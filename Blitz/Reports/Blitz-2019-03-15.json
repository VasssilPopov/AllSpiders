{"url": "https://www.blitz.bg/kriminalni/prestplenie/mito-ochite-shashna-vsichki-s-interesite-si-km-politikata_news662824.html", "text": "\n\n Арестантът Димитър Желязков-Митьо Очите се интересува от политическата обстановка в страната. Днес той присъства отново в качеството си на частен обвинител на делото срещу групата на Божидар Кузманов-Божо Кравата. \nЗаседанието в Специализирания наказателен съд обаче бе отложено на няколко пъти с по половин час заради формални пречки. \nМитьо Очите се заинтригува какво се е случило днес в парламента, след като вчера лидерът на „Воля” Веселин Марешки обяви, че неговата парламентарна група е решила да напусне Народното събрание като БСП, пише \"Флагман\".  \nПосле стана ясно, че Марешки е поизлъгал. Днес това се потвърди, след като депутатите му се регистрираха в пленарната зала и заседанието на парламента успя да тръгне. \nДимитър Желязков обаче не знаеше какво е станало и се заинтересува в една от паузите на делото. „Направиха ли кворум”, заоглежда се той и потърси информация от присъстващите в съдебната зала. Човек от охраната му отговори положително. \n„Марешки”, каза Митьо Очите с въпросителен тон, след което получи отговор „да” – че бизнесменът-политик е осигурил кворума. \nНа делото срещу бандата на Божо Кравата свидетел днес е и Станислава Желязкова - дъщеря на Димитър Желязков. \nПо повод интереса на баща й за Марешки и кворума в парламента тя коментира: „Сигурно защото гледа телевизия и само това дават. Не виждам по каква друга причина. Аз не бях в залата, бях отвън.” \n \n", "date": "2019.03.15", "title": "Митьо Очите шашна всички с интересите си към политиката"}
{"url": "https://www.blitz.bg/layfstayl/za-damite/fenomenalni-kitayski-modelki-pravyat-neshcho-smayvashcho-za-edna-minuta-sreshchu-1500-dolara-video_news662776.html", "text": "\n\n Някои дами, работещи като модели в Китай, печелят 1500 долара на ден за снимки. След като гледате видеата, които сме подбрали, ще разберете, че уменията и професионализмът им определено си струват парите. \n От  вече ви показахме   Показахме ви и  \n Ако ви се струва, че да си модел е нещо много лесно и просто, то дълбоко се заблуждавате. Работата на красивите момичета понякога може да бъде много изтощителна. \n От  сме сигурни, че много малко от вас ще могат да направят това, което тези дами правят за една минута. \n", "date": "2019.03.15", "title": "Феноменални: Китайски моделки правят нещо смайващо за една минута срещу 1500 долара (ВИДЕО)"}
{"url": "https://www.blitz.bg/politika/bsp-vnese-vtoro-pismo-v-api-za-magistralite_news662815.html", "text": "\n\n БСП внесе второ писмо в Агенция \"Пътна инфраструктура\" /АПИ/ с искане за анализ на пътни участъци от магистралите в лицензирана европейска лаборатория. След внасянето на писмото лидерът на БСП Корнелия Нинова заяви, че са готови да заплатят анализа и са в контакт със седем европейски лаборатории от седем различни европейски държави. \n Елена Йончева уточни, че за да бъде направен анализът, е необходим отговор по Закона за достъп до информация от страна на Агенция \"Пътна инфраструктура\" по 46 точки. Те се отнасят за проектните решения в части геология, геодезия, технологичен ремонт, по които са изпълнени различните видове ремонти, както и рецептите на асфалтовите смеси, сертификатите за вложени материали, протоколите и актовете по приемане на завършените строително-монтажни работи. \n Анализът, за който настояват от БСП, включва участъци, строени в последните пет години или ремонтирани в този период от време от магистралите \"Хемус\", \"Струма\", \"Тракия\", \"Марица\", първокласния път Видин - Кулата и Околовръстното на София. Според Йончева тази експертиза ще покаже две неща - първо качеството на настилката и това дали пътищата са безопасни за българските граждани. \n Йончева заяви, че продължават да настояват за истината за причината за тежкия пътен инцидент край Своге в края на миналото лято. Йончева изрази възмущението си, че половин година след трагичния инцидент все още няма експертиза за състоянието на пътната настилка и отговор на прокуратурата. \n Йончева посочи, че тази проверка не е срещу българските строители. Тя бе категорична, че те строят качествено, стига да не им се налага да връщат около 40% от стойността на бюджета за пътната настилка към управляващите. \n Дончо Атанасов, член на УС на АПИ, определи тези твърдения на Йончева като \"абсурдни\" и изтъкна пред медиите, че строителите у нас строят на най-ниски цени. \n", "date": "2019.03.15", "title": "БСП внесе второ писмо в АПИ за магистралите"}
{"url": "https://www.blitz.bg/intsidenti/napravikha-zhivotospasyavashcha-operatsiya-na-blgarina-nikolay-koyto-padna-ot-most-v-pekin_news662844.html", "text": "\n\n Българинът Николай Маринов, който падна от мост в Пекин, продължава да е в тежко състояние. Днес му е била извършена животоспасяваща операция.  \nПосланикът ни в Пекин Григор Порожанов разговаря с пострадалия преди операцията в болницата на Медицинския колеж в Пекин, а със съдействието на българското посолство сънародникът ни е провел и разговор със своята майка. \n Служителите на мисията ни в Пекин са внесли в касата на болницата лични дарения за операцията, възлизащи на 16 500 юана (близо 2400 евро) и са се свързали с българската общност в Пекин с призив за оказване на финансова помощ на пострадалия. \n По указания на министъра на външните работи Екатерина Захариева посолството гарантира пред болницата в Пекин, че лечението ще бъде платено. За цялостното му лечение са необходими около 300 000 юана (около 40 000 евро). Очаква се част от сумата да бъде покрита и от местния китайски застраховател. \n От своя страна китайското посолство в София изрази готовност бързо да издаде китайски визи за роднините на пострадалия. \n", "date": "2019.03.15", "title": "Направиха животоспасяваща операция на българина Николай, който падна от мост в Пекин"}
{"url": "https://www.blitz.bg/zdrave/khranite-ubiytsi-koito-nezabavno-tryabva-da-premakhnete-ot-menyuto-si_news662673.html", "text": "\n\n В последните няколко години онкологичните заболявания стават все по-прогресивни.  \nЛекари и водещит учени се борят да решат този наболял здравословен проблем, но всеки човек може да се защити самостоятелно. \nПросто трябва да се ограничи в консумацията на някои продукти. \n", "date": "2019.03.15", "title": "Храните убийци, които незабавно трябва да премахнете от менюто си"}
{"url": "https://www.blitz.bg/obshtestvo/i-tsvetanov-testva-kak-se-leti-na-f-16-snimki_news662809.html", "text": "\n\n Председателят на ПГ на ГЕРБ Цветан Цветанов изпробва как се лети на F-16. За това се похвали самият той в личния си профил във Фейсбук.  \n\"С огромен интерес днес участвах в симулация на полет с изтребителя F-16 Блок 70. За целта компанията, производител на самолетите - \"Локхийд Мартин\", осигури оригинален симулатор. Всички присъстващи имахме възможността да се запознаем с оперативните способности на F-16 Блок 70, който компанията предлага на Българските военновъздушни сили. \nСлед симулацията посочих, че след успешни преговори между правителствата на България и на САЩ биха се постигнали резултати от взаимен интерес. \nТова би позволило през юли тази година да бъде ратифициран договорът от Народното събрание на България. \nСтраната ни изпълнява ангажиментите си да модернизираме българската армия и да изградим оперативни способности, съвместими с нашите партньори от НАТО. \nДнес лично се убедих, че самолетът F-16 Блок 70 разполага с най-модерната технология и неговото придобиване ще задълбочи стратегическото ни партньорство със САЩ за десетилетия напред и ще направи армията ни напълно интегрирана с изграден капацитет, съответстващ на НАТО.\n", "date": "2019.03.15", "title": "И Цветанов тества как се лети на F-16 (СНИМКИ)"}
{"url": "https://www.blitz.bg/politika/tsacheva-s-otchet-za-sdebnata-sistema-ochakva-da-se-sluchi-neshcho-vazhno-prez-esenta_news662814.html", "text": "Правосъдният министър Цецка Цачева изрази надежда механизмът за сътрудничество и проверка по отношение на България да отпадне през есента. От парламентарната трибуна Цачева каза, че очаква до юли устен доклад в тази насока. Цачева отчете, че по отношение независмост и отчетност в съдебната система България е направило всичко, което се очаква.\n\n Освен това са изпълнени препоръките за уеднаквяване на натовареността. \n Вървят реформи в насока реформа на електронното правосъдие, отбеляза министърът на правосъдието. \n", "date": "2019.03.15", "title": "Цачевa с отчет за съдебната система, очаква да се случи нещо важно през есента"}
{"url": "https://www.blitz.bg/obshtestvo/ekstremno-bayk-shou-za-prvi-pt-na-izlozhbata-priroda-lov-ribolov_news662837.html", "text": "\n\n Екстремно байк шоу и демонстрации с коне тежковози ще има за първи път на изложбата „Природа, Лов, Риболов“. Тя ще се проведе от 27 до 31 март 2019 г. в Международен панаир Пловдив, където повече от 60 фирми ще презентират оборудване за лов, риболов, спорт и туризъм.  \nАтракциите са част от съпътстващата програма, включваща над 10 събития. Уникалното байк шоу съчетава свободен стил и траял – преодоляване на препятствия с изключително висока степен на трудност. На мобилен скейт парк своите умения ще демонстрират най-добрите каскадьори с велосипеди на Балтика от клуб „Грийнтрайълс“ в Рига, Латвия. Те правят екстремния байк достъпен за широката публика. Сега и хилядите почитатели на този спорт в България ще имат възможността да се насладят на виртуозни изпълнения, заредени с много адреналин. Клубът ще представи в Пловдив най-мащабната си програма, с която прави зрелищни турнета вече над 7 години. \nДругата новост на „Природа, Лов, Риболов“ е теглене на трупи с коне от най-силните породи - български и арденски тежковоз. Те се използват за прибиране на дървен материал от труднодостъпни терени. Българският вид се отличава с масивно телосложение и голяма работоспособност, обясниха от Сдружението за коневъдство и конен спорт ДВАЛ. От известна ферма в Пещера идват арденските тежковози. Те са бързи и не отстъпват по мощ на малък трактор, казват експерти. Демонстрациите може да се видят всеки ден. „Природа, Лов, Риболов 2019“ отново ще предложи модерно хоби оборудване, много иновации и атракции. Участниците ще покажат в палата 3 изделия за лов, риболов, екстремни спортове и туризъм: оръжия, муниции, принадлежности, облекло, обувки, аксесоари, лодки, оптически и навигационни уреди, други продукти и услуги за свободното време, ловни трофеи и старинни пушки. Изложителите представят също интересни туристически дестинации и модерни тенденции в зелената икономика. \n25-ото издание на „Природа, Лов, Риболов“ отново се организира под егидата на Министерството на земеделието, храните и горите. Посетителите специалисти ще могат да осъществят директни срещи с водещи компании и да намерят идеи за бизнес. За широката публика изложбата ще бъде интересна с новостите и забавна с атракциите в съпътстващата програма. Очаква се над 20 000 посетители от страната и чужбина да разгледат „Природа, Лов, Риболов“ и останалите прояви от Дните на семейството, свободното време, хобито и модата, които са по същото време в Панаира: Специализирана изложба „Цветна пролет“ (от 27 март), Европейски форум на социалната икономика (от 28 март), Италиански фестивал на красотата и прическата (от 29 март), международни киноложки изложби (от 30 март). На снимката: Екстремното байк шоу на клуб „Грийнтрайълс“ ще гостува на изложбата „Природа, Лов, Риболов 2019“ в Международен панаир Пловдив от 27 до 31 март. \n \n", "date": "2019.03.15", "title": "Екстремно байк шоу за първи път на изложбата „Природа, Лов, Риболов“"}
{"url": "https://www.blitz.bg/politika/vitsepremiert-nikolova-ss-speshni-merki-sreshchu-demografskata-kriza_news662831.html", "text": "\n\n В демографски план намаляването и застаряването на населението се очертава като дълготраен проблем за България. Това каза вицепремиерът Марияна Николова по време на парламентарен контрол в отговор на въпрос за демографската криза, цитирана от „ “.  \n„Основният стратегически документ в отговор на демографските предизвикателства е приетата от Министерския съвет актуализирана национална стратегия за демографското развитие на населението 2012- 2030 г.“, обясни Николова. \nТя уточни, че като положителни тенденции за 2017г. могат да бъдат посочени намаляването на детската смъртност, задържането на тоталния коефициент на плодовитост на нива, близки до средния за ЕС, увеличаването на средната продължителност на живота, увеличаване на браковете, намаляване на разводите, подобряването на жизнения стандарт и начина на живот. \n„Доходите на българските домакинства продължават да нарастват през 2018 г. Доходът от работната заплата формира над 95% от общия доход на домакинствата. Това е резултат от устойчива ръст на заплатите, високата заетост и рекордно ниската безработица“, заяви Николова. \nВицепремиерът посочи, че данните за разходите на домакинствата показват намаляване на разходите за храна. „Намаляването на относителния дял на средствата за задоволяване на основни жизнени потребности е индикатор за подобряване на жизненото равнище“, каза още тя и посочи, че през 2017 г. и 2018 г. средната работна заплата отбеляза почти 10% ръст. \n„Решаването на демографските проблеми в дългосрочен план изисква устойчиво мобилизиране на целия наличен ресурс и използване на всички налични инструменти на държавата. В демографски план намаляването и застаряването на населението се очертава като дълготраен проблем за България. Затова и отговорът на това предизвикателство трябва да се насочи към прилагане на конкретен подход и развитие на интегрираната политика“, каза още Николова. \n", "date": "2019.03.15", "title": "Вицепремиерът Николова със спешни мерки срещу демографската криза"}
{"url": "https://www.blitz.bg/politika/ekskluzivno-borisov-sbira-shefovete-na-sluzhbite-zaradi-atentata-v-nova-zelandiya_news662838.html", "text": "\n\n Премиерът Бойко Борисов събира шефовете на службите в Министерски съвет, научи БЛИЦ от свои източници.  \nСъвещанието започва точно в 18 часа. То е във връзка с атентата в Нова Зеландия.Срещата цели да изясни връзката на стрелеца със страната ни. , пълнителите на автомата, който австралиецът Брентън Тарант изстреля по две джамии и уби 49 души, са изписани с имена и дати от исторически събития, част от които свързани с българската история.  Тарант е оставил манифест от 73 страници, в който обяснява какви са причините за действията му. \nТой заявява, че отмъщавал на мюсюлманите за редица атентати по света и исторически събития с вековна давност - като кланетата на християни в Европа при османското нашествие. Сред посочените от него зверства на мюсюлманите са и боевете при връх Шипка през 1877 г. \n \n", "date": "2019.03.15", "title": "Ексклузивно! Борисов събира шефовете на службите заради атентата в Нова Зеландия"}
{"url": "https://www.blitz.bg/politika/ninova-sbra-politicheskiya-svet-na-koalitsiyata-predi-vazhnoto-zasedanie-v-nedelya_news662835.html", "text": "\n\n Лидерът на БСП Корнелия Нинова събра политическия съвет на коалицията \"БСП за България\" преди заседанието на Националния съвет в неделя. На срещата е обсъдена политическата обстановка в страната и парламентарната криза.  \nДискутирани са платформата \"Визия за Европа\", броят и кандидатите на коалиционните партньори и гражданската квота в листата за евродепутати, както и имена на кандидати за водач. \n \n", "date": "2019.03.15", "title": "Нинова събра политическия съвет на коалицията преди важното заседание в неделя"}
{"url": "https://www.blitz.bg/politika/tsvetanov-s-goreshch-komentar-za-blgarskata-sleda-pri-atentata-v-nova-zelandiya_news662840.html", "text": "\n\n \"Виждаме доста неща, които са свързани с региона и за мен е изключително тревожно, защото показва, че е имало сериозна подготовка. Може би тук вече службите трябва да отговорят дали през цялото това време атентаторът и хората му са посещавали региона ни.\" Това каза лидерът на ПГ ГЕРБ Цветан Цветанов по случай  .  \n\"Ще се съберат доста данни за лицето и обкръжението му и по-късно ще стане ясно дали е имало лица, които са му подпомагали и дали е пътувал до държавата ни. Координацията е създадена и при такива актове всяко правителство работи по темата и обменя информация. Нямаме информация дали е бил на територията на България. Министерски съвет трябва да отговори на това и трябва да работи сериозно по въпроса\", допълни Цветанов.   Цветанов разкри, че е провел няколко разговора с Веселин Марешки и предстои среща между управляващите и \"Воля\", в която се очаква да изгладят различията.  \n\"Съвсем нормално и резонно е една парламентарна група, която не участва в управлението, да избере формулата си за участие в парламента и да защитава собствената си програма, заради която са гласували избирателите им. Мога да кажа, че всичко, което е разписано относно доходите и здравеопазването, се изпълнява. Трябва да наблегнем на икономиката и образованието. На моменти имаме много ясни различия в парламента\", обясни още той. \nЦветанов посочи, че управляващите вече имат изцяло ясна позиция относно закупуването на нови изтребители F-16. \n\"Трябва да работим по възможността да се ратифицира договора и да се завърши сделката със САЩ. Очакваме това да се случи към средата или края на юли месец\", заключи той.  \n", "date": "2019.03.15", "title": "Цветанов с горещ коментар за българската следа при атентата в Нова Зеландия!"}
{"url": "https://www.blitz.bg/politika/rkovoditeli-na-sluzhbi-i-ministri-pri-premiera-zaradi-koshmara-v-nova-zelandiya-snimki_news662846.html", "text": "\n\n Министърът на външните работи Екатерина Захариева и вътрешният министър Младен Маринов пристигнаха на спешната среща, която министър-председателят свика в Министерски съвет.  , съвещанието е във връзка с атентата в Нова Зеландия и цели да изясни връзката на стрелеца със страната ни. \nПри премиера са и шефовете на ДАНС, на разузнаването, директорът на ГДБОП Ивайло Спиридонов, директорът на ГД \"Национална полиция\" гл. комисар Христо Терзийски. На срещата присъства и главният прокурор Сотир Цацаров.  \nКакто БЛИЦ съобщи, пълнителите на автомата, който австралиецът Брентън Тарант изстреля по две джамии и уби 49 души, са изписани с имена и дати от исторически събития, част от които свързани с българската история.  Тарант е оставил манифест от 73 страници, в който обяснява какви са причините за действията му. \nТой заявява, че отмъщавал на мюсюлманите за редица атентати по света и исторически събития с вековна давност - като кланетата на християни в Европа при османското нашествие. Сред посочените от него зверства на мюсюлманите са и боевете при връх Шипка през 1877 г. \n", "date": "2019.03.15", "title": "Ръководители на служби и министри при премиера заради кошмара в Нова Зеландия (СНИМКИ)"}
{"url": "https://www.blitz.bg/politika/ninova-nyama-da-se-vrnem-v-parlamenta-zashchoto_news662847.html", "text": "\"Събитията в последните дни доказват правотата на решението ни да излезем от парламента, защото той е изчерпан морално, законодателно и политически. В последните дни става още по-ясно, че това не е място, на което се пишат закони в интерес на държавата и хората, а място, на което се търгува с една едничка цел - да се задържат управляващите по-дълго на власт.\" Това написа на личната си страница във Facebook лидерът на БСП Корнелия Нинова.\n\n \"Досега имахме тройна коалиция ГЕРБ - ДПС и ОП, а сега вече и търговията с ВОЛЯ на всяка цена крепи мнозинството. Те се борят единствено за власт, докато хората се борят да оцелеят и да живеят нормално. Това е тежка парламентарна агония, която за съжаление ще се отразява всеки ден на българите. Няма да се върнем в парламента, защото остава възможността в изборните комисии да се приемат решения с гласовете на половината плюс един от членовете на СИК, което е предпоставка за манипулации и фалшификации. В изборните списъци остават мъртвите души, остава и невъзможността с касационна жалба да се обжалват решения пред ВАС, както и съмненията за подменяне на вота и фалшификация на изборите\", допълни тя.  \n", "date": "2019.03.15", "title": "Нинова: Няма да се върнем в парламента, защото..."}
{"url": "https://www.blitz.bg/obshtestvo/shok-teroristt-ot-nova-zelandiya-bil-v-blgariya-prez-2018-a-tsatsarov-i-mladenov-s-ekskluzivni-razkritiya_news662853.html", "text": "\n\n \"Терористът от Крайстчърч - Брентън Тарант, е посетил Балкански регион през 2016 г. Установено е негово пътуване до Сърбия. През Черна гора, Босна и Херцеговина и Хърватска. Това са данни, които са известни до този момент. На 9-ти септември 2018 година е пристигнал на Летище София с полет от Дубай, а на 10-ти ноември е наел автомобил, с който е извършил пътуване до няколко градове - София, Дряново, Плевен, Велико Търново, Благоевград, Казанлък, Банско, Бачково, а на 15-ти ноември е заминал за Букурещ и от румънска територия се придвижва до Унгария.\" Това разкри главният прокурор Сотир Цацаров пред медии по случай  .  \n\"Това, което може да се каже на този етап е че няма данни за терористична връзка с нашата територия. Версията, която се споделя е че пътуването му в Сърбия, Хърватска и Черна гора, както и идването му тук, са свързани предимно с посещения на исторически места. Постоянна е връзката с разследването в Нова Зеландия и Австралия\", посочи още Цацаров.   \nВътрешният министър Младен Маринов обясни, че има още много работа по случая.  \n\"Предстои работа по отношение на това къде е преспивал и къде е престоявал. Предстои тази вечер да получим допълнителна информация от Нова Зеландия. Ако има други лица, ще извършим проверка дали са пребивавали на територията на България. До този момент нямаме данни в престоя му тук да има друго освен, това което е записал в документите си, а именно - с цел туризъм\", каза Маринов.   \n", "date": "2019.03.15", "title": "Шок! Терористът от Нова Зеландия бил в България през 2018-а! Цацаров и Младенов с ексклузивни разкрития"}
{"url": "https://www.blitz.bg/politika/ministr-zakharieva-s-goreshch-komentar-sled-izvnrednata-sreshcha-pri-premiera_news662856.html", "text": "\n\n Брентън Тарант е посетил България като турист, няма установена връзка с България. Това каза на брифинг след срещата при премиера в Министерски съвет външният министър Екатерина Захариева. \n„Веднага след като получихме информация, че щабът, който се занимава с тероризъм заседава, сме направили връзка с нашите партньори и мога да ви уверя, че констатираното до момента е, че де факто новозеландският гражданин е посетил България като турист. Няма установена връзка с България“, заяви тя. \n  \n„Искам да подчертая, че осъждаме всеки такъв акт, извършен срещу невинни хора, независимо от тяхната религия. По никакъв начин не желаем този акт да бъде свързван с България и българската история. Ние сме толерантен народ, живеем в мир и разбирателство с различни етноси и религии“, подчерта Захариева и изрази съболезнования на семействата на жертвите в атентата. ОЧАКВАЙТЕ ПОДРОБНОСТИ В БЛИЦ \n \n", "date": "2019.03.15", "title": "Министър Захариева с горещ коментар след извънредната среща при премиера"}
{"url": "https://www.blitz.bg/zdrave/eksperti-veshchestvo-v-khrani-koito-yadem-vsichki-prichinyava-rak_news662330.html", "text": "\n\n Според изследване, проведено в Европейския съюз, в чипсове, пържени картофи, зърнени храни закуски и кафе е открито веществото акриламид в норми, които са канцерогенни.  \n \"Изследвания от последните години показват, че това вещество предизвиква рак по животни. Върху хора не са правени експерименти. През 2015г. Европейската агенция по храните излезе със становище, че има риск, а през 2017 г. беше приет регламент, който е в сила от началото на 2018г. Проблемът идва от там, че той дава препоръчителни стойности и задължава фирмите да предприемат действия, с които да ограничат количеството”, коментира Богомил Николов – председател на Асоциация „Активни потребители” в ефира на Нова тв. \n", "date": "2019.03.15", "title": "Експерти: Вещество в храни, които ядем всички, причинява рак!"}
{"url": "https://www.blitz.bg/obshtestvo/kultura/rezhisort-petr-denchev-nominiran-za-nagrada-za-polet-v-izkustvoto-stoyan-kambarev-2019_news662845.html", "text": "Официалната церемония за връчване на Наградата за полет в изкуството „Стоян Камбарев“ 2019 ще се състои за десети пореден път на 17-ти април в балната зала на Централния Военен клуб в столицата. Конкуренцията за най-чакания и престижен приз за млади творци в България е огромна, защото Фондация на името на култовия театрален режисьор Стоян Камбарев, не раздава само статуетки и чекове, а дава сериозна подкрепа на всеки един от номинираните за реализацията на конкретни проекти в избраната от тях сфера на изкуството.\n\n Сред петимата номинирани тази година е театралният режисьор  Петър Денчев . \nЗабелязан е от журто за постановките му „Телефонът на мъртвеца“ и „Едноокият цар“ в ДТ „Стоян Бъчваров“ Варна. Заради изострената му философска и екзистенциална чувствителност, за откривателския подход към драматургията, която ангажира с важни обществени теми, за синтетичния  подход и неочаквани перспективи в режисурата и за изграждането на нестандартни релефи на сценичния разказ и пространство. \n  За театъра Петър казва :  \n  .” \n  Петър Денчев  завършва режисура за драматичен театър през 2010 г. при проф. Здравко Митков, a след това и магистърска програма „Театрално изкуство“ през 2017 г. Работи в театрите в Пазарджик, Русе, Варна, Стара Загора, Ямбол, както и на сцените на Сатиричен театър „Алеко Константинов“, Народен театър „Иван Вазов“. Много от неговите спектакли са били номинирани за национални и местни награди и са гостували на театрални фестивали и форуми в България, Сърбия, Косово, Черна гора и Румъния. \nПетър Денчев e aвтор и на три романа – „Тъй, както мъж целува жена, която обича“ (награда „Развитие“ за нов български роман – 2007 г.), „Тихото слънце“ (2012 г.) и „Малкият бог на земетръса“ (2019 г.) и на един сборник с разкази „Истории в минало време“ (2011 г.). Има множество публикации в печата, негови текстове са превеждани на 7 езика за антологии и сборници. \n  \nОригинален, с различен и иновативен поглед,  Петър Денчев  е безспорният избор на членовете на Фондацията  за режисьор тази година. \n  \n  \nОстаналите млади творци, номинирани за  Награда за полет в изкуството „Стоян Камбарев”  2019 са актьорът  Димитър Николов , художникът и визуален артист   Деница Боева , операторът  Теодор Фичев  и 15 годишната перкусионистка  Сара Чакърова.  Всеки един от тях ще получи специална награда, свързана с осъществяването на негов проект, а носителят на Голямата награда ще триумфира на 17-ти април с красивата бронзова статуетка на художника Кольо Карамфилов и парична премия от 3000 лв. \n  \n  \nТази година, за първи път се учредява и специална награда, с която Фондацията предизвиква всички млади филммейкъри - нова  Награда за кино 355 ! Международно жури ще селектира трима финалисти, a победителят ще бъде избран от публиката на живо, чрез интерактивно гласуване по време на Церемонията на 17-ти април и ще грабне статуетка и 10 000 лв. под формата на парични средства и услуги за следващия му филм от Nova Film, UFO Film and Television Studios и Арс Дижитал Студио .  \n  \nЮбилейната 10-та церемонията за връчване на Наградата за полет в изкуството „Стоян Камбарев” и първата Награда за кино 355 се  осъществява с официалната подкрепа на Министерството на културата  и е част от Календара на културните събития на Столична община за 2019 г. \n  Събитието се провежда  с официалното партньорство на УниКредит Булбанк и БОН МАРИН, основната подкрепа на АУРУБИС България, VIVACOM, ЕНЕКОД АД, Wilkinson Sword и благодарение на PRODERMA, VON POLL Real Estate Bulgaria, Технополис, винарска изба Катaржина Естейт, Prime Development, Volk Vision, Rental Media Group , счетоводна къща РАН-Р, Сладкарници “Неделя”, DEVIN и Merci. Продуцент е NOVA film - компанията на Деси Тенекеджиева. \n  \n  \n  \n", "date": "2019.03.15", "title": "Режисьорът Петър Денчев номиниран за Награда за полет в изкуството „Стоян Камбарев“ 2019"}
{"url": "https://www.blitz.bg/obshtestvo/prva-prolet-pukva-tochno-v-2358-chasa-sled-dni-no-do-togava-ni-chaka-mnogo-stranno-vreme-karta_news662562.html", "text": "\n\n В събота ще има променлива облачност. През деня ще духа слаб до умерен вятър от запад. Минималните температури ще бъдат между 2° и 5°. Максималните температури ще бъдат между 15° и 18°, съобщи дежурният синоптик Николай Ятански, цитиран от в. \"Борба\". \n В неделя, понеделник и вторник  ще преобладава време с незначителна облачност. В неделя и понеделник ще духа слаб вятър без определена посока, на моменти ще бъде тихо. В понеделник ще духа слаб до умерен вятър от запад. Минималните температури ще бъдат между 4° и 9°. Максималните температури ще бъдат между 18° и 23°. \n В сряда и четвъртък  ще има значителна облачност и на места ще превали слаб дъжд. Ще духа слаб вятър, в сряда от север-северозапад, в четвъртък – от североизток. Минималните температури ще бъдат между 4° и 9°. Максималните температури ще бъдат между 11° и 14°. \n Над западните и централните части на Стара планина в петък , през по-голямата част от деня, ще има значителна облачност със слаби превалявания от сняг на места. Вечерта облачността ще се разкъса. Ще духа силен вятър от северозапад. Максималните температури на 1200 м. ще бъдат около 2°. \n В събота  ще има променлива до значителна облачност. Ще духа умерен до силен вятър от западната четвърт. Максималните температури на 1200 м. ще бъдат около 8°. \n В неделя, понеделник и вторник  ще преобладава време с незначителна облачност. Ще духа слаб до умерен вятър от запад-северозапад. Максималните температури на 1200 м. ще бъдат между 10° и 12°. \n В сряда и четвъртък  ще бъде облачно, на места със слаби превалявания от дъжд, над 1200 м. – от сняг. Ще духа умерен до силен вятър от североизток. Максималните температури на 1200 м. в сряда ще бъдат около 6°, в четвърътк – около 1°. \n Максималните температури на 2000 м. през целия период ще бъдат по-ниски от температурите на 1200м. с около 4°- 6°. През 2019 г. астрономическата пролет (равноденствие)  в Северното полукълбо започва на 20 март в 23:58 часа българско време; \n  \n \n \n", "date": "2019.03.15", "title": "Първа пролет пуква точно в 23:58 часа след дни, но до тогава ни чака много странно време! (КАРТА)"}
{"url": "https://www.blitz.bg/obshtestvo/9-godini-zad-reshetkite-chakat-26-godishen-iznasilvach_news662858.html", "text": "По обвинителен акт на Районна прокуратура-Казанлък е осъден В.Р., на 26 г., за това, че на 11 май 2018 г., в с.Е., общ. Николаево, в условията на опасен рецидив се е съвкупил с 63-годишна жена. като я е принудил към това със сила - нанесъл множество удари в областта на главата и тялото й - престъпление по чл.152 ал.3 т.5, вр. с ал.1 т.2 във вр. с чл.29 ал.1 б. „а“ и б. „б“ от Наказателния кодекс.\n\n Районен съд-Казанлък му е наложил наказание от шест години „лишаване от свобода“ при първоначален „строг“ режим, като присъдата е потвърдена от Окръжен съд-Стара Загора и е влязла в сила. \n На 10 срещу 11 май 2018 г. В.Р. посетил 63-годишната жена в къща в с.Е., общ. Николаево. Тъй като били роднини, пострадалата свидетелка се отнесла гостоприемно към В.Р. и след като го изпратила да се прибира в дома си, се подготвила за нощуване. Тя излязла за кратко на двора, а през това време В.Р. се върнал в дома й и се скрил под леглото. Жената угасила осветлението и легнала да спи, при което В.Р. се нахвърлил върху нея, нанесъл й юмручни удари и натискал тялото й с крак, след което я изнасилил. \n До момента В.Р. е осъден по 7 присъди за престъпления против собствеността и други, като последното му осъждане на „лишаване от свобода“ е за хулиганство, което е било изтърпяно през декември 2017 г. \n По искане на Районна прокуратура-Казанлък, считано от 12 май 2018 г., спрямо В.Р. е била определена мярка за неотклонение „задържане под стража“. \n В хода на първоинстанционното съдебно производство В.Р призна вината си и бе проведено съкратено съдебно следствие. В.Р. е осъден на 9 години „лишаване от свобода“, които с оглед законовите изисквания са намалени с 1/3 и окончателното наказание е 6 години „Лишаване от свобода“.  По жалба на В.Р. срещу размера на наказанието бе образувано производство пред втора инстанция и след разглеждането му, първоинстанционната присъда бе изцяло потвърдена. Наказанието  следва да се изтърпява при първоначален „строг режим“ в Затвора, съобщиха от пресцентъра на Апелативна прокуратура-Пловдив \n", "date": "2019.03.15", "title": "9 години зад решетките чакат 26-годишен изнасилвач"}
{"url": "https://www.blitz.bg/politika/karlos-kontrera-posvetva-mareshki-da-poseti-lekar_news662862.html", "text": "Нека отбележим, че поради 30-те години, които изминаха в ляво-либерален модел, светът се събуди и започна да се радикализира. Дълги години нас ни убеждаваха, че няма проблем и решението е толерантност, но се оказа, че много хора не са съгласни, каза в предаването \"Всичко коз” по Канал 3, Карлос Контрера по повод терористичния акт в Нова Зеландия.\n\n \"Ние постигнахме целта си. Да започнем от кворума- какво значи, че някой го е спасил? До колкото познавам конституцията, всеки е длъжен да ходи на работа. Българската демокрация се превръща в пародийна. Ние знаехме, че Веселин Марешки няма да напусне парламента, той се отметна след 8 часа. Защо си мислите, че той може да налага на някого условия. Не ние правим цирка. Оздравяващо за г-н Марешки е да посети специалист, защото толкова рязка смяна на мненията е за лекар. Да се разчита на него е трудно, но в крайна сметка, той представлява \"н” на брой избиратели. Редно е да ходи на работа”, каза той относно \"Воля”. \n \"На първо място, в общинските съвети се гледат много доклади за разсрочване на дългове. Винаги съм бил против масовото разсрочване, защото от Мюфтийството не са бедни. Ако ще се върви към разсрочване, това трябва да бъде в рамките на година, или две, иначе какъв сигнал даваме на гражданите, че те не могат да си разсрочат или опростят дълговете. Такова нещо трябва да има при изключителен случай, а не смятам, че точно този е такъв. На мен управлението ми се вижда стабилно. Спорове винаги ще има”, завърши Карлос Контрера по темата с дълговете на мюфтийството. \n", "date": "2019.03.15", "title": "Карлос Контрера посъветва Марешки да посети лекар"}
{"url": "https://www.blitz.bg/layfstayl/iznenada-miglena-angelova-se-razvikhri-v-nova-rolya_news662764.html", "text": "\n\n Миглена Ангелова отново е във вихъра си – но този път не като продуцент и тв водещ, а като организатор на първия си светски благотворителен бал, пише . Събитието, на което БЛИЦ е медиен партньор, се организира съвместно с „Национално движение овация за отговорни млади шофьори” и ще се състои на 25 март в хотел „Маринела”. \nНа едно място ще се съберат популярни творчески и бизнес личности, които по свой авангарден начин променят България. Водещи на търговете ще бъдат Богдан Томов и Игор Марковски, които ще бъдат в красивата компания на Гери Дончева и Моника Цветанова. \nСредствата от благотворителния бал са предназначени за деца, пострадали при ПТП, а разпределението им ще става с кураторството на БЧК. \nПокрай този проект Миглена Ангелова среща един човек, от когото се е интересувала години наред. Съдбата обаче си знае работата – и й поднася изненадата в точния момент! \n", "date": "2019.03.15", "title": "Изненада: Миглена Ангелова се развихри в нова роля!"}
{"url": "https://www.blitz.bg/stsena/bivshata-na-slavi-trifonov-e-bremenna-toy-li-e-bashchata_news662751.html", "text": "\n\n Алекс Раева ще става майка, бременна е в четвъртия месец. Очаква се първото ѝ бебе да се появи на бял свят в края на лятото – през август или началото на септември, пише \"Уикенд\". \n38-годишната Алекс упорито държи бащата на бебето далече от любопитни очи и въпреки че двамата са заедно повече от две години, мачото тъне в анонимност. Нейната позната сподели още, че красавицата забременяла след няколко опита ин витро в елитна столична клиника. След дълга битка с природата медиците все пак успели да запазят зародиша и днес певицата се радва на понаедряло коремче. Една от драмите на Алекс бе абортът, който сама реши да направи по време на връзката си със Слави преди повече от десетилетие.\n \n \nТогава се твърдеше, че гологлавият шоумен бил готов да стане татко, но софиянката отказала да ражда, защото бебето щяло да спъне кариерата ѝ на сцената. След милионера от Учиндол блондинката дълго време имаше връзка с диджей Дончо. През 2017-а обаче двойката се разпадна заради системни изневери на палавия музикант. И въпреки че приятелите им очакваха двойката да се ожени и да има деца, Алекс изненадващо обяви: \n„С Дончо се разделихме, запазихме много добри отношения, но вече имам нов мъж до себе си и съм щастлива”. Наскоро диджеят пък смени певицата и тв водеща с поредната засукана мадама. Оказа се, че музикантът вече си ляга с горещата брюнетка Тамара Кривлева, известна в музикалните среди като танцьорка и хореограф на най-успешния у нас балет „Нова”. Двамата бяха изловени в интимни моменти навръх Нова година. \nВъпреки цялата шумотевица бившата беквокалистка на Слави успя да скрие новото си гадже от любопитната публика. \nЗа мъжа до нея се знае само, че е неин приятел от училищната скамейка, че върти дребен бизнес и че също като блондинката обича морето. \nНаскоро двамата с тайнствения мачо прекараха седмица на Малдивите, където се отдадоха на романтика и гмуркане. Това е втората им почивка на райските острови — любима дестинация на Алекс за дайвинг. „Той ми е страшно интересен. Към него изпитвам респект. Човек, който ми е учител, а не аз — на него. Такъв мъж съм си търсила и се радвам, че го открих“, написа Раева на стената си във фейсбук. Компания на екзотичната ваканция им направи Мария Игнатова, която обаче беше без старото си ново гадже Димитър Рачков.\n", "date": "2019.03.15", "title": "Бившата на Слави Трифонов е бременна! Той ли е бащата?"}
{"url": "https://www.blitz.bg/layfstayl/kakvo-e-da-prespish-v-nay-seksi-khotela-v-nay-mrsnishkiya-kvartal-na-parizh-snimki_news662742.html", "text": "\n\n Има причина хотел „Ле Пигал“ да носи името на скандално известния парижки квартал „Пигал“. Нищо в колоритния секс квартал на френската столица, който е сред най-популярните места за туристите, не е подходящо за непълнолетни. \nТам се намират едни от най-известните кабарета, включително „Мулен Руж“. По улиците са наредени ярко осветени сексшопове и нощни клубове като разположения точно срещу хотела “Dirty Dick”. \nАко оставим за секунда плътските удоволствия настрана, в района има няколко уютни ресторанта и барове с отопляеми места за сядане отвън, където можете да прекарате известно време докато “Dirty Dick” отвори. \n", "date": "2019.03.15", "title": "Какво е да преспиш в най-секси хотела в най-мръснишкия квартал на Париж (СНИМКИ)"}
{"url": "https://www.blitz.bg/layfstayl/golyama-tragediya-spoletya-andrea_news662654.html", "text": "\n\n За кратко Андреа се бе покрила в Щатите, обидена на българските медии и почитатели за подигравките след като бе коментатор в студиото на \"ВИП Брадър\". Припомняме, че певицата шашна  с визията си, която нямаше нищо общо с образа, който помним всички от песните и клиповете й, пише  \nПреди броени дни тя отново напомни за себе си като се появи на участие в пловдивски клуб. Снимките от вечерта много бързо се разпространиха по медиите, а коментарите са отново негативни и осмиващи половинката на Кобрата.  \n", "date": "2019.03.15", "title": "Голяма трагедия сполетя Андреа!"}
{"url": "https://www.blitz.bg/layfstayl/uchastnichka-ot-glast-na-blgariya-zakhvrli-pateritsite-grafa-ne-izdrzha-i_news662767.html", "text": "\n\n Една от най-емоционалните участнички в „Гласът на България\" по bTV - Марта Цветкова, която  , а сега е решена да направи поредното голямо чудо в живота си, пише  . \nЗа талантливото момиче тази стъпка е много трудна, но и окриляща, защото ще промени целия й живот и то по начин, за който едва ли се е осмелявала дори да си помисля. Гласовитата Марта Цветкова накара треньорите в \"Гласът на България\" да се изправят на крака, да се просълзят и да я поискат веднага в отборите си. Решението й обаче, ги смая. А сега емоциите им се повтарят заради нейно поредно решение. \n", "date": "2019.03.15", "title": "Участничка от „Гласът на България” захвърли патериците! Графа не издържа и..."}
{"url": "https://www.blitz.bg/layfstayl/ptuvane/napliv-v-bukureshch-blgari-se-nadprevarvat-da-pochivat-v-nay-golemiya-uelnes-tsentr-v-evropa_news662760.html", "text": "\n\n В столицата на съседна Румъния без съмнение има достатъчно интересни неща за правене и разглеждане. Всички знаем за румънския парламент, който е втората най-голяма сграда в света. Все още слабо известно е едно място, което обаче има потенциала да се превърне в хит сред туристите в цяла Европа. \nСтава дума за Therme Bucuresti - най-големия уелнес център в Европа. В него има разнообразие от удивителни съоръжения, включително отопляеми вътрешни и външни басейни, тематични сауни, минерални басейни, водни пързалки, парни бани и инфрачервени процедури (всички от които са включени в входната такса за изгодни цени). \nВсе повече групи от София, Русе, Добрич, Велико Търново, Бургас, Пловдив и други места си подаряват уикенд в румънската столица, който съчетават с посещение в екзотичния термален комплекс с палми.  \n", "date": "2019.03.15", "title": "Наплив в Букурещ: Българи се надпреварват да почиват в най-големия уелнес център в Европа"}
{"url": "https://www.blitz.bg/layfstayl/ptuvane/klasatsiya-nay-poleznite-za-zdraveto-letishcha_news662697.html", "text": "\n\n Онлайн услугата за търсене на изгодни самолетни билети Netflights е съставила рейтинг на \"най-полезните за здравето\" летища в света. Пълният списък на „здравословните“ летища е публикуван на официалния сайт на компанията. \n За да направи това, персоналът на Netflights е изследвал 25 летища и сравнявал наличието на СПА центрове, фитнес зали, стаи за медитация, студия за йога, зони за отдих, вътрешни дворове, молитвени стаи и бягащи пътеки. \n В резултат на това експертите признаха за най-полезно международно летище това във Франкфурт, което отбелязва 23 точки. На второ място е амстердамското летище Схипхол, което освен това е и четвъртото най-натоварено в света. Последват летището в Дубай, а след това -  в Сингапур. \n", "date": "2019.03.15", "title": "Класация: Най-полезните за здравето летища"}
{"url": "https://www.blitz.bg/layfstayl/rosi-ivanova-sblaznyava-ot-maldivite-snimki_news662783.html", "text": "\n\n „Мис България” 2005 Роси Иванова не спира да привлича погледите, пише  . Една от най-красивите носителки на титлата е на почивка на Малдивите, където определено са впечатлени много от нея. \nНо и от тайнствения й обожател, който навярно й е подарил екзотичната ваканция.   След няколкото плажни фотосесии, на които красавицата демонстрира перфектната си фигура, разбрахме, че е получила примамливо предложение. Отправя й го неизвестен господин, който по случайност е в съседство на плажа около моделката. \n", "date": "2019.03.15", "title": "Роси Иванова съблазнява от Малдивите (СНИМКИ)"}
{"url": "https://www.blitz.bg/obshtestvo/vnshno-s-mnogo-vazhno-preduprezhdenie-km-blgarite-v-nova-zelandiya_news662829.html", "text": "\n\n Във връзка с терористичния акт в Крайстчърч, Нова Зеландия, Министерство на външните работи препоръчва на българските граждани, пребиваващи в страната, да не правят опити да навлизат в отцепените от полицията райони, стриктно да спазват препоръките на правоохранителните органи и останалите специализирани служби. \n По информация на българското посолство в Австралия, акредитирано и за Нова Зеландия, няма данни за пострадали български граждани при терористичния акт. \n При съмнения за засегнати близки, информация може да бъде получена на горещата телефонна линия на новозеландската полиция +64-0800-115-019. \n При нужда от съдействие, българските граждани, пребиваващи краткосрочно или дългосрочно в Нова Зеландия, могат да се обръщат към посолството на България в Австралия на следните телефони:  \n+612 62869700 и +614 38 005 187 (дежурен телефон в извънработно време). \n Сигнали и молби за съдействие при бедствени ситуации на български граждани се приемат денонощно и на телефонните линии на Дирекция \"Ситуационен център\": +359 2 948 24 04; +359 2 971 38 56 или на имейл: ", "date": "2019.03.15", "title": "Външно с много важно предупреждение към българите в Нова Зеландия"}
{"url": "https://www.blitz.bg/kriminalni/sdt-lozan-panov-e-narushil-zakona-kato-ne-e-deklariral-imushchestvoto-si-pred-smetnata-palata_news662805.html", "text": "\n\n България има за председател на Върховния касационен съд (ВКС) доказан закононарушител. Тричленен съдебен състав на Административен съд София - град (АССГ) приема, че Лозан Панов е нарушил действащия към 2017 г. Закон за публичност на имуществото на лица, заемащи висши държавни и други длъжности (ЗПИЛЗВДД) с отказа си да подаде имуществена декларация пред Сметната палата, в която да декларира неговите и на членовете на семейството му приходи и собственост за предходната 2016 г. Решението на съда е окончателно и не подлежи на обжалване. В момента тече процедура по заличаване на личните данни и по-късно решението ще е достъпно на сайта на АССГ, уточниха от съда, цитирани от  . \n  \nВъззивният съдебен състав от АССГ потвърждава решението на съдия Ангел Павлов от Софийския районен съд (СРС), който през ноември 2018 г. остави в сила наложената на Лозан Панов административна санкция – глоба в размер на 1000 лв. от председателя на Сметната палата. През 2017 г. Лозан Панов се оказа единственият член на тогавашния Висш съдебен съвет (ВСС), който демонстративно отказа да изпълни законовото изискване и да декларира имуществото си пред Сметната палата, а направи това единствено пред Инспектората към Висшия съдебен съвет (ИВСС). По-късно се разбра, че действията на Панов едва ли са плод на случайност, тъй като има разлика в информацията, която задължените лица разкриват в двата вида декларации. Освен това, Сметната палата се явяваше независим за съдебната система държавен орган, което очевидно е било проблем за Панов.  \n  \nВ началото на 2018 г. стана ясно, че безпрецедентно председателят на ВКС е решил да използва съдебната система във войната си срещу усилията на държавата за осигуряване на по-голяма прозрачност на имуществото на заемащите висши държавни постове лица и конкретно срещу новосъздадената Антикорупционна комисия. Панов заведе дело срещу КПКОНПИ, в чиято структура вече се намираше дирекцията на Сметната палата, отговаряща за публичност на имуществото на властимащите. Решението на Панов да обжалва по съдебен път глобата от 1000 лв. напълно контрастира на принципната позиция на покойния председател на Върховния съд съдия Румен Янков, който през 1999 г. в свое интервю посочва: \"Всеки друг може и трябва да си търси правата в съда, аз обаче не мога да карам мои подчинени да решават дела, по които съм страна\". Панов направи точно обратното, при положение, че като председателстващ по право заседанията на Съдийската колегия на ВСС има възможността да оказва въздействие върху кариерното израстване на магистратите, на които им се наложи да разглеждат делата му срещу КПКОНПИ.  \n  \nПри явяването си пред СРС Панов разви тезата, че наложената му глоба от 1000 лв., предизвикана от категоричния му отказ да декларира имуществото си, представлявала форма на натиск от държавата заради неговите позиции за състоянието на правосъдието у нас. Същата позиция пред двете съдебни инстанции застъпваше и адвокатът на Панов – Александър Кашъмов, редовен автор в изданията на подсъдимия Иво Прокопиев.  \n  \nСамо преди десет дни Панов си позволи да атакува съдебния състав от АССГ, като в свое интервю обясни, че очаква решението на магистратите да не е в негова полза. Парадоксалното в случая е, че окончателното решение за потвърждаване на глобата от 1000 лв., която този път \"съдия №1\" ще е длъжен да заплати, е на съдии от органа на съдебната власт, чийто административен ръководител в периода 2007-2012 г. е бил самият Панов. Заради това се стигна и до два отвода на магистрати.  \n  \nОтказът на Панов преди близо две години да изпълни законовите изисквания стана причина освен наложената му глоба, председателят на Сметната палата да сезира Националната агенция за приходите, която от своя страна стартира пълна данъчна ревизия на семейството на председателя на ВКС. Така бяха установени фрапиращи несъответствия между притежаваното и декларираното от Панови, които се оказаха в размер на повече от 100 000 лв. \"Съдия №1\" веднъж се скри от опитите на КПКОНПИ да го призове за обяснение по този повод, след което остава неизвестно какви са действията на Антикорупционния орган. Заради укриването на доходи в особено големи размери прокуратурата може да стартира наказателно производство срещу доказания вече закононарушител Лозан Панов.  \n  \nОсвен че Панов ще трябва да плати глобата, както и да покрие съдебните разходи, последиците от решението на АССГ са преди всичко имиджови, дори не толкова за моралните качества (или липсата на такива) на председателя на ВКС, колкото за цялата съдебна система. България, чието правосъдие вече 12-а година е обект на мониторинг от Европейската комисия, има за председател на Върховния си съд магистрат, който по никакъв начин не покрива европейските изисквания за интегритет на съдиите. \n", "date": "2019.03.15", "title": "Съдът: Лозан Панов е нарушил закона, като не е декларирал имуществото си пред Сметната палата"}
{"url": "https://www.blitz.bg/svyat/zaradi-krvaviya-chetvrtk-v-skopie-dadokha-18-zad-reshetkite-na-bivsh-ministr_news662823.html", "text": "Бившият македонски вътрешен министър Митко Чавков получи 18 години затвор за участието си в „Кървавия четвъртък”, обяви присъдата съдия Добрила Кацарска в наказателния съд. „Кървавият четвъртък” беше на 27 април 2017 г., когато при погрома срещу парламента бяха пребити над 100 души, включително и сегашния македонски премиер Зоран Заев, предава БГНЕС.\n\n Чавков беше сред най-приближените на избягалия в Унгария бивш премиер Никола Груевски . \n Той беше вътрешен министър от май до ноември 2015 г. и от май до септември 2016 г. От април 2012 г. до май 2013 г. Чавков беше ръководител на Централната полицейска служба, а от май 2013 г. до май 2015 г. беше директор на Бюрото за обществена сигурност към МВР. \n Чавков и още 14 души получиха присъди между 10 и 15 години. Само Игор Дурловски беше освободен. \n Всички останали Душко Лазаров, Горан Гошевски-Леви, Митко Пешов, Оливер Поповски, Мунир Пепич, Абдулфета Алими, Оливер Радулов, Яне Ченто, Игор Юг, Александър Василевски-Нинджа, Никола Митревски-Кольо, Младен Додевски, Горанче Ангеловски, Влатко Трайковски и Вилям Михайловски са обвинени в терористично участие с цел нарушаване на Конституцията на страната. \n С първата група нахлули в парламента влезе и сръбският агент Горан Живайлевич , \n който дори си направи селфи в полуразрушения парламент. \n", "date": "2019.03.15", "title": "Заради „Кървавия четвъртък” в Скопие: Дадоха 18 зад решетките на бивш министър!"}
{"url": "https://www.blitz.bg/svyat/ot-ek-potvrdikha-strashnata-vest-za-yuristkata-laura-pinyataro_news662827.html", "text": "\n\n Европейската комисия потвърди новината на френския вестник \"Либерасион\", че се е самоубила Лаура Пинятаро, завеждала отдел \"Човешки ресурси\" в правната дирекция на институцията. Тя е посегнала на живота си още на 17 декември миналата година.  \nГоворител на ЕК днес заяви, че белгийската полиция е завършила разследването си две седмици по-късно със заключението, че причините за смъртта й били лични, съобщава  . \nСпоред статията на френския вестник служителката е получила задачата да намери правни основания за незаконното назначаване на генералния секретар на ЕК Мартин Зелмайер преди година. Четири дни преди нейното самоубийство Европейският парламент прие резолюция със 71 на сто от гласовете, в която настоя Зелмайер да подаде оставка заради нарушаването на европейското законодателство при неговото назначаване. \nИзданието цитира назовани и неназовани източници, според които Пинятаро си е давала сметка, че трябва да излъже, за да изпълни задачите, получени от Зелмайер. В статията се отбелязва, че същевременно тя е била в сложни отношения със съпруга си, също служител на ЕК, затова е напуснала дома им непосредствено преди да се самоубие. \nГоворителят на ЕК днес заяви, че отрича твърденията в статията възможно най-решително, защото съдържали неприемливи обвинения, нямали нищо общо с действителността, били злонамерени и неуважителни. Той добави, че това се прави в момента, в който ЕК води много деликатни преговори и процеси от изключителна важност за ЕС. Той определи обвиненията като нечовешки и невероятни. \nГоворителят не отрече, че Зелмайер е присъствал на заседания в ЕК, на които са били подготвяни отговорите по въпросите, поставени от ЕП и свързани с неговото назначение. \"Либерасион\" отбелязва, че присъствието на Зелмайер на тези срещи е било в разрез с правилата за поведение на европейските чиновници, които забраняват участие в обсъждането на въпроси, които лично ги засягат пряко или косвено (конфликт на интереси). По думите на говорителя Зелмайер присъствал на срещите, за да може ЕП да получи \"изчерпателни отговори\". \nСпоред цитираните от изданието свидетели, преди смъртта си Пинятаро им е съобщила, че в разрез с разпорежданията на Зелмайер да не се предоставя пълната информация, поискана от ЕП и от омбудсмана на ЕС, е предала всички искани от институциите документи. На основата на получените от нея данни омбудсманът изготви заключение, че изборът на Зелмайер не е бил съобразен с буквата и духа на действащите правила, и за това отговорност носят всички еврокомисари, гласували единодушно за неговото назначение.\n", "date": "2019.03.15", "title": "От ЕК потвърдиха страшната вест за юристката Лаура Пинятаро"}
{"url": "https://www.blitz.bg/kriminalni/politsai-vlyazokha-v-bivsh-stopanski-dvor-do-velingrad-i-onemyakha-snimki_news662807.html", "text": "\n\n Голямо количество дизелово гориво е иззето при акция на служители от сектор „Противодействие на икономическата престъпност“, съобщават от Областната дирекция на МВР-Пазарджик. Открити са 9400 литра дизел без документи. \n  \nНа 14 март е направена проверка на бивш стопански двор в Индустриалната зона на Велинград. Имотът е стопанисван от едноличен търговец, представляван от жител на курортния град. В двора са намерени три вкопани резервоара, както и бензиноколонка, прикрита с дървени плоскости. \nДва от резервоарите били празни, но в третия е имало дизелово гориво с отлично качество според първоначалните данни от замерванията. Полицаите са подпомогнати от митнически служители при Териториална дирекция „Тракийска“ - Пловдив и Областната инспекция по труда в Пазарджик. \nСъвместно с митнически инспектори съдържанието е източено от подземния резервоар в автоцистерна. Количество му е близо 9400 литра, без документи за произход и акциз.  \nТрудовите инспектори са съставили и акт на представителя на фирмата за липса на трудов договор на мъж, работещ в зоната на стопанския двор.\n", "date": "2019.03.15", "title": "Полицаи влязоха в бивш стопански двор до Велинград и онемяха (СНИМКИ)"}
{"url": "https://www.blitz.bg/svyat/ochevidets-ss-smrazyavashch-razkaz-za-kasapnitsata-v-nova-zelandiya_news662826.html", "text": "\n\n Полицията и спецслужбите на Нова Зеландия, а също и на Австралия започнаха мащабна операция и събират всички подробности за терориста, който тази сутрин атакува две джамии и изби 49 души.  \nТова е първият подобен случай в Нова Зеландия. Полицията патрулира из улиците на града и засилва охраната, а правителството излезе с извънредно съобщение, в което призовава мюсюлманите да не посещават временно джамиите.  \nТерористите са задържани, но властите се опасяват, че могат да се появят техни подражатели, инспирирани от действията им срещу исляма.  \nИма информация в местните медии за спецоперации в страната. В град Данидин са отцепени няколко сгради, има данни, че там също са били планирани терористични атаки. В самият град Крайстчърч улиците са пусти.  \nМедиите препредават и ужасяващи свидетелства на хора, видели с очите си касапницата.  \nТе твърдят, че терористът Брентън Тарант просто е вървял и е стрелял наред, а хората са падали един след друг, покосени от куршумите.  \n\"Той откри огън преди да влезе в сградата. Усетих се и буквално имах секунди, за да реагирам, да пробягам до прозореца, да изскоча през него и да се прехвърля през оградата. След това лежах на земята, правех се на мъртъв и чувах изстрелите. Минаха 15 или 20 минути, а те продължаваха да звучат\", разказва един от очевидците, цитиран от местните медии.  \nМеждувременно Тарант, явно решавайки, че е убил всичко, започва да бяга.  \n\"Всички побягнаха към улицата, а той просто тръгна след тях и започна да стреля. Разбрах, че нямам шансове. Имаше няколко пейки и се скрих зад едната, затаявайки дъх. Той презареди оръжието си седем пъти. Отново стреляше и отново презареждаше\", разказва спасилият се като по чудо Фарид Ахмед. \n\"Видях как много хора бягат, целите в кръв, беше ужасяващо, нереално, не можех да повярвам, че това се случва\", разказва друг мъж, който по случайност се намирал в съседна сграда по време на стрелбата. \nДо момента властите не могат точно да възстановят хронологията на събитията. Известно е, че рано сутринта местно време е имало стрелба в две джамии, намиращи се на доста голямо разстояние една от друга. Не е ясно дали Тарант е участвал и в двете нападения или са му помагали съучастниците. По-късно властите задържат трима мъже и една жена, намиращи се в близост до централната болница.  \nЧас след техния арест е заловен и самият Брентън.  \nСъщевременно униформените са започнали масово претърсване за взривни материали из цялата страна. В Оклънд силен взрив е предизвикал паника. По-късно е станало ясно, че роботи - сапьори са взривили две подозрителни раници.  \nЖителите на цялата страна са в паника и се предупреждават едни други да не излизат от домовете си.  Превод: БЛИЦ \n \n", "date": "2019.03.15", "title": "Очевидец със смразяващ разказ за касапницата в Нова Зеландия"}
{"url": "https://www.blitz.bg/svyat/erdogan-vrazhdebnostta-km-islyama-dobi-veche-mashchabite-na-masovo-izbivane_news662822.html", "text": "\n\n По време на погребалната церемония, организирана по повод кончината турската професорка Берил Дедеоглу президентът на Турция Реджеп Ердоган засегна темата за терористичния акт в Нова Зеландия, съобщават турски медии. \n Според него враждебното отношение към исляма вече е преминало бариерата на персоналните атаки, добивайки измеренията на мосово изтребление. \n Ердоган остро осъди въоръженото нападение срещу мюсюлманите, които се събрали на петъчна молитва в Нова Зеландия и допълни: \n „В света враждебността към исляма е във възход, тя вече премина границите на персоналните атаки и доби мащабите на масово избиване. Атентатът явно е дълго планирано и мотивирано действие. Видно е, че това не може да се подмине само като спонтанна атака. Разбирането, което олицетворява този убиец е взело за мишена нашата страна, нашата нация и лично мен, ясно се вижда как това разбиране заразява като раково образувание и западните общества.“ \n Според Ердоган, ако не бъдат взети мерки, тези атаки неизбежно ще се увеличават. \n Мъжът, който пое отговорност за нападението, е оставил манифест от 37 страници, в който обяснява какви са причините за действията му. \n Терористът, който в Туитър се представя като Брентън Тарант от Австралия, заявява, че отмъщавал на мюсюлманите за редица атентати по света и исторически събития с вековна давност - като кланетата на християни в Европа при османското нашествие. \n Сред посочените от него зверства на мюсюлманите са и боевете при връх Шипка през 1877 г. \n На друг от пълнителите на автомата на терориста е написано \"Битката при Булаир 1913 г.\"  \n Освен това върху оръжията има и други надписи, свързани с българската история. На пълнителите се четат и имената на Константин II Асен и Фружин. Двамата са синове на последните български царе Иван Срацимир и Иван Шишман. Те са останали в историята като организаторите на първото въстание срещу османските нашественици след завладяването на България. \n", "date": "2019.03.15", "title": "Ердоган: Враждебността към исляма доби вече мащабите на масово избиване!"}
{"url": "https://www.blitz.bg/svyat/chelen-opit-rumntsi-zad-granitsa-shche-poluchat-po-40-khil-evro-za-da-se-vrnat-v-rumniya_news662832.html", "text": "\n\n Десетки румънци, живеещи в различни страни по света, се събраха днес в град Клуж-Напока, за да подпишат договорите, с които ще получат по 40 хил. евро субсидия чрез проект, финансиран с еврофондове, за да започнат собствен бизнес в Румъния, съобщава \"Аджерпрес\". \n Според представители на Националния съвет на малките и средните частни предприятия в Румъния (НСМСЧПР) над 600 румънци, живеещи в страни като Австралия, САЩ, Великобритания, Испания и други, са се включили в проекта \"Диаспора РеСТАРТ\". \n Председателят на НСМСЧПР Флорин Жиану уточни, че са били представени 150 планове за бизнес, като 50 от тях ще бъдат финансирани със субсидията от 40 хил. евро. Дейностите включват различни сфери като технологиите, индустрията, строителството, туризма и услугите, отбеляза той. \n \"Бихме искали този проект да бъде модел за добра практика, който да разширим за цялата страна, да стане политика на страната. Диаспората представлява според нас най-важният ресурс на една страна\", подчерта Жиану на церемонията, която се състоя в префектурата на град Клуж. \n Той отбеляза, че мнозинството от спечелилите финансиране по проекта (19 души) са румънци, които през последните години са живеели във Великобритания, следвани от румънците, живеещи в Испания (11 души). \n Проектът \"Диаспора РеСТАРТ\" има за основна цел да подкрепи създаването на предприятие с неземеделски профил в градската среда на по-слабо развитите региони на Румъния от румънци от диаспората. Срокът за осъществяване на проекта е от септември 2017 г. до септември 2020 г., посочва \"Аджерпрес\".  \n", "date": "2019.03.15", "title": "Челен опит: Румънци зад граница ще получат по 40 хил. евро, за да се върнат в Румъния"}
{"url": "https://www.blitz.bg/kriminalni/prestplenie/ne-e-za-vyarvane-sreshchu-kakva-likhva-daval-zaemi-romskiyat-baron-pandurito-snimki_news662819.html", "text": "\n\n 40 хил. лева са в основата на ареста на ромския барон Михаил Щерионов-Пандурито. Това стана ясно при днешното разглеждане на мярката му за неотклонение в РС Бургас.  \nПандурито дал парите на Хакъф Хакъф, който твърди, че е поискал 25 хил. лева, но впоследствие Пандурито поискал да му върне 40 Хакъф. На няколко пъти през лятото връщал по 4 000 лева, но сумата постоянно се увеличавала, вместо да намалява, оплакал се на разследващите Хакъф. На практика се оказвало, че тези 4 хил. лева били лихвите по заема на месец, а не главницата, пише \"Флагман\". \nНалюдаващият прокурор Иван Кирков поиска Пандурито зад решетките. Доказателствата срещу него са солидни, грози го сериозна присъда, подчерта Кирков. Той смята, че ако ромският барон излезе на свобода можел да окаже натиск над свидетелите. Освен това скоро се очертавало освен за изнудване, да се сдобие и с обвинение за лихварство. При претърсването на дома му е открито вещество, което при първите проби реагирало на амфетамин. \nВ съдебна зала адвокатът на Щерионов Росен Кожухаров изтъкна, че клиентът му се грижил сам за трите си деца. Съпругата му починала през миналата година и сега той бил единствената опора на семейството. Кожухаров е категоричен, че не е необходимо да се налага най-тежката наказателна мярка \"задържане под стража\". \nПострадалият Хакъф Хакъф е разпитван многократно, давал непоследователни и противоречиви показания, твърди Кожухаров. \nСпоред Кожухаров Хакъф и клиентът му били в добри отношения и това показвали свидетелските показания. Заемът бил между приятели, но след като не е имал възможност да ги върне, решил да натопи Щерионов, за да се отърве. \n", "date": "2019.03.15", "title": "Не е за вярване срещу каква лихва давал заеми ромският барон Пандурито (СНИМКИ)"}
{"url": "https://www.blitz.bg/kriminalni/prestplenie/prvi-snimki-na-izverga-radoslav-zaklal-brutalno-rodnata-si-mayka_news662821.html", "text": "\n\n Състав на Софийски градски съд остави в ареста 42-годишния Радослав Москов, който е заподозрян, че на 10 март е убил 64- годишната си майка. Престъплението станало в столичния квартал \"Дианабад\".  \nПо първоначални данни задържаният е бил алкохолик. \nРазследващите са установили, че на възрастната жена са били нанесени 16 удара с нож.  \nСпоред събраните свидетелски показания, вечерта на 10 март е имало скандал между обвиняемия Радослав Москов и майка му. 64-годишната жена е крещяла за помощ, но никой не се е отзовал. Самият Москов е задържан в нетрезво състояние в софийски хотел. \nМежду майката и сина е имало непрестанни скандали. Радослав много често е нощувал на междуетажната площадка, когато е бил пиян, са разказали съседи. \nПрокурорът обясни, че делото е в начален етап, чакат се още експертизи, но от събраните доказателства става ясно, че именно Радослав Москов е извършител на жестокото убийство. Той е нанесъл на майка си множество прободни рани в областта на гръдния кош и корема. Москов също така може да се укрие и да извърши друго престъпление, обосноваха се от държавното обвинение. \nЗащита на 42-годишния мъж поиска по-лека мярка за неотклонение и не се съгласи с доводите на прокуратурата, защото към момента няма категорични доказателства, че той е автор на деянието, пише novini.bg. \nСлед като чу двете страни, СГС постанови на Москов да му бъде наложена най-тежката мярка \"задържане под стража\". Самият обвиняем запази мълчание по време на съдебния процес. \n \n", "date": "2019.03.15", "title": "Първи СНИМКИ на изверга Радослав, заклал брутално родната си майка!"}
{"url": "https://www.blitz.bg/kriminalni/prestplenie/teroristt-v-nova-zelandiya-nadul-srbska-muzika-v-kolata-predi-da-iztrepe-49-dushi-v-dzhamiite-video_news662806.html", "text": "\n\n Атентаторът Брентън Тарант, който стреля в две джамии в Нова Зеландия, е носел камера на главата си и е излъчвал на живо в интернет действията си. На мястото до шофьора се виждат оръжия. На видеото, което се разпространява, се чува, че в колата звучи сръбска музика. \n  \nСтава въпрос за пропагандната песен \"Бог е сърбин, и Той ще ни запази\" или още \"Силна Сърбия\". Тя е хит на сръбските националисти от времето на войните в бивша Югославия и се изпълнява от трима военни от сръбските паравоенни формирования в Босна. \n  \n\"От Крайна тръгнаха вълците, пазете се усташи и турци\", чува се третият куплет, който Тарант слуша в колата си. \n  \nПреди това в песента на сръбските военни хърватите са наречени „усташи\" и се възхвалява „Караджич води своите сърби\". \n  \nВъв видеото се вижда как атентаторът Брентън стига до едната джамия, взима оръжието си, влиза и започва да стреля. След малко се връща до колата си, сменя оръжията и отново тръгва към джамията. Малко по-късно във видеото се вижда как мъжът стреля по спряла кола и друга сграда. \n  \nДокато презарежда пък, Брентън се нахъсва с маршова музика и с песента на Артър Браун от 1968 г. - Fire. \n  \nТарант около врата е носил и нацисткия символ \"Черно слънце\". Върху пълнителите има надписи за сръбския княз Стефан Лазар, който загива при битката с османците на Косово поле през 1389 г. Има и надпис за битката при Виена от 1683 година, когато градът е под османска обсада. \n  \n", "date": "2019.03.15", "title": "Терористът в Нова Зеландия надул сръбска музика в колата преди да изтрепе 49 души в джамиите (ВИДЕО)"}
{"url": "https://www.blitz.bg/kriminalni/prestplenie/politsiyata-udari-kontrabandata-na-tsigari-v-sofiya-video_news662828.html", "text": "\n\n Служители на ГДБОП са иззели голямо количество контрабандни цигари при специализирана операция в София. Това съобщиха от МВР. \n Тя е реализирана под наблюдението на Специализираната прокуратура. В  момент на разтоварване на камион с 332 000 кутии цигари укрити зад „тапа“ от стречирани палети с бутилки на Околовръстното шосе са задържани двама души. Тютюневите изделия са били пакетирани в същите палети, „маскирани“ зад редове с бутилки. \n При обиск на лекия автомобил на единия от задържаните, който е бил паркиран пред склада, са намерени документите на втори камион, пристигнал от Гърция във вторник. Товарното возило е открито на паркинг в столичния ж.к. „Люлин“. Изяснено е, че преди да пристигне там, водачът на тира е оставил до склада теглено от него хладилно полуремарке. В ремаркето са намерени и иззети още 420 000 кутии цигари от още четири марки. Акцизните стоки са били подредени зад „тапа“ от замразени тестени продукти. \n По случая е образувано досъдебно производство. Събраните доказателства показват, че става дума за престъпна дейност, започнала през ноември 2018 г. Освен за участие в престъпен сговор, на двамата арестуваните при операцията са повдигнати обвинения за държане на акцизни стоки без бандерол в големи размери. Установява се дали цигарите са били предназначени за българския пазар или за черния пазар на друга държава. На обвинените е наложено прокурорско задържане до 72 часа. На 16 март 2019 г. в Специализирания наказателен съд ще бъде внесено искане за налагане на мярка за неотклонение „задържане под стража“ за всеки от тях. \n", "date": "2019.03.15", "title": "Полицията удари контрабандата на цигари в София! (ВИДЕО)"}
{"url": "https://www.blitz.bg/obshtestvo/tsaritsata-na-mesoto-mila-georgieva-v-tsentra-na-udareniya-ot-gdbop-kanal-za-kontrabandni-tsigari_news662839.html", "text": "\n\n Два тира, натоварени с контрабандни цигари, са били задържани днес край София при специализирана операция на ГД БОП, съобщава  . В единия са били натоварени 900 бокса, а в другия - 500. Цигарите са с марката \"Regina\" и са влезли в България през ГКПП Кулата.  \n Цената на един мастер бокс в Гърция е 350 евро, но на територията на България той се продава за 600 евро. Задържаните цигари са на стойност над 1 500 000 лева.  \n Задържани са шофьорите на камионите, а антимафиотите са по следите на организаторите на канала.  \n Според неназовани източници контрабандата е организирана от \"царицата на месото\" Мила Георгиева. Преди време Георгиева бе замесена в сделки с месо и източване на ДДС  и от тогава остава пракора й. През 2015 година Мила бе арестувана и посочена за тартор на банда за мокри поръчки, която бе разбита при спецакция на ДАНС. Освен нея, са арестувани бившият ѝ мъж Михаил Георгиев, брат ѝ Ангел Ангелов, доведеният ѝ брат Максим Кулишев, бившата барета Мирослав Стоянов, Георги Божилов-Тениса и Олег Попов. След издирване е хванат и Пламен Цеков-Тлъстуша. Синът на Мила и Михаил - Мартин Георгиев - Джито успява да се изплъзне, но три години по -късно се предава в ГД БОП.  \n Смята се, че бандата е планирала поне пет мокри поръчки, които обаче останали неизпълнени. Сред мишените им бил Жоро Шопа, в чиято къща в Барселона преди няколко дни бяха задържани Ветко и Маринела Арабаджиеви.  \n Три години по-късно делото срещу Мила Георгиева и хората все още е в спецсъда. То обаче е само за разпространение на наркотици. Обвиненията, че бандата има в портфолиото си убийства, са прекратени от наблюдаващите прокурори. Разследването за мокрите поръчки и палежите също е прекратено през 2016 г. поради липса на доказателства, остава само обвинението за участие в група за наркотици.  \nЗловещата банда, която се оглавявала от Мартин и от майка му Мила Георгиева, действала от началото на 2012г. Георгиева е по-известна като \"Царицата на месото\", защото източвала ДДС от сделки с месо преди години. Групата се изявявала като истинска сицилианска фамилия. В нея членували бившият съпруг на Мила - Михаил Георгиев, доведеният й брат Максим Кулишев и родният й брат Ангел Ангелов. \nБандата се занимавала с всякакъв вид незаконна дейност - палежи, наркотрафик, контрабанда. Смята се, че въртяла общ бизнес и с могъщ сръбски наркоклан. Фамилията със сигурност стои зад три опита за убийства. Единият е на Тихомир Дочев, чийто джип бе надупчен пред дома му в кв. Бояна през април миналата година. Другият е на Георги Семерджиев - Жоро Шопа в столичния кв. „Лозенец“. Килърите сложили и бомба на Радостин Бързанов. Адската машина била поставена под джипа му в Слънчев бряг през 2013 г. Бързанов, известен като Слънцето, е дясна ръка на Христофорос Аманатидис-Таки и убития шеф на ВИС-2 Георги Илиев. \n  \n", "date": "2019.03.15", "title": "\"Царицата на месото\" Мила Георгиева - в центъра на ударения от ГДБОП канал за контрабандни цигари"}
{"url": "https://www.blitz.bg/svyat/ucheni-predupredikha-opasna-zvezda-se-sbudi-nedalech-ot-slntseto_news662793.html", "text": "\n\n Учените са открили, че магнитеарът XTE J1810-197 \"се е събудил\" недалеч от Слънцето и е нарушил десетгодишна радиостанция. \nСъответното откритие е направено от специалисти от Университета на Манчестър в Обединеното кралство и Института по радиоастрономия Макс Планк в Германия, предава Science Alert. \nМагнетарът е неутронна звезда със силно магнитно поле. Радиационните потоци от \"събуден\" магнетар могат да достигнат Земята и да предизвикат смущения в космическите кораби. \nИзследователите са открили колебания в радиационния профил на звездата, които биха могли да бъдат причинени от \"земетресения\". \nJ1810-197 е аномален магнитар, който генерира и радиовълни (обикновено такива звезди излъчват само гама и рентгенови лъчи). \nЗвездата е само на 10-13 хил. светлинни години от Земята. Превод: БЛИЦ \n", "date": "2019.03.15", "title": "Учени предупредиха: Опасна звезда се събуди недалеч от Слънцето"}
{"url": "https://www.blitz.bg/svyat/srbija-danas-radovan-karadzhich-samo-sled-5-dni-mozhe-da-se-vrne-v-srbiya-kato-svoboden-chovek_news662792.html", "text": "\n\n Има голям шанс след пет дни – на 20 март, осъденият в Хага за военни престъпления Радован Караджич да се завърне в Сърбия – при това като свободен човек, съобщава електронното издание на белградския ежедневник Srbija Danas, цитирано от \" \". \nСъответното обяви Милорад Коич, директор на Републикански център за разследване на военните престъпления на Република Сръбска, както и братът на осъдения - Лука Караджич. Радован Караджич бе осъден на 40 години затвор от Хагския трибунал. Присъдата на втора инстанция ще бъде прочетена на 20 март в 14 часа в Хага. Очакванията са да го оправдаят, подчертават от редакцията. \nСпоред Милорад Коич в процедурата по обжалване ясно и недвусмислено се доказва, че Караджич няма отговорност за политическото ръководство. \n„Самият той е много развълнуван от постановяването на присъдата, чуваме се няколко пъти на ден и много обсъждаме бъдещите му планове“, разкри Коич пред белградските медии. Брат му, Лука Караджич, на свой ред заяви, че цялото му семейство с нетърпение очаква 20 март, защото са уверени, че Радован ще бъде освободен от Хага. \n„Радваме се на връщането на Радован, с брат ми непрекъснато се чувам телефона, той е най-големият оптимист и е уверен в издаването на положително решение. Хубаво е да вярваш, справедливостта ще излезе на бял свят, колкото и да е спорна. Те освободиха Насер Орич, който бе на 15 км от Сребреница, когато бе извършено клане над сърбите, живели там. Това беше геноцид над Сърбия, стари хора, деца и жени бяха убити, а той лично ръководеше тези действия. Правосъдието ще възтържествува“, изрази увереност Лука Караджич.\n", "date": "2019.03.15", "title": "Srbija Danas: Радован Караджич само след 5 дни може да се върне в Сърбия като свободен човек"}
{"url": "https://www.blitz.bg/layfstayl/za-damite/15-khrani-s-koito-otslabvaneto-e-kato-detska-igra_news662339.html", "text": "\n\n Свикнали сме да слушаме, че въглехидратите са сред най-ужасните отрови за човешкото тяло. Изглежда, че те са виновни за затлъстяването и употребата им трябва да бъде строго забранена! \nОколо въглехидратната храна се носят много митове и легенди. Фитнес инструкторите и специалистите по хранене често се хвърлят в крайности: или напълно забраняват въглехидратните храни, или пък  активно ги налагат в хранителния режим. И двете практики са погрешни и ще доведат до незадоволителни резултати! \nХраната може да се раздели на такава, която е с много голямо, голямо, умерено и ниско съдържание на въглехидрати. \nИма и въглехидратни храни за отслабване - това са продукти, които повишават нивото на кръвната захар много бавно, нормализират производството на инсулин и са отлично средство за борба с диабета. Такива продукти допринасят за загубата на тегло, защото дават усещане за ситост в продължение на 4 до 6 часа. \n", "date": "2019.03.15", "title": "15 храни, с които отслабването е като детска игра!"}
{"url": "https://www.blitz.bg/layfstayl/ptuvane/talin-iznenadva-krasiv-i-evtin-a-restorantite-sa-uchudvashcho-dobri_news662491.html", "text": "\n\n Изненадващите хранителни атракции и духа на Средновековието в столицата на Естония се оказаха голяма изненада за българин, озовал се в Талин на командировка. \n Не очаквах нищо от този град, но това, което видях, беше изумително. Талин - това е очарованието на тесните калдаръмени улички, червените керемиди на къщите, които приличат на играчки, палубата за наблюдение с чайки, соленият вкус на Балтийско море. Но най-важното е, че старият Талин е невероятно място, където се е запазил духът на Средновековието: крепостни стени, улични лагери и търговци на храни, ресторанти, овеяни с легенди. \n", "date": "2019.03.15", "title": "Талин изненадва - красив и евтин, а ресторантите са учудващо добри"}
{"url": "https://www.blitz.bg/layfstayl/pavel-ventsi-vents-razkrikha-na-kakvi-zverski-izpitaniya-se-podlagat_news662559.html", "text": "\n\n Павел и Венци Венц са най-успешното родно хип-хоп дуо. Те са трикратни носители на наградата „БГ Дует”, както и любимите култови водещи на „Гласът на България”, пише  . \nДвамата са и мечтатели – но от онези, които се стремят да надграждат мечтите си, колкото и усърдие да е нужно. Разговаряме именно за това, но и за капаните, които славата предлага с появата си; за вниманието и абсурдите на популярността. И двамата са безкрайно откровени пред нашата медия, освен това специално за нас проявиха и творчество в един от финалните въпроси. \n", "date": "2019.03.15", "title": "Павел & Венци Венц разкриха на какви зверски изпитания се подлагат!"}
{"url": "https://www.blitz.bg/layfstayl/za-damite/sdbata-nakaza-zhestoko-dzhelisa-no-tya-se-vkopchi-zdravo-v-zhivota-i-snimki_news662556.html", "text": "\n\n Лекарите така и не успяват да обяснят на родителите на Джелиса Остин защо бебето им се ражда с толкова сериозни отклонения. Не могат да поставят и никаква официална диагноза.  \nЕдинственото, в което били сигурни, е, че момиченцето едва ли ще доживее до 18-ия си рожден ден.  \n Джелиса Остин от Хюстън, щата Тексас, се ражда без ръце, колена и само със седем пръста на краката. Когато майка й я взима на ръцете за първи път, изпада в ужас. Дебора, признава, че за нея бил истински шок да разбере в какво състояние се е родила дъщеря й. \n\"Първите няколко дни бяха най-тежките. Но след това успяхме да се справим с чувствата си\", казва тя.  \n Лекарите предупредили майката, че детето й няма да може да води нормално съществуване и едва ли ще оцелее до 18-ата си година. Но малката Джелиса се вкопчва с всички сили за живота, а след броени месеци й предстои да направи най-важния избор в живота си.  \n", "date": "2019.03.15", "title": "Съдбата наказа жестоко Джелиса, но тя се вкопчи здраво в живота и... (СНИМКИ)"}
{"url": "https://www.blitz.bg/layfstayl/nasha-sramezhliva-pevitsa-zarabotvala-kato-kasierka-v-supermarket_news662545.html", "text": "\n\n Известният диджей Дамян измъкнал сегашната си приятелка Ваня от мизерията. Преди да се запознаят, смуглата красавица изкарвала прехраната си като касиерка в пловдивски супермеркет. Макар да знаела за певческия си талант, блондинката твърдо отказвала да се кълчи по кръчмите и предпочитала да стои на касата в магазина, пише  \nСлед това се запознава с Дамян, който я убеждава, че трябва да се занимава с музика. Залюбват се и се ражда тоталният им хит „Котето любовно”. На записите на парчето певицата плакала и не искала да пее толкова вулгарни неща. Амбицията й да стане голяма звезда надделяла. \n", "date": "2019.03.15", "title": "Наша срамежлива певица заработвала като касиерка в супермаркет"}
{"url": "https://www.blitz.bg/layfstayl/ptuvane/nay-visokata-stolitsa-izmisli-strakhoten-nachin-za-spravyane-ss-zadrstvaniyata-snimkivideo_news662485.html", "text": "\n\n В Боливия намериха изход от тежките и неприятни задръствания. Преди дни беше завършено въздушното трасе между административната столица Ла Пас и едно от предградията Ел Алто. \nТук няма шум, клаксони, вредни изпарения. Има тишина, спокойствие и красиви гледки. В Ла Пас вече могат да използват междуградски кабинков лифт. Трасето е с дължина 33 км и представлява 10 свързани помежду си линии. А пътуването между Ла Пас и Ел Алто вече е по-скоро удоволствие, а не загуба на ценно време. \nС кабинките се стига значително по-бързо от автобуса, и то без прекачвания.  \n", "date": "2019.03.15", "title": "Най-високата столица измисли страхотен начин за справяне със задръстванията (СНИМКИ/ВИДЕО)"}
{"url": "https://www.blitz.bg/layfstayl/stryaskashchi-snimki-na-dzhuliana-gani-sled-porednata-plastichna-operatsiya_news662547.html", "text": "\n\n За никого не е тайна, че Джулиана Гани е суетна жена. Тя не търпи несъвършенства по себе си и прибягва до скалпела всеки път, когато усети, че нещо я кара да се чувства дискомфортно. Репортер на   научи, че преди броени дни отново се е подложила на пластична операция. \nКрасивата пловдивчанка е коригирала носа си, след като не е била доволна от интервенцията преди години. Сега легнала на операционната маса на частна софийска болница при гръцкия доктор Георгиос Сарпецас. Той направил на Джулка ринопластика - корекция и реконструкция на формата на носа. \n", "date": "2019.03.15", "title": "Стряскащи СНИМКИ на Джулиана Гани след поредната пластична операция"}
{"url": "https://www.blitz.bg/kriminalni/izvnredna-novina-po-deloto-na-ivancheva-v-teftercheto-za-rushveti-snimka_news662759.html", "text": "\n\n Неизвестен е писал в тефтерчето за рушвети на кметицата на \"Младост\" Десислава Иванчева.   Това установи графологична експертиза, резултатите от която бяха съобщени днес в съда, предава Канал 3. \n Това е и последното доказателство преди да започне финалната фаза от делото по обвинение във взимане на подкуп. Съдът реши да изследва чий е почеркът, като според прокуратурата той може да е на Петко Дюлгеров, който е другият обвиняем.  \n За тефтера на Иванчева стана ясно през август, когато прокуратурата оповести подробности от обвиненията към нея, заместничката й Биляна Петрова и бившият кмет на софийския квартал Петко Дюлгеров. Тогава бе посочено, че сред вещите в чантата й при ареста е открит бял тефтер. От него бе цитиран и запис със съдържание. \n  \n \n \n", "date": "2019.03.15", "title": "Извънредна новина по делото на Иванчева! В тефтерчето ѝ за рушвети... (СНИМКА)"}
{"url": "https://www.blitz.bg/kriminalni/rezil-biznesmeni-ot-karlovsko-i-rabotnitsite-im-druzhno-zadignali-kamion-ot-stamboliyski_news662737.html", "text": "\n\n Четирима мъже, които се занимават с дърводобив, са били арестувани за 24 часа, научи БЛИЦ от свои източници. Бизнесмен от карловското село Богдан, който има фирма за дърводобив, синът му, както и двама техни работници - баща и син от село Христо Даново, са били заловени от карловските и пловдивските ченгета. \n  \nПървите двама са известни с имената си в региона на Подбалкана. До момента не са имали криминални прояви. Те и работниците им са уличени в това, че са откраднали товарен автомобил, специализиран в превоза на дърва, от свои конкуренти от град Стамболийски. \n  \nУдарът с противозаконното отнемане на возилото бил реализиран от бизнесмена и единия работник. При претърсване в дома на бизнесмена от Богдан са намерени 2 незаконни пушки и много боеприпаси. В ареста в момента е останал работникът, който е крал товарния камион заедно с шефа си, той е със 72-часова мярка за неотклонение. Предстои да се изправят пред съда. \n  Кристина ИВАНОВА, БЛИЦ \n \n", "date": "2019.03.15", "title": "Резил: Бизнесмени от Карловско и работниците им дружно задигнали камион от Стамболийски"}
{"url": "https://www.blitz.bg/kriminalni/taksa-spokoystvie-i-opasni-vrzki-mezhdu-politsay-i-narkodilra-mechkata-video_news662740.html", "text": "\n\n Такса „Спокойствие”, полицейски чадър, обвързаност с хора от криминалния свят, подкупи – тези думи чуваме напоследък по повод шумните акции срещу злоупотреби и корупция сред служители на МВР, предава Нова тв. \n Ивелин Иванов, по прякор Мечката, от Плевен е криминално проявен и осъждан, с множество регистрации в МВР за притежание и разпространение на наркотици. Сега е в следствения арест по дело за участие в организирана престъпна група за производство и разпространение на дрога. Задържан е в средата на януари, докато шофира в посока Плевен-София с около 2 килограма и половина амфетамини. В момента е обвинен заедно с още 7 души с иззети 5 килограма синтетична дрога, марихуана, оборудване, материали за направата на амфетамини. \n Преди около година Иванов е засечен от охранителните камери на магазин в Плевен да разговаря с Цветомир Илиев – началник сектор на Криминална полиция, 2 РУ-Плевен. На кадрите не се вижда какво, но Иванов подава нещо на Илиев, което той бързо прибира в джоба си. Според информатори от подземния свят това може и да са пари. До задържането му на 5 януари, Иванов е имал и други срещи с полицаи, твърдят учевидци. \n „Изгледахме записа. Има си компетентни служби, които ще извършват проверка. Това мога да кажа”, заяви зам.-директорът на ОД на МВР – Плевен Петър Енчев. 2 дни след интервюто МВР – Плевен официално иззема от NOVA показания запис. Директорът Красимир Начев назначава комисия за вътрешна проверка по видеото. \n \n", "date": "2019.03.15", "title": "Такса спокойствие и опасни връзки между полицай и наркодилъра Мечката (ВИДЕО)"}
{"url": "https://www.blitz.bg/kriminalni/10-ot-nay-opasnite-rodni-prestpnitsi-se-yavikha-v-sda-pledirat-za-seks-bez-kameri-v-kiliite-snimki_news662756.html", "text": "\n\n 10 от най-опасните престъпници у нас и 3 от жените им се явиха в петък сутринта в Съдебната палата в София. Причината - 13 доживотници у нас, подкрепени от двама излежаващи над 20-годишни присъди, както и жените на трима от тях, съдят държавата с искане да им бъде позволено да правят секс в пандиза без камери. Това предаде  \n Заради сериозната група, която трябва да бъде охранявана, делото бе преместено за разглеждане в Съдебната палата. Затворниците бяха докарани при засилени мерки за сигурност и пазени от тежко въоръжени конвоиращи и маскирани ченгета. Заради безопасността на страните и позването на обществения ред, пък съдиите взеха решение делото да се гледа при закрити врати, тъй като в залата на пандизчиите им бяха свалени прангите. \n  \n \n Груповата жалба е подадена от пандизчии от затворите в София, Варна, Плевен, Пазарджик, Стара Загора и Белене срещу заповед Л-721 от 29 февруари 2016 г. на главния директор на Главна дирекция „Изпълнение на наказанията“ (ГДИН) в частта й, която регламентира реда на провеждане на удължено свиждане за срок до 4 часа, научи „Монитор“ от ВАС. Това е поощрителна мярка за затворниците, като свиждането се провежда в помещения, при възможност оборудвани със системи за видеонаблюдение и в присъствието на надзиратели. В жалбата си затворниците искат от съда да отмени акта като нищожен или незаконосъобразен поради противоречие с основни права, установени и гарантирани от конституцията. Те недоволстват, че не се зачита правото им на личен и семеен живот и защитата на личните им данни. \n  \n \n На първа инстанция в Административен съд София-град делото е загубено. Магистратите са отказали отмяната на заповедта, с която е регламентиран редът на т.нар. удължено свиждане. Мотивите на магистратите са, че заповедта е издадена от компетентен орган и има законови основания. Удълженото свиждане е награда, няма факти, че се извършват действия, които нарушават гарантирани права и свободи. Доколкото се касае за режим на изтърпяване на наказание, общественият интерес и сигурността на местата за лишаване от свобода \n имат превес над личния интерес заключава съдът. Той не открива и нарушения на защитата на личните данни. Затворниците са били информирани за възможното видеонаблюдение чрез заповедта на директора на ГДИН. \n  \n \n \n \n \n", "date": "2019.03.15", "title": "10 от най-опасните родни престъпници се явиха в съда, пледират за секс без камери в килиите (СНИМКИ)"}
{"url": "https://www.blitz.bg/svyat/uzhast-ne-e-svrshil-zhertvite-na-kasapnitsata-v-nova-zelandiya-sa-49-snimkivideo_news662757.html", "text": "\n\n Броят на жертвите при нападението на двете джамии в Крайстчърч е 49. Това обяви полицейски комисар Майк Буш, цитиран от Си Ен Ен. \n  \nПо-голямата част от хората – 41, са загинали при атаката на молитвения дом на „Дийнс Авеню“ в новозеландския град. По думите на Бу, един мъж вече е с повдигнато обвинение за убийство във връзка с нападението. \n  \nПо думите на полицейския комисар, атаките са били много добре планирани. Джамиите в Нова Зеландия ще бъдат поставени под полицейска закрила за неопределено време. \n  \nНа въпрос защо задържаните не са били в списъка с потенциални терористи на Нова Зеландия, Буш отговори, че четиримата души в ареста не са били и в австралийския списък. За един от задържаните е потвърдено, че е австралийски гражданин.\n \n  \nКомисарят изтъкна самоотвержената работа на полицейските служители, които „направиха и невъзможното“, за да заловят терористите и да предпазят гражданите. \n \n \n \nМеждувременно свидетел разказа пред Си Ен Ен за ужасяващата сцена, на която се натъкнал по време на нападението: „Карах и видях хора да лежат на земята, затова отбих и, когато слязох от камиона, чух всички тези изстрели. Опитвах се да им помогна, а един човек изглеждаше вече мъртъв. \n \n \n \nПо думите му, имало мъж с дъщеря на 3-4 години, която била простреляна в гърба. \n  \n„Той крещеше да я заведат в болница, а линейката не можеше да дойде докато не беше безопасно, затова взех камиона и ги натоварих вътре с дъщеря му, заедно с другия човек, който беше прострелян в крака, и ги закарах в болница“, добавя той.\n \n \n Превод и редакция: БЛИЦ  \n \n", "date": "2019.03.15", "title": "Ужасът не е свършил: Жертвите на касапницата в Нова Зеландия са 49 (СНИМКИ/ВИДЕО)"}
{"url": "https://www.blitz.bg/kriminalni/prostrelyakha-20-godishen-mladezh-v-glavata-v-burgas_news662761.html", "text": "\n\n 20-годишен младеж е бил прострелян в главата с газов пистолет в района на Руската гимназия, съобщават източници, цитирани от на Флагман.БГ. \nДействието се развива снощи, около 22 ч., а момчето е с руски произход и по непотвърдена информация се казва Никита В. \n Той е приет в спешното на УМБАЛ-Бургас около 23 ч. вчера. В момента той е преместен в неврохирургията, без опасност за живота. Той ще остане там още известно време под лекарско наблюдение и за негова сигурност. \n Причините за стрелбата, както и извършителя са неизвестни. От полицията разследват. \n", "date": "2019.03.15", "title": "Простреляха 20-годишен младеж в главата в Бургас"}
{"url": "https://www.blitz.bg/obshtestvo/zaloveniyat-u-nas-anglichanin-s-53-litsa-atakuval-s-machete-i-pistolet-avtoserviz-vv-velikobritaniya_news662765.html", "text": "\n\n Окръжната прокуратура в Бургас внесе в съда искане за налагане на мярка за неотклонение \"временно задържане под стража\" спрямо 41-годишния англичанин, представящ се с 53 различни самоличности, който бе задържан при проведена специализирана полицейска операция, пише \"Флагман\". \nТой е издирван с Европейска заповед за арест, издадена на 21 февруари т.г. от Магистратски съд в Лийдс. Престъплението, за което Оуен У. се издирва в страната си е заговор за извършване на грабеж (между 04.09.2015 г. и 27.09.2015 г.), което според британския криминален закон се наказва с доживотно лишаване от свобода. \nВ Европейската заповед за арест е посочено, че престъплението е извършено между 04.09.2015 г. и 27.09.2015 г. в търговски авто-сервиз в Лийдс. Сочи се, че собственикът на търговския обект е бил ранен с мачете, а по време на грабежа е използван и зареден револвер. \nСамият грабеж е извършен от други 4 лица, а според британските власти Оуен У. го е планирал и е осигурил превозно средство за спомагане на грабежа, от който са отнети части за автомобил, възлизащи на 140 000 британски паунда. \nОчаква се Окръжният съд в Бургас да насрочи начален час на заседанието си, което ще бъде проведено днес. \n", "date": "2019.03.15", "title": "Заловеният у нас англичанин с 53 лица атакувал с мачете и пистолет автосервиз във Великобритания"}
{"url": "https://www.blitz.bg/obshtestvo/regioni/kmett-na-strelcha-aktsiyata-sreshchu-men-e-s-mnogo-slabi-rezhisori_news662778.html", "text": "\n\n Акцията, която беше осъществена от Икономическа полиция срещу мен, е с много слаби режисьори. Вкараха община Стрелча във филм, в който и актьорите са много слаби. Атаките срещу мен не са секвали от три години, откакто съм кмет. Няма да позволя на двама-трима човека, облечени в шушлякови анцузи, да се опитват да манипулират мен и да тикат града надолу. Това коментира на пресконференция кметът на Стрелча Стойно Чачов по повод акцията, която на 12 март беше осъществена от Икономическа полиция в общината. \n  \n„В продължение на 9 часа 20 въоръжени полицаи бяха окупирали сградата и не даваха на служителите и на мен да излизаме, не допускаха граждани да бъда обслужени. 17-те молби за напускане на служители, които търсеха, не бяха намерени. През 2016 година, когато станах кмет, след няколко месеца работа забелязах, че има напрежение в администрацията и мудност. Тогава събрах всички служители и им казах: „Ако не ви се работи и смятате, че не можете да се справите, подайте молби за напускане. Аз ще намеря амбициозни хора. Искам общината да се развива. Тогава няколко човека подадоха молби за напускане, но впоследствие на другия и по другия ден не потвърдиха, че искат да бъдат освободени от работа. И така останаха на работното си място. Това е цялата истина“, каза още кметът. \n  \nНа пресконференцията присъства и лидерът на АБВ Румен Петков, от чиято квота беше издигнат Чачов. „Питам министър Маринов как 20 въоръжени полицаи търсят 17 листа 9 часа. Колко струва тази акция и защо се провежда? Искам оставката на шефа на полицията в Пазарджик Йордан Рочагев“, попита Петков. \n  \n„Искам да подчертая, че ще издигнем кандидатурата на г-н кмета за втори мандат, защото той е един успешен кмет. Обеща и дава и дава по 1000 лв. на всяко новородено в Стрелча. Над 120 деца в детската градина и яслите учат безплатно, както също обеща. Намери инвеститори“, каза още Румен Петков. \n  \nПред общината след пресконференцията се бяха събрали местни хора, които декларираха пред БЛИЦ подкрепата си за кмета и определиха акцията на полицията като клевета. \n  Кристина ИВАНОВА, БЛИЦ  \n \n", "date": "2019.03.15", "title": "Кметът на Стрелча: Акцията срещу мен е с много слаби режисьори"}
{"url": "https://www.blitz.bg/obshtestvo/oshche-za-ekshna-v-burgas-moldovets-prostrelyal-ruskiya-mladezh-zaradi-momiche-snimka_news662779.html", "text": "\n\n 20-годишният Никита В. е простреляният в главата край Руската гимназия младеж. Момчето е с руски произход, живее в България със семейството си от малък и се занимава с футбол към ФК „Балкан/Прилеп“. Той е родом от Красноярск, предава \"Флагман\". \n Никита първо е бил прострелян в главата, а след това ударен с юмрук.  \nМолдовец е прострелял с газов пистолет 20-годишния младеж, съобщава \"Бургас Инфо\". Местонахождението на молдовския гражданин е в процес на установяване. \nСпоред полицията  причина за конфликта са неизяснени междуличностни взаимоотношения по повод обща позната, като в социалната мрежа между двамата чужденци е постигната договореност относно мястото на срещата им в к-с „Лазур“. \n Междувременно стана ясно, че състоянието на Никита съвсем не е леко. Той е с комоцио и фрактура на черепа. Въпреки това опасност за живота му няма, но ще бъде оставен под лекарско наблюдение за още няколко дни. \nКакто БЛИЦ съобщи, младежът е бил прострелян в главата с газов пистолет в района на Руската гимназия. Действието се развива снощи около 22 ч. Той е приет в спешното на УМБАЛ-Бургас около 23 ч. вчера. \n", "date": "2019.03.15", "title": "Още за екшъна в Бургас! Молдовец прострелял руския младеж заради момиче (СНИМКА)"}
{"url": "https://www.blitz.bg/svyat/bdeshcha-bulka-poluchi-svatbenite-si-obuvki-no-kogato-vidya-sobshchenieto-na-podmetkite-im-izbukhna-v-slzi-snimki_news662564.html", "text": "\n\n Млада булка избухна в сълзи, след като намери тайно послание, скрито в сватбените ѝ обувки от починалата си майка. Англичанката Ема от Лестършър се сгодила през 2016 г., но едва месец след щастливото събитие майка ѝ била диагностицирана с неизлечим рак на белия дроб. Младото момиче се надявало майка му да присъства на сватбения ѝ ден, но за съжаление жената починала през 2017 г., пише \"Дейли мейл\". \nКогато Ема получила булчинските си обувки, тя открила, че майка ѝ тайно е платила за тях. Освен това жената била написала съобщение на подметките. То гласяло следното: „Исках да имаш подарък от мен в деня на сватбата ти. \"Надявам се, че имате магически ден. Много, много любов и големи прегръдки, Мама\". \nТова беше „Абсолютен шок“, казва 38-годишната Ема, която трябва да се ожени за годеника си Ричард през август. \"Беше толкова трудно да планирам сватба, без да я имам майка си до себе си\", казва още Ема.\n \nКогато пристигнаха обувките, извадих едната и видях част от съобщението и не можех да повярвам. Тя каза, че когато е разбрала, че е от майка ѝ, \"започнах да плача ... просто бях абсолютно в шок. Не можех да дишам, не можех да говоря.\" \nКогато разбрали за болестта на майка ѝ, лекарите давали надежда за още от една до две години, за да живее. Тогава жената започнала да пише писма до членовете на семейството ѝ.  \nАз не получих писмо, тя си отиде твърде рано, каза Ема, и допълва, че заради това обувките са толкова специални за нея. \nСлед като сподели своята история във Facebook, Ема каза, че е получила много послания за подкрепа. \n\"Наистина е хубаво да се знае, че това, което чувствам, са го изпитали и други хора. Че те са преминали през същото и да знаям, че там има хора, които планират сватби и нямат майка до себе си, като мен\", каза тя. Превод и редакция: БЛИЦ \n", "date": "2019.03.15", "title": "Бъдеща булка получи сватбените си обувки, но когато видя съобщението на подметките им, избухна в сълзи (СНИМКИ)"}
{"url": "https://www.blitz.bg/kriminalni/prva-snimka-na-izpecheniya-angliyski-bandit-s-53-litsa-zakopchan-v-burgas_news662796.html", "text": "\n\n След минути Бургаският окръжен съд ще разгледа мярката за неотклонение на издирвания с Европейска заповед за арест британец Оуен, като прокуратурата поиска тя да бъде „временно задържане под стража“, съобщава \"Флагман\". От медията са успели да го заснемат. Той бе заловен в Бургас след блестяща акция на полицията преди броени дни. \nПрестъплението, за което Оуен У. се издирва в страната си е заговор за извършване на грабеж между 4 и 27 септември 2015 г. \nСпоред британския криминален закон това деяние се наказва с доживотно лишаване от свобода. \nВ Европейската заповед за арест на Оуен е посочено, че престъплението е извършено в търговски авто-сервиз в Лийдс. \nСочи се, че собственикът на търговския обект е бил наранен с мачете, а по време на грабежа е използван и зареден револвер. \nСамото престъпление е извършено от други 4 лица, като според британските власи Оуен е планирал и осигурил превозното средство за спомагане на грабежа, от който са отнети части за автомобил, възлизащи на стойност 140 хил. британски паунда. \nСъпругата и малката дъщеря на Оуен също са в Бургас. Те най-вероятно ще присъстват в съдебната зала.\n \n \n", "date": "2019.03.15", "title": "Първа СНИМКА на изпечения английски бандит с 53 лица, закопчан в Бургас"}
{"url": "https://www.blitz.bg/kriminalni/prestplenie/izvnredno-blgarska-vrzka-lsna-v-terora-v-nova-zelandiya-snimki_news662763.html", "text": "\n\n Неочаквано се появи българска връзка при терористичния акт в новозеландския град Крайстчърч. Пълнителите на автомата, който австралиецът Брентън Тарант изстреля по две джамии и уби 49 души, са изписани с имена и дати от исторически събития, част от които свързани с българската история. \n  Той заявява, че отмъщавал на мюсюлманите за редица атентати по света и исторически събития с вековна давност - като кланетата на християни в Европа при османското нашествие. \n \n \n \n  \nСред посочените от него зверства на мюсюлманите са и боевете при връх Шипка през 1877 г. \n \n \n \n  \nНа друг от пълнителите на автомата на терориста е написано \"Битката при Булаир 1913 г.\" \n \n   \nДоколко терористът познава историческите събития е доста съмнително. Част от надписите, обаче, са на български, като сред тях се вижда името на Фружин – сина на последния търновски цар преди падането под османска власт и предводител на първото въстание срещу завоевателите. \n  \nИма надписи и на сръбски, свързани с историята и на западните ни съседи. \n \n \n \nНаред с историята, терористът „почита“ и скорошните събития. Единият от надписи гласи  \n \n \n  \n„Това може да бъде описано само като терористично нападение, добре планирано“, обяви по-рано министър-председателят на Нова Зеландия Джасинда Ардърн. Тя допълни, че две взривни устройства, свързани със заподозрени превозни средства, вече са открити и обезвредени. Превод и редакция: БЛИЦ  \n \n", "date": "2019.03.15", "title": "Извънредно! Българска връзка лъсна в терора в Нова Зеландия! (СНИМКИ)"}
{"url": "https://www.blitz.bg/kriminalni/sdt-otseche-lozan-panov-e-narushil-zakona_news662771.html", "text": "\n\n Тричленен съдебен състав на Административен съд София - град (АССГ) потвърди, че Лозан Панов е нарушил действащия към 2017 г. Закон за публичност на имуществото на лица, заемащи висши държавни и други длъжности (ЗПИЛЗВДД), пише Канал 3. \n   \n Панов отказа да подаде имуществена декларация пред Сметната палата, в която да декларира неговите и на членовете на семейството му приходи и собственост за предходната 2016 г. Решението на съда е окончателно и не подлежи на обжалване. В момента тече процедура по заличаване на личните данни и по-късно решението ще е достъпно на сайта на АССГ, съобщава \" \". \n   \n Въззивният съдебен състав от АССГ потвърждава решението на съдия Ангел Павлов от Софийския районен съд (СРС), който през ноември 2018 г. остави в сила наложената на Лозан Панов административна санкция – глоба в размер на 1000 лв. от председателя на Сметната палата. \n   \n През 2017 г. Лозан Панов се оказа единственият член на тогавашния Висш съдебен съвет (ВСС), който демонстративно отказа да изпълни законовото изискване и да декларира имуществото си пред Сметната палата, а направи това единствено пред Инспектората към Висшия съдебен съвет (ИВСС). По-късно се разбра, че действията на Панов едва ли са плод на случайност, тъй като има разлика в информацията, която задължените лица разкриват в двата вида декларации. Освен това Сметната палата се явяваше независим за съдебната система държавен орган.  \n", "date": "2019.03.15", "title": "Съдът отсече: Лозан Панов е нарушил закона"}
{"url": "https://www.blitz.bg/kriminalni/vesela-barbukova-razkri-poznavame-se-s-arabadzhievi-i-banevi-no-ne-sme-gi-vizhdali-ot-5-godini_news662772.html", "text": "Бизнесдамата Весела Барбукова се включи в страницата на БЛИЦ във Фейсбук, за да отговори на препечатаната от \"Уикенд\" в медията ни статия, в която се твърди, че мъжът й е следващият в списъка на олигарсите, които предстои да бъдат арестувани.\n\n \"Аз съм Весела Барбукова и това е моя истински и действителен социален профил /доказателство, че сме открити хора - аз и семейството ми/. Всичко изложено по-горе съдържа една единствена истина - че сина ни Добромир беше отвлечен. Семейна драма, към която не искаме да се връщаме и трудно преодоляхме в годините\", разкрива Барбукова по повод тиражираната информация.  \nИ продължава: \"В характеристиката на съпруга ми Димитър Барбуков пише: \"син на кулак - народен враг\". В тази връзка всички глупости за Комсомол и червени куфарчета са произволни упражнения в риторика. Така и никой в годините не успя да докаже нищо, защото просто няма какво. Нашият фамилен бизнес е публичен, легален и никога не сме престъпвали закона. В този смисъл сме абсолютно чисти и спокойни да отговаряме за каквото и да било\". \nБарбукова открехва за първи път завесата и за отношенията си с арестуваните семейства Баневи и Арабаджиеви.  \n\"Да, познаваме сем.Баневи и сем.Арабаджиеви. Както и с много други известни семейства и личности. Били сме заедно в компании, но никога не сме имали общ бизнес. От 4 - 5 години не контактуваме, но ако някой трябва да отговаря за действията си - да отговаря. Ние сме напълно готови за отговаряме за действията си, защото са абсолютно легални и чисти. Регулярните проверки на НАП и Прокуратура към нас са категорични за това. Благодаря за интереса към нас! Готови сме да отговаряме за всичките си действия без притеснения, защото наистина няма за какво да се притесняваме!\", уточнява г-жа Барбукова. \nПубликуваме без редакторска намеса отвореното писмо на г-жа Барбукова: \n", "date": "2019.03.15", "title": "Весела Барбукова разкри: Познаваме се с Арабаджиеви и Баневи, но не сме ги виждали от 5 години!"}
{"url": "https://www.blitz.bg/layfstayl/ptuvane/tlpi-ot-vyarvashchi-se-trupat-na-zamrznaloto-ezero-michigan-za-da-zrnat-razpnatiya-isus-snimkivideo_news662481.html", "text": "\n\n Стотици хора пътуват до малкия американски град Петоскей в Северен Мичиган, за да си осигурят възможността да зърнат рядка гледка – статуя в цял ръст на разпнатия Исус Христос, потопена в езерото Мичиган. Суровото време не позволява на никого да види дългата над 3 метра статуя от 2015 година насам, когато тълпа от 2021 души се реди с часове на опашка в минусови температури, за да я види. \nНямаше гаранция, че тази година поклонниците ще имат успех, но молитвите им изглежда бяха чути и те успяха да видят мраморния кръст. \nЕзерото Мичиган е замръзнало и работници трябваше да изрязват дупка в леда, за да могат събралите се над 1200 души да видят потопения Исус. \n", "date": "2019.03.15", "title": "Тълпи от вярващи се трупат на замръзналото езеро Мичиган, за да зърнат разпнатия Исус (СНИМКИ/ВИДЕО)"}
{"url": "https://www.blitz.bg/layfstayl/ogromna-drama-trese-kapkite-papi-khans-izpadna-v-depresiya_news662656.html", "text": "\n\n \"Като две капки вода\" се радва на значителен зрителски интерес, а изненадите в шоуто са много. Първоначалните очаквания на феновете на предаването се разбиха като кораб в айсберг. Оказа се, че сочените за сигурни фаворити се изложиха, а други, от които изобщо не очаквахме, се справят все по-убедително, пише   \nТази година продуцентите заложиха на изцяло професионални певци в подбора на участници. Изключение прави писателят Константин Трендафилов, по-известен като Папи Ханс, който от известно време се мъчи да пробие и на музикалната сцена. Уви, в шоуто се излага и е в дъното на класирането, което го озлобило към колегите.  \n", "date": "2019.03.15", "title": "Огромна драма тресе \"Капките\"! Папи Ханс изпадна в депресия"}
{"url": "https://www.blitz.bg/layfstayl/folkpevitsa-khvrli-vsichki-v-shok-snimki_news662774.html", "text": "\n\n Хитовата певица Татяна не спира да прави хит след хит и да печели голямата любов на феновете си! Песента “Записано е в сърцето ми”стана златен хит в доста класации, а тя самата вече издаде, че готви и нови изненади за 2019, пише   \nИнтересното е, че Татяна усилено работи и в посока на фитнес визията! Попаднахме на клипче, в което певицата мотивира последивателите си в страницата й за фитнес - \"Татяна фитнес ориграми и диети”. Чаровната певица слага повечето 20-годишни девойки в малкия си джоб, имайки предвид  визията и енергията, която излъчва! \n", "date": "2019.03.15", "title": "Фолкпевица хвърли всички в шок (СНИМКИ)"}
{"url": "https://www.blitz.bg/layfstayl/za-damite/nachint-po-koyto-nosite-kosata-si-izdava-ogromna-tayna-za-vas_news662787.html", "text": "\n\n Досега сме ви показвали много тестове, които разкриват много тайни, таени дълбоко в душата ви. Днес сме решили да ви споделим какъв  е всъщност характерът ви или поне  какви хора изглеждате в очите на другите. \n От  ви показахме  Споделихме ви и \n За да се справите с днешния тест, трябва само да погледнете картинката, където са изобразени женски силуети и да кажете коя е любимата ви прическа и как ходите най-често. \n", "date": "2019.03.15", "title": "Начинът, по който носите косата си, издава огромна тайна за вас!"}
{"url": "https://www.blitz.bg/layfstayl/lepa-brena-s-prvi-kontsert-sled-kato-stana-baba_news662781.html", "text": "\n\n Зимният курорт Копаоник за четвърта поредна година е домакин на MUSIC WEEK 2019. Фестивалът продължава да е едно от най-популярните музикални събития на Балканите, което събира звезди от всички музикални жанрове, пише  \nПрез уикенда музикалните хедлайнери „Магла бенд“, фолк иконата Аца Лукас, поп кралят Желко Йоксимович и най-горещата балканска звезда Милица Павлович поднесоха на феновете един истински музикален спектакъл. Вторият уикенд на MUSIC WEEK 2019 (15-17март) е резервиран за сръбската фолк легенда Лепа Брена, групата „Тропико бенд“, рок класиците от „Парни валяк“ и за най-нежния глас в балканската музика - Дженан Лончаревич. \n", "date": "2019.03.15", "title": "Лепа Брена с първи концерт, след като стана баба"}
{"url": "https://www.blitz.bg/layfstayl/zasyakokha-izmama-v-stani-bogat-eto-kak-e-podskazvano-na-uchastnichka-video_news662749.html", "text": "\n\n Пловдивчанин сподели своите съмнения във връзка с предаването \"Стани богат\". \"Давам линк към епизода от 12 март и измамата на участничката. На съответните минути - 6:11, 18:49, 28:04 от клипа се чуват покашляния, когато участничката разсъждава на някои от отговорите, пише Plovdiv24.bg. \n В два от случаите верни и при третия отпада. Глупавите й логики и незнанието на нито един въпрос, а безцелното произнасяне на всички отговори, за да може да се изкашля човекът, който помага, подкрепя теорията, че й е подсказвано. Още по-странно е в минута 30:27, когато се чува едно шепнещо \"Кое?\". \n  \n \n", "date": "2019.03.15", "title": "Засякоха измама в \"Стани богат\"! Ето как е подсказвано на участничка (ВИДЕО)"}
{"url": "https://www.blitz.bg/layfstayl/za-damite/ako-zapochnete-denya-s-tezi-neshcha-shche-progonite-ksmeta-si_news662337.html", "text": "\n\n Според биоенергийните законите, утрото е най-важната част и началото на новия ден. Емоционалното ни настроение сутрин може да повлияе в голяма степен на хода на целия ден.     \nЗа да направите деня си успешен, е много важно да зададете правилния вектор на настроението си. \nОнези, които практикуват някакъв вид медитативни техники, знаят колко е важно тялото и духа да бъдат в хармония. Именно по тази причина много хора се занимават с духовни практики рано сутрин.  \nТова е много правилен подход, който обещава успех и късмет във всички начинания през дългия и натоварен ден. \n", "date": "2019.03.15", "title": "Ако започнете деня с тези неща, ще прогоните късмета си!"}
{"url": "https://www.blitz.bg/layfstayl/shoubiznes/stoyan-radev-ot-dyavolskoto-grlo-osinovil-tmnokozho-momiche_news662820.html", "text": "С двата премиерни сериала на Нова телевизия „Господин Х и морето“ и „Дяволското гърло“ изгря звездата на актьора от Варненския театър Стоян Радев. Появата му на малкия екран е донякъде изненадваща, защото Радев досега е предпочитал да се изявява повече на сцената, отколкото пред камерата. Изключение е участието му в клипа към кавъра на песента „Искам да бъда с теб“, който Криско и Тита направиха миналата есен. Във видеото Стоян играеше бащата на Тита – безскрупулен властен богаташ, готов на всичко, за да раздели екранната си дъщеря с Криско, пише „Галерия“.\n\n В „Господин Х и морето“ актьорът влиза в ролята на демоничен мафиотски бос. \n Преди време заедно със съпругата си Веселина Михалкова, която също е актриса, осиновяват дете. По това време със Стоян вече имат син Лъчезар на 12 години. Двамата с жена му мечтаели за голямо семейство, но втория им опит за родителство се оказал неуспешен. Така решили да пристъпят към осиновяване. \n „ “, разказва Радев. Така, без да имат каквито и да е претенции за произхода или цвета на кожата на детето, Стоян и жена му станали родители на малката Малина. Десетилетие по-късно момичето продължава да бъде пълноправен член на семейството им. \n За разлика от брат си, който учи сценография, Малина се отличава от роднините си и поне засега не иска да се занимава с актьорство, а със спорт. От няколко години тренира лека атлетика и вече се явява на състезания, на които се представя изключително успешно. \n", "date": "2019.03.15", "title": "Стоян Радев от „Дяволското гърло“ осиновил тъмнокожо момиче"}
{"url": "https://www.blitz.bg/kriminalni/razkrikha-brutalnoto-ubiystvo-na-17-godishniya-goshko_news662718.html", "text": "\n\n Разкрито е убийството на 17-годишния Гошко, прострелян в гората край Монтана през есента на миналата година. Вече е повдигнато обвинение на извършителя, съобщи директорът на областната полиция старши комисар Ивайло Антонов, цитиран от \"Конкурент\". \n Припомняме, че Гошко беше прострелян и издъхна на място в началото на октомври  в местността Младата ливада край Монтана. Тогава около обяд тийнейджърът заедно с 58-годишния си дядо влезли в гора в землището на монтанското село Крапчене. Мястото се намира встрани от оживения международен път Е 79, но е близо до града. \n Двамата били с две каруци, а целта им била да съберат изсъхнали дърва и да окосят малко трева. По данни на полицията в каруците не са открити нито брадви, нито триони. В един момент край тях захвърчали изстрели. Единият улучил Гошко в главата и го повалил. Момчето издъхнало на място. \n За убийството беше арестуван 38-годишен мъж – Георги Рапонски. Той е познат на полицията, съден преди години за притежание на марихуана, който е собственик на фирма за дърводобив. \n Оръжието, с което е извършено убийството, не е открито. Но са събрани достатъчно годни доказателства. Установено е от къде е произведен изстрелът, намерени са патрони, извършено е разпознаване, разпитани са повече от петдесет свидетели, поясни старши комисар Антонов.  \n„Окръжната прокуратура е преценила, че сме събрали достатъчно доказателства и вече е повдигнато обвинение на извършителя”, подчерта полицай номер 1 на Монтана. \n", "date": "2019.03.15", "title": "Разкриха бруталното убийство на 17-годишния Гошко"}
{"url": "https://www.blitz.bg/obshtestvo/detski-plach-oglasi-bobov-dol-zaradi-tri-trupa-snimki_news662724.html", "text": "\n\n Полицията в Бобов дол разследва случай на отравяне на три кучета. Сигналът за умъртвените животни е подаден от деца, които се грижели ежедневно за тях, предава струма.бг. \n В сряда около 19,00 часа десетината малчугани, на възраст 14-15 години, отишли да нахранят кучетата, но останали неприятно изненадани. Любимците им били мъртви. Разстроени, те позвънили на Соня Иванова, която е природозащитник, и на тел. 112. На място пристигнали полицаи и извършили оглед. Извикан е и ветеринарят д-р Първан Дангов за вещо лице. Той е направил аутопсия на четириногите и е установил, че са отровени с препарати за пръскане на дръвчета. \n  \n \n Соня Иванова, която е документирала случая със снимки, разказа: “Десетина деца се грижеха за кучетата. Едното е на няколко месеца. Другото те го спасиха. Беше паднало в реката, извадиха го и то оцеля. Децата са в шок от случилото се. Миналата година някой отрови овчарката Пешо, за която те се грижеха ежедневно. Умъртвените кучата са чипирани, направени са ми всякакви ваксини. Не бяха агресивни, защо ги отровиха…?!”, заяви С. Иванова. \n  \n \n За умъртвяване на животни законът предвижда до три години лишаване от свобода. В РУП – Бобов дол е започнато разследване за установяване на лицето, хвърлило отровата на кучетата. Кучетата са отровени в гъсто населен квартал  – Джельовата махала. Имало е опасност някое дете да вземе отровата, която според д-р П. Дангов била сложена в храна. \n  \n \n", "date": "2019.03.15", "title": "Детски плач огласи Бобов дол заради три трупа (СНИМКИ)"}
{"url": "https://www.blitz.bg/obshtestvo/naistina-li-stanka-izpi-kilo-vodka-predi-da-sedne-zad-volana_news662722.html", "text": "Жена от село Големо село, община Бобов дол, бе хваната зад волана с 4.4 промила алкохол. Самата Станка Йорданова и хората от селото обаче смятат, че има грешка в дрегера.\n\n \"Полицаите ме хванаха на качване в колата. Има грешка в дрегера, не съм изпила толкова\", споделя жената пред Нова тв. \nСтанка била тиха жена, в кръчмите не влизала. \n\"Пих вкъщи, има ли значение какво\", добавя тя. \nВ Големо село са убедени, че, за да стигне до 4.4. промила, Станка трябва да е изпила поне литър водка. Според тях дрегерът може да сгреши, тъй като пробата е взета веднага след изпиването на алкохола. \n\"Ти на 2 ракии пътя не можеш да видиш, камо ли на 4.4 промила алкохол\", казва неин съселянин. \nСпоред експерти ако питиетата са изпити бързо, дрегерът може да покаже много голяма цифра, но грешката може да е в няколко процента. Трябва да минат 10-15 минути, за да може алкохолът да се абсорбира в кръвта. \n  \n", "date": "2019.03.15", "title": "Наистина ли Станка изпи кило водка преди да седне зад волана?!"}
{"url": "https://www.blitz.bg/obshtestvo/prav-li-e-uchitelyat-koyto-sprya-s-shamari-divashkiya-boy-mezhdu-dvete-uchenichki_news662726.html", "text": "Преподавателят, ударил по главата ученичка в школо в Ловеч, съжалява за деянието си, но нямал друг избор. Опитвал всячески да разтърве момичетата, но Барбара така и не пуснала косата на своята опонентка. Това заяви самият учител от ОУ \"Св. Св. Кирил и Методий\" в ефира на Нова тв.\n\n Както БЛИЦ съобщи, 7-класнички се пердашиха, скубеха и псуваха навръх 8 март, а учителят се включи в мелето, опитвайки се с шамари и юмруци да спре боя. Шокиращото видео се появи във Фейсбук и бързо предизвика вълна от коментари.    \n\"Относно Барбара са подавани сигнали в детска педагогическа стая, но не постоянно, понеже тя има проблеми. Малко е агресивна на моменти, понякога е добре, друг път - не\", казва преподавателят. \n\"Говорих с родителите. Извиних им се. Казах им, че съжалявам, че съм постъпил така, но просто нямаше друг начин. Аз съм възпитател и съм бил треньор и по борба. Когато съм я удрял, не е било сериозно, защото, ако я ударя сериозно…\",  добавя той. \nОтосно твърденията на момичето, че е припаднала, възпитателят каза: \"Глупости! Ние я изведохме, за да няма проблеми с този пак\". \n\"Не е редно това, което направих. Просто на момента не знаех какво да правя. Много тежко го преживях и за мен беше голям шок. Две вечери не съм спал. Родителите е трябвало, като видят, че детето е лабилно, да го заведат на лекар. Има лекарства, които да се пият, за да е добре психически\", добави той. \n\"Аз пуснах молба за напускане. Все пак проявявам някаква отговорност и поради тази причина си пускам молбата. От там нататък каквото решат и полиция, и прокуратура. Закрила на детето идваха, лошото е, че няма Закрила на учителя\", каза още учителят. \n  \n  \n", "date": "2019.03.15", "title": "Прав ли е учителят, който спря с шамари дивашкия бой между двете ученички?"}
{"url": "https://www.blitz.bg/layfstayl/ptuvane/vkusnata-karta-stranite-s-nay-dobrata-khrana-v-sveta_news662480.html", "text": "\n\n Всички обичаме пътешествията, както и всички се интересуваме от добрата храна и питиетата. А често кухнята на една страна е важна част от цялото преживяване и опознаване на дестинацията, която сме решили да посетим. Затова винаги, когато отиваме на ново място, редом с въпроса „какво да видим“ стои и „какво да ядем“ там. \nЗа мнозина пък изборът на дестинация зависи от това каква храна се предлага там. Ето защо следващата класация ще е изключително полезна и за пътешествениците и за кулинарните ценители. \n", "date": "2019.03.15", "title": "Вкусната карта: Страните с най-добрата храна в света"}
{"url": "https://www.blitz.bg/layfstayl/galin-i-tita-se-sbrakha-prekarakha-noshchta-zaedno-snimki_news662523.html", "text": "\n\n На 12 март Галин отпразнува 28-ия си рожден ден. Този път развали традицията да пътува в чужбина на този ден, а вместо това събра най-близките си приятели на луд купон в столичен клуб. Все пак бе освободил деня си от работни ангажименти, пише  \nНа партито отсъстваха негови колеги от бранша, но пък тийнсензацията Тита бе гвоздеят на вечерта. Същата вечер тя имаше участие в клуба и това провокирало Галин да избере точно там да пирува. Оказа се, че е голям почитател на \"газелата\", а по всичко личи, че и тя му симпатизира. \n", "date": "2019.03.15", "title": "Галин и Тита се събраха, прекараха нощта заедно (СНИМКИ)"}
{"url": "https://www.blitz.bg/layfstayl/za-damite/9-modni-tendentsii-koito-shche-szhivyat-i-nay-skuchniya-garderob-tazi-prolet-snimki_news662334.html", "text": "\n\n След броени дни настъпва най-прекрасният сезон в годината - пролетта. Всичко навън се пробужда за нов живот, градусите започват да се покачват, а вие нямате търпение да покажете на целия свят какво сте направила с тялото си тази зима във фитнеса.  \nИ да демонстрирате добрия си вкус, разбира се! \nНай-важният въпрос, който стои пред много дами тези дни, е какво ще е модерно да се носи тази пролет. Като цяло модата е изключително променливо нещо. \nСред многобройните тенденции, които следват буквално една след друга, има и такива неща, които могат много бързо да съживят и най-скучния гардероб и имат всички шансове да ви накарат да се влюбите в тях за доста дълго време.  \n  \n \n", "date": "2019.03.15", "title": "9 модни тенденции, които ще съживят и най-скучния гардероб тази пролет! (СНИМКИ)"}
{"url": "https://www.blitz.bg/obshtestvo/neplnoletna-varnenka-izchezna-veche-10-dni-ya-nyama-snimka_news662803.html", "text": "\n\n 17-годишната Семра Себайдин от Варна е изчезнала. Toва съобщиха от полицията. \n Mомичето се издирва вече десет дни. \n Сигналът във варненската полиция е постъпил тази седмица. \n Близките й призовават, ако я видите, незабавно да сигнализирате в полицията. \n  \n \n   \n", "date": "2019.03.15", "title": "Непълнолетна варненка изчезна, вече 10 дни я няма (СНИМКА)"}
{"url": "https://www.blitz.bg/obshtestvo/regioni/razbra-se-koy-e-nay-noviyat-toto-milioner-ot-sedinenie-edin-ot-chetirimata-utselili-rekordniya-dzhakpot_news662802.html", "text": "\n\n Фермер от Съединение е единият от четиримата щастливци, ударили джакпота от 9,5 млн. лв. в играта 6/49 на Спортния тотализатор, съобщава „ ”. 63-годишният Петко Карабелов участвал със 17 фиша. Единият от тях се оказал печеливш. Пред „Марица” Карабелов разказа, че от 25 години играе тото. Залага на различни числа. Досега е печелил по 100, 260 лева. \n„Пожелавам на всеки да изпита тази радост. Не знам още за какво ще похарча парите”, каза пред „Марица” щастливецът. Той очаква съпругата му да се завърне от почивка на Хисаря и заедно да решат. \nКарабелов има две дъщери и двама внука на 5 и 3 години. През 1995 г. семейството купило стопанския двор и оттогава се занимава с животновъдство, като отглежда крави. \nМеждувременно станаха ясни и останалите трима печеливши. Счетоводителката Теодора Костова от София и служителката в туристическа агенция Златомира Стоянова от Пловдив са щастливките, които ще приберат по 2 375 357,60 лв. от тотото.\n   \nСумата е част от джакпота рекордьор, възлизащ на 9 501 403,40 лв., който падна в тираж 20 на БСТ. \nОбщо четирима са милионерите, които улучиха печелившите шест числа: 4, 11, 18, 26, 33, 40, като и четиримата са играли с по 4 комбинации. \nОще в понеделник счетоводителката Ирена Йорданова от Търговище се появила, за да си прибере печалбата, ударена навръх рождения й ден. Вчера в сградата на Спортния тотализатор отишли Теодора и Златомира. \n \n", "date": "2019.03.15", "title": "Разбра се кой е най-новият тото милионер от Съединение, един от четиримата, уцелили рекордния джакпот"}
{"url": "https://www.blitz.bg/obshtestvo/regioni/mastodont-ot-stklo-i-beton-v-tyutyuneviya-grad-v-plovdiv-vdiga-priyatelskiyat-krg-totev-nikolov-snimki_news662735.html", "text": "\n\n Гигант от стъкло и бетон с претенцията за модерен градски хотел е напът да се появи в Тютюневия град на Пловдив. Мастодонтът се нарича „Роял Хотел & Тауър” и ще се издигне в терена между Кепитал сити център и фитнес зала Пулс на мястото на сегашния паркинг. Това е поредният проект на \"Кепитъл Холдинг Груп\", става ясно от сайта на компанията, пише \" \". \n Хотелът попада в атрактивния имот с площ 3085 кв. метра. Както \"Марица\" писа, той е продаден от Община Пловдив на фирма, близка до приятелския кръг на ВиК шефа Спартак Николов и брата на градоначалника Георги Тотев. Купувачът е фирма „Блек сий инвестмънт” АД, по-късно преименувана на \"Кепитъл Холдинг Груп”. Тя е в портфейла на известния предприемач Веселин Чипев. Някои от дружествата му се управляват или представляват от Иван Атанасов, познат от схемите на кръга Николов-Тотев за изкупуване на евтини общински имоти чрез „Джи Ти Ай Ем” АД и неговите многобройни разклонения. \n  \n \n Така, докато Министерството на културата и Община Пловдив все още умуват за обща визия и стратегия, които да запазят духа на Тютюневия град, фирма от приятелския кръг на кмета Иван Тотев е напът да получи зелена светлина за модерен хотел, които по никакъв начин не се вписва в архитектурната зона. Нейното бъдеще е предмет на дългогодишна дискусия сред експертите по опазване на недвижимото културно наследство и гилдията на архитектите в Пловдив. \nТютюневият град бе важна част от апликационната форма, с която Пловдив спечели домакинството на Европейска столица на културата. Според документа Общината трябваше да осъвремени инфраструктурата в района, който да се превърна в ново средище на пловдивската култура. Старите тютюневи складове пък трябваше да бъдат ремонтирани и днес да посрещат различни събития от програмата на ЕСК. Общинската фондация \"Пловдив 2019\" проведе няколко обществени обсъждания по темата, в които експертите представяха различни идеи за бъдещето на уникалния квартал. Освен че фондацията се настани в един от складовете срещу 20 000 лв. наем на месец и организирането на същото място на изложбата \"Дим\" обаче нищо от планираното за Тютюневия град във връзка с инициативата Европейска столица на културата не бе реализирано. \n  \n \n Вместо това местната власт не прави нищо за опазване на уникалната архитектура на зоната. \n Докато в Министерството на културата продължава обсъждането на специфични правила и нормативи, които да съхранят уникалността на Тютюневия град и да запазят духа на квартала, Общината изцяло абдикира от проблема. Дори напротив - администрацията не използва дадените  от съществуващото законодателство инструменти, за да накара собствениците на имоти в квартала да ги поддържат като отговорни стопани, съхранявайки автентичния облик на емблематичните сгради. \nТака с мълчаливото съдействие на Общината преди 3 години бе съборен складът на ул. \"Одрин\" 8, а този на Сточна гара по чудо все още не е рухнал. Складовете от наследството на Кудоглу пък изгоряха в пожар. Сега очакваме да разберем дали администрацията ще одобри проекта за сграда от стъкло и бетон на прага на Тютюневия град, която видимо не се вписва в архитектурния стил на зоната. \n От компанията Кепитъл Холдинг Груп вече презентират Роял Хотел & Тауър на страницата си в интернет като реално инвестиционно намерение в тази специфична зона в градското планиране. Тук от Общината уж гледат под лупа всяка инициатива на инвеститорите и собствениците. Отделно всички нови строежи минават през цедката на НИНКН, където в момента продължават да умуват как Тютюневият град да се обособи като зона със собствен статут, т.е. за нея да има общ План с ясни правила и норми за застрояване, валидни за всички инвеститори. \n  \n \n От 3D проекта се вижда истински гигант от стъкло, който „разсича” пространството между иначе спокойната фасада на „Кепитал Сити център” и облечения в черно стъкло бивш тютюнев склад, превърнат в Пулс Фитнес & Спа. „Роял Хотел & Тауър” далеч надвишава по височина „Кепитал”-а”, а фитнесът остава в сянката на новия мастодонт. Ако пътувате с кола по бул. „Хр. Ботев” от централна гара към Сточна гара, новият хотел се „забива” като стожер вляво от посоката ви на движение. \n Допустимите показатели за парцела са застрояване при Кинт 4, плътност 70%, което означава, че при имот от 3085 кв. м тук може да се постигне РЗП от 12 340 кв. м - т.е. високо застрояване над 15 метра. \n  \n \n В Общия устройствен план на града обаче тази зона е отбелязана като Смф 2 - т.е. смесена многофункционална зона 2. В нея се допуска средноетажно жилищно застрояване с минимум 50% озеленяване с висока дървесна растителност и максимална височина 15 метра - според ОУП. Смущаващи в случая са размерите на сградата - тя очевидно е над допустимите 15 метра височина. Показателите са вдигнати с изработването на ПУП-а , което е нормална практика, коментират в гилдията. По-тревожно обаче е, че подобна композиция от стъкло може и да е модерна в съвременното строителство, но тя по никакъв начин не се вписва в стила на Тютюневия град, който явно е оставен от местната власт на произвола на собствениците и непоправимите влияния на времето. \n", "date": "2019.03.15", "title": "Мастодонт от стъкло и бетон в Тютюневия град в Пловдив вдига приятелският кръг Тотев-Николов (СНИМКИ)"}
{"url": "https://www.blitz.bg/obshtestvo/stolitsa/neshcho-mnogo-stranno-se-sluchi-na-stolichna-avtomivka-po-tmna-doba-snimka_news662785.html", "text": "\n\n На необичайна гледка се натъкнаха столичани по тъмна доба. Действието се развива в автомивка, а снимка оттам е качена във Фейсбук. \n  \nЛюбопитна софиянка е снимала как на мястото, предназначено за миене на автомобили, двама мъже лъскат и чистят… каруца. Междувременно конят го е хванала липсата. \n  \nПредположенията в нета за необичайното „нощно къпане“ на каруцата не закъсняха: \n  \n„Може да е за Тодоровден.“ \n  \n„Или абитуриентски бал.“ \n  \n„Явно се тегли от VIP кобила и иска да й е чистичко.“ \n  \n„Мият уликите от поредната кражба.“ \n \n \n \n  \n \n", "date": "2019.03.15", "title": "Нещо много странно се случи на столична автомивка по тъмна доба (СНИМКА)"}
{"url": "https://www.blitz.bg/obshtestvo/narodnata-pevitsa-rositsa-peycheva-pesnite-mi-se-slushat-ot-malki-i-golemi_news662799.html", "text": "Тя е сред водещите изпълнители на народна музика у нас и се радва на любовта на многобройни почитатели. Наричат я Ангела на Родопите. Росица Пейчева е родена в миньорското градче Лъки. От малка посещава музикална школа по народно пеене и акордеон, благодарение на баща си Димитър, който превъзходно свири и пее. Талантът й е забелязан на надсвирванията в Стамболово и на прочутия Роженски събор. През 2007 г. се отделя от Виевската група и започва да гради самостоятелна кариера. Представя се на фестивала “Пирин фолк” в Сандански с песента “Не се бели, Мари мори”, а следващата година печели първата награда на същия фестивал с авторската песен “Майчина молитва”.\n\n Музикалните албуми, които очертават професионалния й път досега, са “Пъстра плетеница”, “Росни ми, росни, Росице”, “Животът ми е песен” и двойният “Родопска милувка - 25 години с песните на Росица Пейчева”. Той включва и най-обичаните ритуални сватбени песни в Родопите. През 2009 г. е удостоена със званието “Почетен гражданин на Лъки” за успехите, които постига за кратко време. Завършила е “Педагогика на обучението по музика” в Музикалната академия в Пловдив и магистратура по “Арт мениджмънт”.  \nСлед като бившият й съпруг, барабанистът Милко Узунски, сложи край на живота си преди години, започва и новата житейска страница за обичаната родопска певица, която се отдава изцяло на двете си деца Мироана и Димитър и на народните песни. Днес живее с танцьора Николай, с когото се допълват във всяко отношение.  - Роси, кои са повече сред твоите почитатели - хората с побелели коси, средното поколение или пък младежите? \n- Песните ми се слушат от малки и големи. Няма да забравя преди години, когато трябваше да си направя скъпоструваща операция в чужбина, на участията ми идваха възрастни хора, които искаха да ми помогнат финансово. Плачеха и ми пъхаха в ръцете пари. Тези на средна възраст ме канят да пея на техни събития, а най-младите - на сватбите им. Сред най-малките са и моите ученици, които в момента подготвям за “Орфееви таланти” - един фестивал, който ще се проведе в края на мрат в Пловдив. Така че от всички възрастови групи има сред моите почитатели. Това са хора, обединени от любовта си към фолклора. Не съм усетила да има конкретна възрастова граница. - Напоследък ми прави впечатление, че много млади хора се хващат на хорото. С какво си го обясняваш? \n- Мисля, че пазарът малко се пренасити от еднообразието на другата музика. Винаги съм казвала - клубовете, които младежи от различни професии посещават, за да играят народни танци за разтуха, много им помагат. Защото стресът ги преследва на всяка крачка. Радват ме и най-малките. На участията ми идват дечица и пеят с мен. И на фестивалите вземат участия, облечени с носии, с китки, с цървулки. Гледам ги и изпитвам само възхищение и гордост. Сблъскват се с нелесната мелодика и орнаментика на българския фолклор. Никой не може да отрече, че имаме много талантливи певци и певици. \n  \n \n - Нека те върна назад към твоето детство. Споделяш, че дължиш на родителите си любовта към музиката. А има ли песни в твоя репертоар, които си научила от бабите си? \n- От бабите си съм слушала много родопски песни, но още не съм включила някоя от тях в репертоара си. Имаше една хубава песен, която дядо ми пееше, лека му пръст. Отдавна се каня да я изпълня - “Добрице моя, дощерьо”, и сигурно ще го направя някой ден. С майка ми пък сме пели “Рипни, Калинке”, “Пусто е лудо и младо”, “Де се е чуло и видело” и много други. В моето семейство винаги сме били весели и в празник, и в делник. Свирила съм и на тамбура, учила съм солфеж и пиано като ученичка.  \nКато музикален педагог си подготвила много ученици, а казваш, че твоите деца ще тръгнат по друг път, различен от музиката. Ти ли ги посъветва така, или те сами го решиха? \n- Моите деца са много музикални, обичат музиката, но аз съм максималист и не ги бутам на всяка цена към моята професия. Може би защото, когато бяха малки и ги пробвах на клавира да ги чуя, исках от тях да бъдат на много високо ниво, за да им кажа - давайте по този път. Не видях у тях този потенциал и реших да не ги заблуждавам и да останат посредствени изпълнители. Дъщеря ми Мироана учи право, слуша всичко, но от народните песни на сърце са й родопските. Със сина ми Димитър обичаме да слушаме сватбарските оркестри.  - Не те ли натъжава малко, че Мироана и Димитър ще имат различни от твоята професии? \n- Не, защо да ме натъжава? Напротив, нека те да се опитат да плуват в своите води. Би ме натъжило, ако не ценят и не слушат народна музика, а те са страхотни радетели на българския фолклор. Тук ще споделя, че последният ми проект е тяхна идея. Казаха ми: “Мамо, издай албум само с родопски песни!”. Децата ми са родопчани в сърцата си, винаги съм го казвала. Колкото до наследяването на дарбата, надеждата ми е във внуците. Както се казва, тя се предава през поколение. Живи и здрави, ще дойдат и те някой ден. - Не бих те върнала към този тежък момент, но ти сама спомена за операцията, която претърпя преди години. Останаха ли последствия от нея в здравословен план? \n(Бел. ред.: През 2012 г. изпълнителката се нуждаеше от операция на тазобедрената става поради вродено заболяване и претърпя спешна интервенция в Германия. Много голяма сума дари и нейната ученичка Кристина Арабаджиева, която стана победителка в шоуто ”Талант на България\". Помогнаха й много доброжелатели, сред които бизнесмен, пожелал да остане анонимен. Преди това обаче, тъй като сумата за лечението бе непосилна за изпълнителката, над 20 изпълнители изнесоха концерт в Асеновград, за да я подкрепят. Сред тях бяха Преслава, Ивана, Галена, Глория, Джена, Цветелина Янева, Емилия, Райна, Константин, Андреа и много други.)  \n- Здравето ми мина през изпитание, но сега съм добре. Никога няма да забравя хората, които ми помогнаха, и продължавам да благодаря сърдечно на всички, които ме подкрепиха в този нелек момент от живота ми. Определено тази случка ме промени.  - В какво по-конкретно? \n- Знаеш ли, когато в берлинската болница се гледах в огледалото как куцам и се питах дали ще се оправя след операцията, изпитах чисто човешки страхове. Благодарение на тях сякаш помъдрях. Дадох си сметка, че има много по-важни неща от капризите и това какво да си купиш, и здравето е едно от тях. Беше точно преди Кръстовден. Осъзнах, че хората ме обичат така, както аз винаги съм ги обичала. Затова ме подкрепиха и почитателите, и колегите, и фирма “Пайнер”. Пак казвам, това никога, никога няма да забравя. - Значи в трудните моменти намираш опора в любовта на хората. Така ли е винаги? \n- Може да прозвучи странно, но обикновено се затварям в себе си. Първо се опитвам сама да си помогна, колкото и да ми е трудно. В следващия момент опирам до майка ми, до дъщеря ми и до човека, с когото съм вече няколко години, който ме подкрепя. Не забравям и за прекрасното отношение на хората, които обичат песните ми. - Кажи ми как виждаш себе си след 10-20 години? \n- Тогава най-вероятно ще си гледам внуците... (Смее се.) - И накрая, пожелай нещо на нашите читатели! \n- На първо място, да са живи и здрави и да не обръщат внимание на дребните неща. Да се усмихват и да излъчват доброта, защото всичко се връща към нас като бумеранг. Валентина ИВАНОВА \n/вестник \"Над 55\"/ \n", "date": "2019.03.15", "title": "Народната певица Росица Пейчева: Песните ми се слушат от малки и големи"}
{"url": "https://www.blitz.bg/obshtestvo/stolitsa/prviyat-blgarski-kosmonavt-v-uchilishche-za-aviatsiya-na-letishche-sofiya_news662800.html", "text": "\n\n Георги Иванов, първият български космонавт беше гост в мартенското издание на „Училище за авиация“ по повод 40 години от неговия полет. По покана на летище София специално за събитието пристигнаха деца от родния му град Ловеч, с което доброволческата инициатива излезе извън пределите на столицата. \nПървият български космонавт разказа какво е да бъдеш в Космоса – какви усилия трябва да положиш, за да стигнеш дотам и какво е да видиш Земята от високо, както и за предизвикателствата, пред които са били изправени той и капитанът на полета Николай Рукавишников през 1979.\n \n \nПолетът става основополагащ за бъдещите космически изследвания и развитието на космическата техника и нарежда България сред държавите със сериозен принос в областта на космонавтиката. Тя става шестата страна, изпратила човек в Космоса след СССР, САЩ, Чехословакия, Полша и ГДР. По време на полета е изпълнена и много широка научна програма, която включва различни експерименти в няколко научни области: физика на Космоса, дистанционно сондиране на Земята от Космоса, космическа биология и медицина и микрогравитационни технологии. Децата научиха повече за космическата храна, чието създаване е един от най-големите успехи на страната ни във връзка с космическите полети.\n \n \nСлед увлекателните разкази на Георги Иванов те се запознаха отблизо и с дейността на софийското летище. В края на срещата всички получиха дипломи за успешното им участие в „космическото“ издание на инициативата, лично раздадени от председателя на Съвета на директорите Ася Иванова – патрон на инициативата „Училище за авиация“, изпълнителния директор Владимир Рапонджиев и първия български космонавт Георги Иванов. \n \n", "date": "2019.03.15", "title": "Първият български космонавт в „Училище за авиация“ на летище София"}
{"url": "https://www.blitz.bg/obshtestvo/obyava-sdvr-prodava-starite-si-patrulki-na-neveroyatni-tseni_news662801.html", "text": "\n\n Столичната дирекция на МВР обяви търг за продажба на стари патрулки. Продават се 63 автомобила марка \"Опел\", става ясно от фейсбук страницата на СДВР. \n Първоначалната цена на търга варира от 270 до 470 лева. \n Продава се и един автомобил \"Плимут Сънденс\" , както и един \"Фолксваген\", модел \"Поло\" и двата с първоначална цена 340 лева. \n Търгът ще се проведе на 18 април 2019 година в сградата на СДВР, ул.\"Антим I\" №5 от 9 часа. \n Огледите ще се извършват на 9, 10, 11, 12, 15, 16 и 17 април тази година от 9 часа до 12 часа и от 13 часа до 16 часа в поделението СПСОВОР в столичния квартал \"Орландовци\", на булевард \"Лазар Михайлов\" № 147. За участие в търга се попълва молба и се внася депозит по банков път в размер на 10% от началната тръжна цена на техниката, за която се участва. Срокът за подаване на молби и внасяне на депозита е в дните на оглед до 16 часа на 17 април 2019 година. Закупилите техника заплащат допълнително 20% ДДС. Разходите по прехвърлянето на техниката остават за сметка на купувача. \n \n", "date": "2019.03.15", "title": "Обява: СДВР продава старите си патрулки на невероятни цени"}
{"url": "https://www.blitz.bg/lyubopitno/khoroskop-15-mart-dve-zodii-shche-si-drpat-kosite-ot-uzhas-zaradi-dneshniya-den_news662717.html", "text": "\n\n   Овен  \nСтремите се да сте искрени, общителни и дружелюбни, но това почти не Ви се удава. Или попадате в неловки ситуации, или си позволявате нетактични забележки, за които след това съжалявате. Бъдете готови да признаете своите грешки, или да помолите за прошка за това, което сте направили, и това ще облекчи живота Ви. По Ваш адрес звучат не малко критики, и най-често те са от страна на най-близките Ви хора. Вслушайте се в това, което Ви казват, защото има смисъл. Вечерта може да получите изненадващо разумни съвети.  Телец \nДнес ще Ви е доста трудно да запазите спокойствие – този ден е свързан с рязко увеличение на количеството на раздразняващите фактори. И работата е не само в неблагоприятните обстоятелства, но и в хората, на които, изглежда, доставя удоволствие да Ви дразнят. Старайте се, да не влизате в спорове със странични хора, както и да не се обиждате на близките си – това е единственият начин да избегнете нервното претоварване и стреса. Ако позволите да Ви провокират, целият ден ще пропадне: преживяванията и неприятните размишления няма да Ви позволят да се съсредоточите на нещо полезно. Близнаци \nДнес трябва твърдо да помните, че сте отговорни за онзи, когото сте опитомили. Нали когато сте се грижели за любимия човек , стремейки се към неговото разположение, сте се държали малко по-различно от сега? Върнете се в тези времена, бъдете нежни, ласкави, внимателни, и най-вече - разбиращи партньора. Рак \nДнес Вашият любим човек няма да се занимава с анализ на това, какво у Вас се получава добре и какво не, просто защото няма да му достигне време .Той просто ще иска да се направи това или онова, за да му върви работата, а Вие ще се наложи да се справяте както можете, и никой няма да бъде в състояние да Ви помогне. Лъв \nЗа Вашия любим човек днес ще бъде изключително трудно да се реши на някакво действие, което коренно ще промени Вашите отношения. Впрочем, необходимостта от тези промени е назряла, и това се разбира и от двете страни. Постарайте се заедно да се решите на необходимата крачка, за да може отношенията Ви да се развиват. Дева \nСрещата с любимия човек ще премине доста сложно. Той много се е изменил за периода, през който не сте се виждали, та макар и да са минали само няколко часа. И с този нов човек ще трябва да общувате, да бъдете заедно, да се целувате... Изпитанието няма да е от леките, но Вие ще го преминете с достойнство!  Везни \nНеутрален ден от всяка гледна точка, освен романтичната, където влиянието на позитивните тенденции ще бъде осезаемо. Днес ще можете да решите много лични проблеми, ако се отнесете към тях сериозно, а не оставяте нещата на самотек. В общуването с любимия човек избягвайте недомлъвките. Колкото сте по-искрени , толкова ще бъде по-добре. Възможно е преодоляване на разногласията с по-възрастни роднини и стари приятели, не одобряващи някои Ваши постъпки в близкото минало. Ако продължавате да държите на обичайния си начин на действие, това няма да Ви помогне по никакъв начин да постигнете успех. Абстрахирайте се от всичко, и си спестете неразбориите и усложненията. Скорпион \nПостъпките Ви ще се струват на заобикалящите необмислени и екстравагантни. Наблюдават Ви осъдително и с интерес , а съвсем не може да се каже, че това е най-приятното внимание. Още повече е съвсем явно, че никой не се кани да Ви окаже помощ, или поне да Ви даде някакъв полезен съвет. Отношенията с любимия човек ще станат по-хладни. Днес сте заети само и единствено със своите проблеми, а Вашата „половинка” ще се държи като страничен човек. При това денят ще се окаже изключително благоприятен за творческа дейност и у много от представителите на Вашия зодиакален знак ще се проявят неочаквани таланти. Денят ще бъде свързан с големи успехи на новото поприще. \n \n Стрелец \nТова е много успешен и плодотворен ден, който може да посветите на семейните задължения, оправяне на някои неща в дома си и решаване на битови проблеми. По начало всички представители на Вашия знак са разтропани, действени, организирани и сте в състояние и най-ленивите да вдигнете за подвиг ( в интерес на истината – не за дълго). Ако предпочитате организирано развлечение, по-добре се доверете за подготовката на някой друг. Вие към всичко се отнасяте така сериозно, че даже и приятелско събиране може да превърнете в официален прием. Козирог \nНе бързайте да действате! Днес размишлението ще се окаже доста по-плодотворно занимание. Добре би било да си спомните миналото, тъй като в него се крият отговорите на много интересни и актуални въпроси. Ако Ви предстоят важни преговори, дайте възможност на събеседника да се изговори, и чак след това представете своята гледна точка. Даже и най-умните забележки ще се обезценят, ако прозвучат по-рано от определеното време. Отношенията с близките изискват търпение. Хората, които сте свикнали да подкрепяте и покровителствате, започват да искат независимост . Въпреки това Вашето покровителство продължава да им бъде нужно. Водолей \nДнес ще се трудите без особен ентусиазъм. Нямате желание да се захванете с нещо ново, и се стремите да избегнете обсъждането на повече или по-малко важни въпроси. Близките хора са тези, които ще Ви помогнат да преодолеете това състояние. Не жалете време за общуване с тях и не отказвайте неочаквани предложения. Причина за Вашето лошо настроение могат да бъдат лекото неразположение или отсъствието на нови впечатления. Може би не е зле да се обърнете за съвет към лекар, или да се замислите за кратък и необичаен отпуск. Не е ли време да организирате пътешествието, за което така отдавна си мечтаете? Риби \nДа се промени миналото е невъзможно, та затова трябва да го приемете и да свикнете с него. Това, което сте направили (или не сте направили), ще се размие във времето, а това означава, че е дошло време да гледате напред и да оставите всички лоши спомени зад гърба си. Докато изчаквате да утихнат всички отрицателни емоции, Вашето търпение ще помогне, да преодолеете най-трудното, а хората, които Ви обичат , ще Ви отвлекат от неподходящите мисли по най-добър начин. Срещайте се с приятели и непрекъснато си напомняйте, че Ви очаква прекрасно бъдеще.\n", "date": "2019.03.15", "title": "Хороскоп 15 март: Две зодии ще си дърпат косите от ужас, заради днешния ден"}
{"url": "https://www.blitz.bg/obshtestvo/prof-viktor-chuchkov-na-72-g-lyubovta-km-muzikata-nyama-preklonna-vzrast_news662808.html", "text": "Роден е на 25 февруари 1946 г. в Горна Оряховица. От малък изучава пиано, на 20 години печели право на стипендия в Римската музикална академия “Санта Чечилия”. Завършва Националната музикална академия “Панчо Владигеров” в София. Професор е по камерна музика и преподавател в НАТФИЗ. Два мандата е председател на Съюза на композиторите в България (1999 - 2005). Творбите му се изпълняват в над 16 страни в Европа, Азия и Латинска Америка. Автор е на някои от най-обичаните детски песни, като “Химн на сътворението” и “Дъга”.\n\n Виктор Чучков e световноизвестен пианист и композитор, когото музикалната критика нарича “поет на звука, виртуоз, вълнуващ интерпретатор на Моцарт, Лист, Шопен”, според Енио Мориконе: “Музиката извира от всичките му клетки”. Чучков има двама синове и четирима внуци. - Музиката е магия. Няма спор. Нито сте първият, нито последният, който е обсебен. Всичко си има начало, моля, припомнете ни как беше при вас?  \n- Моята връзка с нейно величество Музиката започна от крехкото ми детство в Горна Оряховица. И продължава до днес. Тя, музиката, наистина е като Магия. Тук искам специално да спомена за моята първа учителка по пиано в музикалната школа в Горна Оряховица Луиза Мумджиева. С нея направих моите първи стъпки на пианото, а това не се забравя. Първите уроци по хармония получих от Николай Обрешков. Специално съм благодарен и на маестро Ганчо Михов. Това бяха големи музиканти и педагози.  - Вече на 72 г., а изглеждате енергичен и много-много вдъхновен. Кой като вас и защо не? Изнасяли сте концерти в най-прочутите зали в света. И продължавате... \n- Така е. А залите са “Виктория Хол” - Женева, “Театро Мунисипал” - Сан Пауло, Филхармоничната зала - Санкт Петербург, зала “Верди” - Милано, Кремълска зала - Нижни Новгород, “Театро Нуово” - Сполето, и др. Бил съм солист на оркестри в Италия, Холандия, Швейцария, Бразилия, Русия, САЩ, Малайзия, Македония, Гърция и т.н. Когато се занимавам с музика, съм най-щастлив. Това е една любов, която няма възраст в интерпретацията, даже с напредването на годините се узрява повече. Така че човек като мен може да бъде повече полезен на младите и да даде повече на публиката. Посланието на сцената е едно от най-важните неща. Егоизмът е точно обратното на това, на което трябва да се служи на красивата музика. И мисля, че и любовта към колегите е много важна или поне уважението към колегите. Е, амбицията е хубаво нещо за даровитите или по-малко даровитите, но понякога е и вредна. Така че погледът на младите към чужбина е естествен, защото музикантът трябва да се чувства част от света. И особено при нови срещи, нови колеги, концерти, концерти - това е прекрасно.  - А вашите планове? \n- Разбира се, че планирам концерти, фиксират се дати - нещо обикновено, имам срокове, когато трябва да пиша филмова музика например, и трябва да бъдат удовлетворени изискванията на режисьорите. Във филмовата музика композиторът е подчинен на режисьора, не може иначе. Първите документални филми, за които написах музика, бяха в Италия. Знаете за моята творческа дружба с големия режисьор Христо Христов, светла му памет. - За вашите пътувания в различните континенти ще споделите ли? \n- Ако говорим за спомени, това са моите пътувания в различни континенти. И като камерен музикант, което също е моя любов. Камерната музика за мен е скъпоценност, бижу. Имал съм прекрасни моменти като изпълнител и се надявам на още. И в Европа, и в Южна Америка, в Щатите и в Русия. Но най-отговорно е да се свири пред българска публика. Вълнението е по-голямо тук, макар че общуването в чужбина те обогатява много. Имам планове да събера в един комплект - издавам първо на вас тази идея, серия компактдискове, които обаче не са с комерсиална цел, което ще бъде една моя цялостна равносметка на това, което имам и съм. От много малък, в присъствието на големия наш композитор Боян Икономов, от 16-годишен правя записи в БНР.  - Кой е любимият ви композитор или май не е един? \n- Ех, може би Моцарт, но и Шопен, пък и много други. Свирил съм и съвременна музика.  - А публиката как ви приема и как ви изглежда, как се променя? \n- На последните ми концерти така стана, че изпълних няколко биса, което означава, че ме харесва, нали! Не мога да се оплача в никакъв случай! - Знам, че сте добър шофьор, пътувате ли си често до Горна Оряховица? \n- За мен е много скъпо родното гнездо, свързано е с майка ми и баща ми. Връщам се там, но все по-рядко, посещавам и гроба на баба ми и дядо ми, в близост до църквата на града. От Горна Оряховица са тръгнали много музиканти. Радвам се, че и в днешно време моят град е център на много музикални събития.  - Кажете си сега за клана Чучкови - много успешен? \n- Така е, ха-ха, страшни сме, но не в лошия смисъл. Съпругата ми Елена Чучкова спря вече от доста години да свири, а имаме много записи с нея, жертва се заради фамилията. Реши, че двама пианисти в една къща са много. Това е. Аз се радвам, че моите синове имат музикална култура, те се отдадоха на киното, на актьорството и продуцентството. Внучетата ми, които са четири, също ме изпълват с надежди, музикални са, свирят на пиано. При нас това е много естествено. Идват на моите концерти и даже не закъсняват. Аз много държа не толкова на тяхното присъствие, но повече на тяхната оценка. Съпругата ми, ще си кажа, че е много критична.  - Вие сте и преподавател в Музикалната академия и в НАТФИЗ, продължавате... \n- В Музикалната академия все още преподавам камерна музика, а в НАТФИЗ - филмова. Не ми тежи. С годините човек започва да си преброява концертите, майсторските класове, младите, с които е работил, и се оказва, че са над 900 млади музиканти, а може и да са повече. - Подкрепили сте в кариерата и цигуларката Мила Георгиева? \n- Просто я представих на влиятелни хора. Тя е прекрасна цигуларка, да! И е родена през февруари като мен, само че на 21-ви. Имаме много общо. Мила вече е майка на три деца, при нея има много стабилно музициране и висок инструментализъм, примесен с нейния безспорен талант. Тя беше 10-12-годишна, когато аз я представих на публиката. Нейните родители също са добри музиканти и това й помогна много. Подавал съм ръка, доколкото ми е било възможно, на много български таланти. В името на музиката.  - Били сте на два пъти (от 1999 до 2005 г.) председател на Съюза на композиторите в България. Сега не се говори много за съюзите...  \n- Има промяна и това е естествено. Съюзите бяха свързани с едно друго време и сега наистина намалява тяхната роля. Трябва да има композитори, за да има съюз, а не обратното. Ще се изкажа най-критично по отношение на възнагражденията на музикантите. Повечето са започнали да се занимават с музика от 5-годишни и накрая какво? Свирят в елитни оркестри, а получават обидни възнаграждения. И затова немалко от тях сменят професията си, защото и в чужбина не ги чакат с отворени обятия. А ние имаме десетки дарования, на които трябва да се подаде ръка. Но кой? - А вие пътувате ли сега, както преди, или...? \n- Изявите ми са по-малко, но посещавам Италия, Холандия, Австрия. В София обаче успявам да си реализирам идеите, доволен съм. Чувствам се добре, свиря по два-три часа на ден, музиката не изморява, тя дава.  - Поддържате ли все още контакти с Енио Мориконе, бяхте добри приятели? \n- О, да. Мориконе навърши неотдавна 90 години, не се предава, с пълна сила дирижира, пише, чуваме се по телефона, дори му се иска просто да си говорим по-дълго и по-дълго. Изцяло е отдаден на работата си, много е плодовит, живее си в Рим, не го напуска. Ще остане в историята на филмовата музика като един от най-големите, макар че има блестящи постижения и в други музикални жанрове. - Последно, какво още ви се иска? \n- В момента ми се иска само да свиря красива музика. Не само заради мен, а и заради публиката. И да напиша музиката за филма на синовете ми “18 % сиво”, който те снимат по романа на Захари Карабашлиев. Това е. За твореца няма възраст! Елена КОЦЕВА \n/вестник \"Над 55\"/ \n  \n", "date": "2019.03.15", "title": "Проф. Виктор Чучков на 72 г.: Любовта към музиката няма преклонна възраст"}
{"url": "https://www.blitz.bg/svyat/politsiyata-s-nova-informatsiya-za-krvavata-banya-v-dzhamiya-veche-ima-snimkivideo_news662714.html", "text": "\n\n Въоръжени атаки срещу две джамии в Нова Зеландия. Медиите в Нова Зеландия съобщават за много жертви, като броят им се движи от 9 до 27. Все още не е ясно кой стои зад атаките и дали те са приключили. По австралийски телевизии показаха как полицаи от специалните части арестуват мъж на улицата. Предполага се, че това е извършителят. От полицията казаха, че са задържани общо четирима души, но не е ясно дали всички са участвали в атаките. \n \n \n  Медии пишат, че задържаният е крайнодесен радикалист от Австралия. Той излъчвал на живо във Facebook какво извършва. Според медии той бил написал манифест срещу имигрантите и исляма. Това засега не е потвърдено от властите. \nПоявиха се и видеозаписи, за които се твърди, че са направени от нападателя. Смята се, че са достоверни. На автоматите на мъжа с бяла боя са написани имената на терористи, нападнали други джамии.\n \n \n \n  \"Полицията действа в отговор на много сериозен и трагичен инцидент, включващ активен стрелец в централната част на Крайстчърч\", посочи представител на силите на реда.  \n\"Това е развиваща се ситуация и работим да потвърдим фактите. Можем обаче да потвърдим, че има множество жертви\", каза представителят на полицията.\n \n \nСвидетели посочват, че мъж в камуфлажно облекло, носещ автоматична пушка, открил безразборна стрелба в джамията \"Ал Нур\".  \nПремиерът Джасинда Ардърн нарече случилото се днес \"един от най-мрачните дни в историята на Нова Зеландия\", допълва АП. \"Това е необичаен и безпрецедентен акт на насилие\", посочи тя. \n \n \nПо думите й много от хората в джамията вероятно са мигранти.  \n\"Нова Зеландия е техният дом. Те би трябвало да са в безопасност тук. В Нова Зеландия няма място за екстремно насилие\", подчерта Ардърн.  \n \n \n  Отбор по крикет от Бангладеш пристигал за молитва, когато стрелбата започнала, но всичките му членове са в безопасност, каза треньор. \n \n \nПолицията призова гражданите да избягват джамиите в страната.  \n", "date": "2019.03.15", "title": "Полицията с нова информация за кървавата баня в джамия, вече има... (СНИМКИ/ВИДЕО+)"}
{"url": "https://www.blitz.bg/svyat/ima-li-khora-na-chervenata-planeta-tsyalata-mrezha-se-chudi-na-tazi-snimka-ot-mars_news662723.html", "text": "\n\n Това е доказателство, че или има развита цивилизация на Червената планета, или се посещава от извънземни, твърдят уфолози. \nСтранен метален предмет с отвор по средата е намерен на Марс. Уфолози го открили на снимка, изпратена от марсохода Кюриосити. Тя е публикувана на официалния сайт на НАСА, съобщава популярен сайт за паранормални явления. \nНа снимката се вижда, че край находката няма следи от марсохода. Остава загадка кой е изгубил този метален предмет.  \nСнимката, според уфолози, е поредното доказателство, че на Червената планета или има развита цивилизация, или се посещава от извънземни.  \nЛюбителите на конспиративните теории пък вярват, че Марс е колонизирана от човечеството, но това се криело в тайна от обществото.  \n \n \n", "date": "2019.03.15", "title": "Има ли хора на червената планета? Цялата мрежа се чуди на тази СНИМКА от Марс!"}
{"url": "https://www.blitz.bg/svyat/trus-vv-feysbuk-top-menidzhri-napuskat-kompaniyata-sled-kolosalniya-sriv_news662728.html", "text": "\n\n Двама от главните мениджъри на Фейсбук напускат компанията. Това обяви главният и изпълнителен директор Марк Зукърбърк. \n  \nС постовете си се разделят главният продуктов мениджър Крис Кокс и Крис Даниълс, който отговаряше за приложението „УотсАп” (WhatsAp). \n  \nСпоред някои предположения оставките са свързани със скандала около поверителността на данните. \n  \nВ сряда приложенията на Фейсбук бяха засегнати от сериозен срив. Някои потребители нямаха достъп до социалната мрежа и приложенията в продължение на часове. \n  \nВсе още не е ясно колко потребители са били засегнати. От компанията твърдят, че причината е „промяна в сървърна конфигурация”. \n  \nФейсбук се извини и благодари на потребителите за търпението им. \n  \n \n", "date": "2019.03.15", "title": "Трус във Фейсбук: Топ мениджъри напускат компанията след колосалния срив"}
{"url": "https://www.blitz.bg/layfstayl/ptuvane/nay-gnusnite-neshcha-koito-mozhe-da-vidite-vv-vietnam-no-nikoy-predi-tova-nyama-da-vi-gi-kazhe-video_news662294.html", "text": "\n\n За Виетнам може да се говори дълго. Например за това с какво настървение местните чистят рибата направо на щандовете или как виетнамците виждайки турист, се затичват към него, предлагайки му какво ли не. \n Виетнам е невероятна страна, но този път ще ви опишем някои нелицеприятни факти за хората в нея. \n На пазарите живите скариди \"скачат\" на пода, без да се замислят, виетнамците просто ги взимат от мръсната земя и ги слагат обратно. Кокошките се продават живи, а ако поискате, ги колят пред вас. \n", "date": "2019.03.15", "title": "Най-гнусните неща, които може да видите във Виетнам, но никой преди това няма да ви ги каже (ВИДЕО)"}
{"url": "https://www.blitz.bg/layfstayl/ptuvane/nay-malkite-apartamenti-struvat-500-000-v-tozi-grad_news662292.html", "text": "\n\n Хонконг е пълен с милионери и милиардери. По брой на най-богатите жители в планетата Хонконг отстъпва само на Ню Йорк, Токио и Париж. Как живеят местните богаташи и колко например  струват там недвижимите имоти? \n Всеки седми жител на този район е милионер, а милиардерите са 93. И още - това е градът с най-високите цени на имоти в света.  \n В този гъстонаселен град живеят 7, 4 милиона души.  \n", "date": "2019.03.15", "title": "Най-малките апартаменти струват $500 000 в този град"}
{"url": "https://www.blitz.bg/layfstayl/za-damite/tezi-zodii-sa-tolkova-tsinichni-i-mnitelni-che-ne-vyarvat-i-na-sebe-si_news662171.html", "text": "\n\n Циниците не вярват, че хората могат да бъдат и добри и предпочитат да действат единствено и само в полза на собствените си интереси. Такива хора виждат негативи във всичко.  \nТе не са склонни да се доверяват на другите и непрекъснато подлагат на съмнение искреността и честността на околните.   \nЦиниците са огромни песимисти, егоцентрици и скептици. \nНо какво ги прави такива? Дали са родени с това чувство, или се учат под въздействието на житейския си опит?  . \n \n", "date": "2019.03.15", "title": "Тези зодии са толкова цинични и мнителни, че не вярват и на себе си"}
{"url": "https://www.blitz.bg/layfstayl/skorost/v-zheneva-pokazakha-izumitelen-vsdekhod-za-miliarderi-snimki_news662107.html", "text": "На автомобилното изложение в Женева тунинг компанията Mansory показа своята визия за всъдеход за милиардери. Според тях, новият Rolls-Royce Cullinan е най-подходящ за тази цел.\n\n Така е наречен и автомобилът - Mansory Billionaire (милиардер) и това не е намек за целевата аудитория: Billionaire е модерна немска марка за облекло и нейните стилисти помогнали за украсата на салона на Rolls Royce. \n  \n", "date": "2019.03.15", "title": "В Женева показаха изумителен всъдеход за милиардери (СНИМКИ)"}
{"url": "https://www.blitz.bg/layfstayl/za-damite/tya-se-otkaza-samo-ot-4-produkta-i-svali-70-kilograma-snimki_news662663.html", "text": "\n\n Много момичета и жени сe стремят да свалят излишните килограми в рамките на няколко дни и седмици. По този начин обаче просто измъчвате организма си, което по-късно ще доведе до сериозни здравословни проблеми. \nНай-добрият и ефикасен начин за отслабване е правилното хранене, отказът от вредните продукти и газирани напитки.  \nОсвен това, за да постигнете фигурата на мечтите си, ще трябва да ограничите употребата на сладки неща, и в крайна сметка да се откажете от тях.  \nАлкохолните напитки и тютюневите изделия също влияят неблагоприятно на организма и фигурата като цяло. Ако сте привърженик на тези вредни навици, ще бъде много трудно да се избавите от излишните килограми.  \nВ този материал се разказва за жена, която успя да свали около 70 килограма без особени ограничения, изнурителни тренировки и спомагателни препарати. \n", "date": "2019.03.15", "title": "Тя се отказа само от 4 продукта и свали 70 килограма (СНИМКИ)"}
{"url": "https://www.blitz.bg/layfstayl/izvestnite-rozhdenitsi-na-15-mart_news662711.html", "text": "\n\n   Днес повод за празнуване и почерпка имат: \n  У нас: Александър Райчев-син , пианист и композитор Веселин Топалов , световен шампион по шахмат за периода 2005 – 2006 г., версия ФИДЕ, световен вицешампион за периода 2010-2012 г. Георги Лазаров , началник на Ортопедо-травматологично отделение в МБАЛ „Проф. Д. Ранев“ – гр. Пещера Проф. д-р Иван Маразов , изкуствовед, културолог, траколог, кандидат за президент през 2006 г. Илиана Раева , председател на УС на Българската федерация по художествена гимнастика, бивша състезателка по художествена гимнастика на клуб \"Левски\", едно от „златните момичета“ на Нешка Робева, абсолютна европейска шампионка, носителка на 5 златни медала Калуди Калудов , оперен певец със световна слава. През 2018 г. чества 40-годишнината от началото на кариерата си с поредица от спектакли на операта „Тоска“ в различни оперни театри в България Кристиан Костов , певец. През 2017 г.  представи България в конкурса „Евровизия“ с песента „Beautiful Mess“ и зае второ място, което е най-високото постижение за страната ни. През ноември същата година стана първият българин, носител на награда EBBA и първият български изпълнител, който излезе на сцената на конкурса „Мис Свят“, а на 17.01.2018 г. спечели най -престижната награда в Европа - Наградата на публиката на Европейските награди за дебют Милка Варнова-Итова , бивш член на ВСС,  мандат 2012 – 2017 г. Д-р Мирослав Ненков , анестезиолог, министър на здравеопазването в служебното правителство на Георги Близнашки в периода от август до ноември 2014 г., заместник е на министър Николай Петров  от м. май до 10 ноември 2017 г. Митко Димитров , собственик на музикална компания „Пайнер“ Стоян Алексиев , актьор и режисьор. Напоследък го гледахме като Борис Хаджиконстантинов в историческия сериал „Дървото на живота“ и като проф. Иван Генадиев в „Откраднат живот“ (2016 – 2017) 1–3 сезон \n  По света: Брайън Тий,  японско- американски актьор, известен с участието си в „Остин Пауърс в „Златния член“, „Джурасик свят“,  „Бързи и яростни: Токио дрифт“, “Върколакът“, „Костенурките Нинджа: На светло“. Напоследък участва като Д-р Итън Чой в„Лекарите от Чикаго“ и „Пожарникарите от Чикаго“ Дейвид Кронънбърг , канадски режисьор, смятан за господар на ужаса. Създател е на филмите  „Мухата“, „Екзистенц“, „Тъмно минало“, „Източни обещания“, „Карта към звездите“ (с Джулиан Мур). Джай Кортни , австралийски актьор. Известни филми с негово участие са „Джак Ричър“, „Умирай трудно: Денят настъпи“, „Аз, Франкенщайн“, „Дивергенти“, ''Терминатор: Генисис“ (в ролята на Кайл Рийз), „Отряд самоубийци“ (като Капитан Бумеранг) и сериалите „Всичките светии“ и „Спартак: Кръв и пясък“ Джеймс Баркли , британски писател на бестселъри в жанра фентъзи, познат със сериите „Хрониките на Гарваните“, „Легендите на Гарваните“, „Децата на Естореа“, „Елфите“ Джоузеф Хан , американски музикант от корейски произход, наричан още мистър Хан, диджей на групата Linkin Park Джъд Хирш,  американски актьор с дългогодишна кариера, която преминава през сериалите „Такси“ (1978-1983) и „Криминални Уравнения“ (2005 – 2010), филмите  „Красив ум“ (2001), „Денят на независимостта“ (1996) и неговото продължение   „Денят на независимостта: Нова заплаха“ (2016). Печели Златен глобус за ролята на Джон Ласи в „Скъпи Джон“ и номинация за Оскар за най-добър поддържащ актьор за ролята на д-р Тайрон Бергер в режисьорския дебют на Робърт Редфорд „Обикновени хора“ Дий Шнайдер , американски рокмузикант и певец, композитор, радио водещ и актьор, известен като вокалист и лидер на хеви метъл групата Туистед Систър. Петорката от Лонг Айлънд пристигна с частен самолет до Варна, за да участва в Каварна рок фест 2015, а през юни 2017 г. Дий Шнайдер бе гост на първото издание на рок феста в Могилово Ева Лонгория , американска актриса от мексикански произход. За ролята на Габриел Солис в сериала „Отчаяни съпруги“, получава номинация за Златен глобус за главна женска роля. Ева Амури Мартино , американска филмова и телевизионна актриса. Двете с майка й Сюзън Сарандън играят в \"Семейство Бънджър\", в епизод на сериала „Приятели“, в ролята на младата и възрастната Мария МакГарикли в „Браво, момчето ми!“, като майка и дъщеря в „Между два живота“ (Middle of Nowhere), в ролята на Гладис Монро Мортенсън в „Тайният живот на Мерлин Монро“ Йоан Андоне , бивш румънски футболист, играл за Динамо Букурещ и негов бивш треньор в периода 2003–2005, 2010 –2011 и 2016–2017 г.. През 2010 г. за кратко бе треньор на ЦСКА София Келан Лъц , американски артист, известен с ролите си в сериалите „Дързост и красота“ (Роб), „Два метра под земята“ (Крайтър), „От местопрестъплението: Ню Йорк“ (Крис Мълинс), като  Емет Кълън във филмите „Здрач“, „Новолуние“, Затъмнение“, „Зазоряване“ (1 и 2). Играе като Херкулес в „Легенда за Херкулес“ и Джон Смайли в „Непобедимите 3“. През ноември 2017 г. се ожени за се ожени за манекенката и телевизионна водеща Британи Гонзалес Ким Рейвър , американска актриса, известна с ролите си на Одри Рейнс в сериала „24“ и Теди Олтман в медицинската драма „Анатомията на Грей“  Крис Бруно  американски филмов и телевизионен актьор, режисьор и продуцент, известен най-вече с ролята си на шериф Уолт Банерман в телевизионния сериал „Мъртва зона“ Уил Ай Ем , американски рап музикант, певец, актьор, продуцент и диджей, известен от 90-те г. като член на хип хоп групата Блек Айд Пийс и като музикален продуцент, работил с Майкъл Джаксън, Джъстин Бийбър, Бритни Спиърс, Риана, Джъстин Тимбърлейк, Ники Минаж. Като един от членовете на журито на британското предаване \"Гласът Великобритания\" ( 2012) се сприятелява с Том Джоунс, който също е треньор в телевизионното шоу. Наскоро Том Джоунс сподели, че двамата ще влязат в звукозаписно студио и ще запишат обща песен \n  \n", "date": "2019.03.15", "title": "Известните рожденици на 15 март"}
{"url": "https://www.blitz.bg/svyat/uzhast-v-kraystchrch-stava-vse-po-golyam-sled-kasapnitsata-v-dzhamiyata-otkrikha-i_news662719.html", "text": "\n\n Множество са жертвите при масова стрелба в Нова Зеландия. Обекти на нападението са станали две джамии в град Крайстчърч.  \nНай-малко 27 души са загинали в резултат на стрелбата, открита в две джамии в новозеландския град Крайстчърч, съобщават местни медии. Според медийни доклади след инцидента в болница са настанени около 30 души.  \nОткрити са и взривни устройства, прикрепени към коли по улиците в Крайстчърч. \nСпоред местно издание „Хералд” единият стрелец е австралиец. \n Той е публикувал манифест, в който посочва намеренията си. В него той защитава крайнодясна и антимигрантска идеология. \nПоявиха се и видеозаписи, за които се твърди, че са направени от нападателя. Смята се, че са достоверни. На автоматите на мъжа има бяла боя са написани имената на терористи, нападнали други джамии. Полицията призова гражданите да избягват джамиите в страната. \nСпоред други издания трима мъже и една жена са арестувани след стрелба в две джамии в новозеландския град Крайстчърч. Местни медии съобщават за 27 загинали и около 30 ранени. Полицията потвърди, че има \"значителен \" брой жертви, но не уточни броят им.  Комисар Майк Буш определи като абсолютен акт на смелост действията на полицаите при задържането на заподозрените.  \nПървоначално бе съобщено за до шестима загинали, но към настоящия момент не се привеждат по-конкретни данни. Няма официална информация и за броя на пострадалите. Министър-председателят на Нова Зеландия Джасинда Ардърн направи изявление за случващото се, като подчерта, че то е вкарало страната в „едни от най-мрачните й дни“. „Ясно е, че случилото се тук е изключително и безпрецедентно действие на насилие\", заяви Ардърн в обръщение към шокирана нация. \n„Мнозина от тези, които са пряко засегнати от тази стрелба, вероятно са мигранти в Нова Зеландия, може дори да са бежанци. Те са избрали да направят Нова Зеландия свой дом и тя е техен дом“. Припомня се, че стрелбата бе открита по време на следобедните молитви. В резултат бе съобщено за „множество“ жертви. \n", "date": "2019.03.15", "title": "Ужасът в Крайстчърч става все по-голям! След касапницата в джамията, откриха и..."}
{"url": "https://www.blitz.bg/kriminalni/tova-e-kasapint-ot-dzhamiite-v-nova-zelandiya-kilrt-iskal-da-ubie-merkel-i-erdogan-predi-krvavata-banya-s-40-zaginali_news662729.html", "text": "Стрелецът, който откри огън в джамиите Ал-Нур и Линуд в Крайстчърч в Нова Зеландия, е Брентън Тарант от Австралия. 28-годишният мъж е бил крайно десен, предават местните медии.\n\n Преди атаката той публикува в социалните мрежи манифест, призоваващ за убийството на германския канцлер Ангела Меркел и турския лидер Реджеп Ердоган. \nПредполага се, че няколко души са участвали в атаката срещу джамиите. Има четирима задържани. „Четирима са в ареста, трима от тях са мъже, има една жена“, поясни представител на правоохранителните органи \nКакто БЛИЦ съобщи, медиите в Нова Зеландия съобщават за много жертви най-малко 27. По последни данни от властите загиналите са 40, а тежко ранените - 20. \nНападенията са станали в град Крайстчърч в петък, който е ден за молитва за мюсюлманите. Появиха се и видеозаписи, за които се твърди, че са направени от нападателя. Смята се, че са достоверни. На автоматите на мъжа с бяла боя са написани имената на терористи, нападнали други джамии. \nНападателят, който откри стрелба в две джамии в новозеландския град Крайстчърч по време на следобедна молитва, е крайнодесен екстремист с австралийско гражданство. Това обяви и премиерът на Австралия Скот Морисън.  Той отказа да разкрие допълнителна информация за самоличността му, като подчерта, че разследването се води от полицията в Нова Зеландия. \nПолицията в новозеландския град Крайстчърч вдигна блокадата, въведена след стрелбата в две джамии. Властите разпоредиха затваряне на всички училища в Крайстчърч, докато в тях все още се провеждаха часове. Вдигането на забраната позволи на притеснените родители да приберат децата си. \nМинистър-председателят на Нова Зеландия Джасинда Ардърн направи изявление за случващото се, като подчерта, че то е вкарало страната в „едни от най-мрачните й дни“. „Ясно е, че случилото се тук е изключително и безпрецедентно действие на насилие\", заяви Ардърн в обръщение към шокирана нация. Превод: БЛИЦ \n  \n \n", "date": "2019.03.15", "title": "Това е касапинът от джамиите в Нова Зеландия! Килърът искал да убие Меркел и Ердоган преди кървавата баня с 40 загинали !"}
{"url": "https://www.blitz.bg/layfstayl/shoubiznes/32-godishnata-kati-topuriya-konkurira-emili-rataykovski-po-izvayano-tyalo-snimkivideo-18_news662688.html", "text": "\n\n Бившата приятелка на известния руски рапър Гуф е развила любов към голи снимки, които побърза да сподели с абонати в Мрежата, пишат местни медии. \n \n \n \nАко оранжевото е новото черно, то Кати Топурия иска да стане новата Ратайковски. 32-годишната солистка на групата \"A'Studio\" се е привела във форма и отдавна се хвали със снимки по бикини. Но напоследък тя явно е решила да „настигне“  американския модел и публикува две топлесни снимки подред. \nМомичетата наистина имат сходно излъчване. В същото време, Кети реши да зарадва своите 2,2 милиона фенове с естествена красота и не е сложила никакъв грим. Същото, което  Емили също практикува доста често. \nФактът, че фигура на Топурия наистина се доближава до тази на модела, бе отбелязан и от нейните фенове. И те много се възхищаваха от естествената й красота и предположиха, че бившият й приятел Гуф (Алексей Долматов), с когото са се разделили след скандал заради негова изневяра, сега си гризе ноктите от яд. Превод: БЛИЦ \n \n", "date": "2019.03.15", "title": "32-годишната Кати Топурия конкурира Емили Ратайковски по изваяно тяло (СНИМКИ/ВИДЕО 18+)"}
{"url": "https://www.blitz.bg/obshtestvo/ot-vnshno-obyavikha-ima-li-zaginali-blgari-pri-uzhasa-v-nova-zelandiya_news662747.html", "text": "\n\n Към 9:30 часа няма данни за загинали български граждани при нападението срещу две джамии в Нова Зеландия. Това съобщиха от Министерството на външните работи, като информацията е от българското посолство в Австралия. \n  \nОт МВнР уточняват, че мисията ни е в постоянен контакт с новозеландските власти, които извършват проверка на самоличността на извършителите и пострадалите. \n  \nПри необходимост от съдействие българските граждани могат да се свържат с посолството в Канбера на следните телефони: + 612 62 86 97 00, +614 38 00 51 87 . \n  \nПри нападенията загинаха най-малко 40 души, а още около 20 са ранени. Според информация в медиите въпросните джамии традиционно се посещават от емигранти от Индонезия, Малайзия и Бангладеш. \n  \n  \n \n", "date": "2019.03.15", "title": "От Външно обявиха има ли загинали българи при ужаса в Нова Зеландия"}
{"url": "https://www.blitz.bg/obshtestvo/regioni/sandanchanka-proplaka-vzekha-mi-knizhkata-za-ptp-koeto-ne-sm-izvrshila-shche-seziram-boyko-borisov_news662758.html", "text": "\n\n Санданчанката Зорка Паскова твърди, че е получила наказателно постановление и ѝ е отнето свидетелството за правоуправление за пътнотранспортно произшествие, за което тя е категорична, че не е извършила, пише \"Струма.бг\".  \nЕто какво разказа З. Паскова: \n„Две години след уж някакво станало пътнотранспортно произшествие на бул. „Свобода”, и то по свидетелски показания на бивш служител на МВР в Сандански, ми е съставено наказателно постановление за това, че съм напуснала мястото на произшествието. На 13.06.2017 г. с лекия автомобил „Форд Мондео”, който управлявах, минах по бул. „Свобода”, срещумагазина за месо „Караманолев и сие”, и вдясно бе паркиран лек автомобил „Шкода”. \nРазбрах, че собственикът на въпросната шкода е Христо Стойков. Спомням си като сега как аз се разминах с шкодата, вратата на която бе отворена, а водачът говореше с някакъв човек. След седмица ме среща полицай, на когото не си спомням името, и ми казва, че трябва да отида в полицията и да подпиша акт за това, че съм била ударила лек автомобил на булеварда, за да може да му бъде изплатена щетата по застраховка „Гражданска отговорност”. \nПреди месец отидох за справка в КАТ в Сандански и ми бе заявено, че трябва да предам доброволно свидетелството си за правоуправление, защото ми е издадено наказателно постановление. Представена ми бе някаква справка. Аз отказах да подпиша наказателното постановление, като заявих, че не съм извършила никакво нарушение по ЗДП. Как след две години ми съставят наказателно постановление за произшествие, което не съм извършила, и то за да може приятел на служител на полицейското управление в Сандански да си получи парите от щетата по застраховка „Гражданска отговорност”?! \nВъпреки това преди няколко дни, на 8 март, ми бе отнето свидетелството за управление на МПС и ще трябва да платя глоба в размер на 340 лева. Категорична съм, ще обжалвам в съда наказателното постановление и няма да наема адвокат, а ще се явя сама. Не съм извършила никакво нарушение, а незаконно ми е отнета книжката. Ако трябва, ще сезирам и Бойко Борисов, и МВР министъра”, категорична е санданчанката З. Паскова, която е пенсионер и в момента работи като продавач на временен търговски обект.\n", "date": "2019.03.15", "title": "Санданчанка проплака: Взеха ми книжката за ПТП, което не съм извършила, ще сезирам Бойко Борисов"}
{"url": "https://www.blitz.bg/politika/parlamentt-reshi-preferentsiite-pak-sa-7-za-natsionalen-vot-i-5-za-evropeyski_news662762.html", "text": "\n\n Със 138 гласа „за“, 1 „въздържал се“ и нито един „против“ бе гласувано предложението на ГЕРБ за връщане на 7-процентовия праг на преференциите за парламентарните и местни избори и 5-процентовия за евроизборите, както беше досега.   \nТака парламентът прие промени в Изборния кодекс, внесени от ПГ на ГЕРБ, с които върна стария праг на преференциите. \nДепутатите отхвърлиха промените, внесени от ДПС с 25 гласа „за“, 26 „против“ и 89 „въздържали се“. Те предлагаха оставане на сега действащото положение с преференциите, а именно да се признава националната, регионалната и общинската квота за съответните видове избори. \n", "date": "2019.03.15", "title": "Парламентът реши: Преференциите пак са 7% за национален вот и 5% - за европейски"}
{"url": "https://www.blitz.bg/politika/gerb-vnasya-otstrochka-na-dlgovete-do-10-godini-v-zakona-za-veroizpovedaniyata_news662768.html", "text": "\n\n Изменение в Закона за вероизповеданията внася още днес в деловодството на Народното събрание ГЕРБ, обяви на брифинг лидерът на парламентарната група на ГЕРБ Цветан Цветанов. Промяната предвижда отстрочка на дълговете на вероизповеданията до 10 години. \nПредседателят на бюджетната комисия Менда Стоянова добави, че се предлага в закона за вероизповеданията член, който гласи отсрочка. „За срока на отсрочване тече лихва. Изисква се предварително обезпечение. НАП ще издаде акта и ще следи как се изпълнява цялата процедура“. \nНа журналистически въпрос, Стоянова отговори, че в процедурата не е разписан какъв да е източникът на средствата, с които ще се погасяват тези дългове. „Тези пари, които ще дойдат от държавата са целеви и са за заплати и осигуровки, те не могат да се пренасочват. От тази процедура ще се възползват всички вероизповедания, които имат подобен проблем“. \nНяма опрощаване на натрупаните задължения към 31.12.2018 г., изтъкна Цветанов. С изменението имамите ще получат спрените заплати и осигуровки и няма да има напрежение, изтъкна той. \n", "date": "2019.03.15", "title": "ГЕРБ внася отстрочка на дълговете до 10 години в Закона за вероизповеданията"}
{"url": "https://www.blitz.bg/obshtestvo/mzh-otkri-zloveshcha-nakhodka-v-krdzhaliysko_news662769.html", "text": "\n\n Труп на 57-годишен пастир бил намерен вчера около 13 часа в землището на джебелското село Софийци, съобщиха от полицията.  \n44-годишен местен жител открил тялото, което е транспортирано за аутопсия в кърджалийската болница. \nПри извършения преди това оглед от дежурна оперативна група от РУ-Джебел не са били открити следи от насилствена смърт. \nОбразувано е досъдебно производство.\n", "date": "2019.03.15", "title": "Мъж откри зловеща находка в Кърджалийско"}
{"url": "https://www.blitz.bg/layfstayl/ptuvane/koshmarna-noshch-za-blgarski-turisti-zavrshchashchi-se-ot-istanbul_news662743.html", "text": "\n\n Автобусна компания изоставила пътниците си посред нощ. Това се е случило преди десетина дни в Пловдив, когато група българи пътували от Истанбул, прибирайки се от екскурзия в Египет. \nХубави изживявания с познати и приятели в Египет, срещи с близки и роднини. Разкошни спомени. Но идва време за прибиране в България. Сънародниците ни кацат в Истанбул и оттам трябва да се приберат с автобус до София през Пловдив. И кошмарите започват.  \nПърво българската група е разигравана да се прекачва няколко пъти от един автобус в друг. След това от Истанбул до Пловдив нямат нито една почивка, а шофьорът кара нервно и бързо, за да навакса време. \nЧас след полунощ автобусът пристига в Пловдив и оставя пътниците там. За да чакат друг автобус до София. Такъв обаче така и не пристига. Един от пътниците получава обаждане от шофьора на автобуса, който трябва да ги прибере в София, че вече влиза в Пловдив. \nСлед злополучното прибиране двама от пътниците многократно търсят контакт с представител на автобусната фирма, но среща им е отказвана. Решават да потърсят правата си и в офис, откъдето са получили билетите си. \nПострадалите пътници ще подадат жалба в Държавната автомобилна администрация. Не изключват и да съдят автобусната фирма, предаде Иван Иванов.\n", "date": "2019.03.15", "title": "Кошмарна нощ за български туристи, завръщащи се от Истанбул"}
{"url": "https://www.blitz.bg/obshtestvo/zdraveopazvane/umbal-aleksandrovska-podava-rka-na-detsata-s-diabet_news662790.html", "text": "\n\n На 16.03 (събота) Детски очен кабинет на УМБАЛ „Александровска“ ще работи благотворително за децата с диабет. Лечебното заведение е партньор в инициатива на СНЦ “Култура без граници”, свързана с модерните начини на терапия и превенция на диабет тип1 при деца. \n  \nПо неофициални данни в България от диабет тип1 страдат около 3000 деца от 0 до 18 г., като ръстът на заболеваемост постоянно се увеличава както в България, така и в световен мащаб. Само за изминалата 2018 г. са регистрирани 150 нови случая. Известно е, че при недобър контрол над заболяването са възможни усложнения във всички органи и системи, като най-засегнати са очите, нервите и бъбреците. \n  \nДетските офталмолози от Александровска болница приеха да прегледат 30 деца в съботния ден доброволно, с цел да не допуснат поражения на зрението им или при наличие на такива, да вземат бързи и адекватни  мерки. \nСпециалистите от болницата ще участват и в IV Национално обучение по иновативно лечение на диабета, организирано от СНЦ „Култура без граници“, което ще събере на едно място родители, деца и млади хора с диабет, използващи технологичните иновации в терапията на диабета. Събитието ще се проведе на 30 и 31 март в хотел \"Банкя Палас\". \n \n", "date": "2019.03.15", "title": "УМБАЛ „Александровска“ подава ръка на децата с диабет"}
{"url": "https://www.blitz.bg/svyat/cherna-vest-doyde-ot-nova-zelandiya-sled-kasapnitsata-v-dve-dzhamii_news662748.html", "text": "\n\n 40 души са убити при стрелбата срещу две джамии в Нова Зеландия, съобщи премиерът Джасинда Ардърн. Повече от 20 са тежко ранените. Премиерът Ардърн определи инцидентите като терористична атака и като \"един от най-мрачните дни\" за страната. \nТрима мъже и една жена са арестувани след стрелбата в двете джамии. Полицейският комисар Майк Буш обаче предупреди, че на свобода може да са повече участници в атаките. Австралийският премиер Скот Морисън заяви, че един от арестуваните е австралийски гражданин. Той описа заподозрения нападател като \"екстремист, десен терорист насилник\", цитира го БиБиСи (BBC).\n Същевременно стана ясно, че част от престъплението е била излъчена на живо в социалните мрежи. Един от стрлците е публикувал лайствстрийм видео (бел.ред. - на живо) по време на атаката. По-късно то бе разпространено и в редица канали за видеоомбен, но повечето от тях го блокираха заради сцените на насилие. \n Кадрите показват как терористът Брентънт Тарант излиза от колата си, взима от багажника оръжие, извършва нападението и се връща обратно. Видеото е заснето по подобие на компютърните игри от първо лице. Някои от гледалите на живо тях са заснели образа на Тарант и снимката му вече се разпространява в социалните мрежи. \n \n", "date": "2019.03.15", "title": "Черна вест дойде от Нова Зеландия след касапницата в две джамии"}
{"url": "https://www.blitz.bg/svyat/pochina-nay-dobriyat-trgovets-na-koli-v-sveta_news662713.html", "text": "\n\n Най-успешният търговец на автомобили в света - Джо Джирард, почина на 91-годишна възраст, след като преди 3 дни е паднал в дома си и е получил тежка травма на главата си, съобщава Detroit Free Press. \n През 1973 г. Джирард влезе в Книгата на Гинес, където е записан като \"най-успешният търговец на автомобили в света\". Тогава Джо работи като \"мениджър продажби\" на леки и товарни автомобили за компанията Merollis Chevrolet в град Ийстпойнт, щата Мичиган. За година той успява за продаде 1425 коли, което доскоро се считаше за световен рекорд. За цялата си кариера на търговец - от 1963 до 1978 г., американецът е сключил над 13 000 сделки.  \n \n В началото на 80-те години Джо напуска автомобилния бизнес, като започва да изнася лекции из цялата старана и написва 5 книги за изкуството на успешните продажби. През последните години Джирард прекара доста време в съдебната зала заради рекорда си, след като някой си Али Реда - мениджър продажби в Les Stanford Chevrolet и Les Stanford Cadillac, оспори постижението му. Реда обяви, че за 1 година самият той е продал 1582 автомобила и трябва да бъде включен в Книгата на Гинес. \n В спора се включи и концернът General Motors, който подкрепи Реда, а нещата в крайна сметка стигнаха до съд. На свой ред от Книгата на рекордите обявиха, че няма да направят промени заради участието на GM в спора. И заявиха, че тях Джирард си остава абсолютният рекордьор в тази категория. \n Любопитното е, че заради успешната си кариера Джо е трябвало да промени фамилията си, която по рождение е Джирарди. Това станало още в началото, след като клиент го попитал какъв е по националност. Търговецът отговорил, че е  от Сицилия, което вбесило купувача и той обявил: \"Никога няма да си купя кола от Диего (Diego е унижително название за сицилианците, използвано в Щатите). Това накарало Джо да промени името си и от Джирарди станал Джирард. \n", "date": "2019.03.15", "title": "Почина \"най-добрият търговец на коли в света\""}
{"url": "https://www.blitz.bg/svyat/pilot-svetva-ptnitsite-koi-mesta-da-izberat-ako-se-strakhuvat-ot-turbulentsiya-ili-sa-tvrde-lakomi_news662750.html", "text": "\n\n Британски пилот съобщи какви места трябва да заемат пътниците според техните желания. Това предаде The Sun. \nТака според Джони Ноулсън тези, които се страхуват от турбуленцията, трябва да изберат място в средата на кабината на самолета, до крилата. \nПътниците, които искат да се отпуснат и да релаксират, трябва да избягват седалките до прозорците, защото те могат да бъдат по-шумни от местата до пътеката. \nАко се страхувате да не се разболеете, тогава, когато избирате място, трябва да избягвате местата до вратата и да изберете тези, разположени в задната част на самолета. \nВ края на опашката си струва да заемат място тези, които се нуждаят от повече пространство за ръчен багаж. Тази част е подходяща и за туристи с деца, тъй като в повечето случаи са разположени тоалетни с подвижни маси. \nПредните места се препоръчват за тези, които искат да получат храна преди останалите. Превод: БЛИЦ \n", "date": "2019.03.15", "title": "Пилот съветва пътниците кои места да изберат, ако се страхуват от турбуленция или са твърде лакоми"}
{"url": "https://www.blitz.bg/analizi-i-komentari/shvedski-ekspert-rusiya-e-gubeshcha-voenna-svrkhdrzhava-a-reb-e-akhilesovata-peta-na-armiyata_news662105.html", "text": "\n\n Активното внедряване на средствата за радио електронна война (РЕБ) в съвременната руска армия се дължи на използването на технологичния резерв, останал след разпадането на Съветския съюз, чийто потенциал скоро ще бъде изчерпан. Това заяви  Йонас Кьоелен, анализатор в Шведския институт за отбранителни изследвания, цитиран от осведомителните агенции. \nЕкспертът смята, че интензивното използване от Москва през последното десетилетие на евтини и достъпни решения, които бяха от значение по време на Студената война, се дължи на невъзможността да се \"върви в крак с развитието на западните военни технологии\". \n„Най-вероятно Русия ще продължи да следва същия път, но не със същите темпове, както през последните десет години. Те работят не само за това как да заглушат електрониката, но и за това как да я унищожат. Електронната война е средство за руснаците да премахнат недостатъците на традиционните оръжия. Така те продължават да се стремят да станат военна суперсила, но от позицията на губещи”, отбелязва Кьоелен. \nПрез юни 2018 г. обаче анализаторът Самюел Бендет от Центъра за военноморски анализи на САЩ заяви, че руските технологии за РЕБ изпреварват американските и представляват особена заплаха за силите на Пентагона и НАТО в Европа.  \nПрезидентът на Академията за геополитически проблеми (АПН), доктор на военните науки Константин Сивков отбелязва от своя страна, че разрушаването на информационната радиоелектронна инфраструктура на американската военна техника \"нивелира своите бойни качества\". \nАмериканското издание The National Interest пък посочва, че използването на ударни мини дронове в РЕБ за унищожаване на вражески групировки е по-изгодно, отколкото използването на по-скъпи ракети. \nНеслучайно в понеделник руският министър на отбраната Сергей Шойгу на заседание на комисията по отбрана към Държавната дума изнесе данни, че през 2019 година руската армия за първи път ще получи ударни безпилотни летателни апарати със среден обсег. \nЗа 6 години във ВС са формирани 38 военни части на въоръжение на които се намират повече от две хиляди съвременни дрона, поясни той. По думите му, че качественият скок в сферата на безпилотната авиация е осигурил нови възможности за разузнаване и поразяване на обекти на противника./БЛИЦ\n", "date": "2019.03.15", "title": "Шведски експерт: Русия е \"губеща военна свръхдържава\", а РЕБ е ахилесовата пета на армията ѝ"}
{"url": "https://www.blitz.bg/layfstayl/skorost/vodach-na-tesla-be-zapechatan-na-video-kak-pravi-neshcho-shokirashcho-pri-120-kmch_news662691.html", "text": "Съвременните технологии сякаш правят автомобилите по-безопасни и опростяват процеса на шофиране. Някои водачи, обаче явно възприемат напредналите технологични опции като официално разрешение за безотговорно отношение на пътя.\n\n В тази връзка ще ви запознаем с необичайна и шокираща случка от щата Калифорния, САЩ, запечатана на видео от американския музикант Сет Блейк. \n  \n", "date": "2019.03.15", "title": "Водач на Tesla бе запечатан на ВИДЕО как прави нещо шокиращо при 120 км/ч"}
{"url": "https://www.blitz.bg/obshtestvo/mvr-shche-zaradva-sluzhitelite-si-s-novi-koli-a-spiridonov-posochi-kakva-e-osnovnata-zadacha-na-organite-na-reda-za-2019-godina_news662817.html", "text": "През 2019 година предстои МВР да закупи над 300 нови автомобила, които да подпомогнат полицейските служители в ежедневната им работа. Колите ще бъдат разпределени на Областните дирекции на МВР в страната и ще се ползват за патрулно-постовата дейност, съобщи в Разград заместник-директорът на Главна дирекция \"Национална полиция\" старши комисар Благородна Макева.\n\n Тя уточни, че нови коли ще бъдат предоставени и на полицейската дирекция в лудогорския град. Макева каза още, че през настоящата година със средства, осигурени по международен проект, ще бъдат ремонтирани специалните помещения за настаняване на малолетни и непълнолетни и за работата с деца, които са под полицейска закрила.  \n Директорът на Главна дирекция \"Борба с организираната престъпност\" главен комисар Ивайло Спиридонов подчерта, че основната задача, която стои пред органите на МВР за тази година, е безпроблемното провеждане на предстоящите европейски и местни избори. Той изрази надежда, че служителите в Областните дирекции на МВР ще направят необходимата организация, за да не се стига до опорочаване на изборния процес. \n В Разград днес представителите на ръководството на МВР присъстваха на представянето на отчет-анализа за дейността на Областната дирекция на МВР в Разград през 2018 г. Те дадоха висока оценка за работата на дирекцията, като посочиха, по брой престъпления на 100 000 население Разградската дирекция е на 18-то място в страната, но разкриваемостта е с 20 процента по-висока в сравнение със средната за страната. \n", "date": "2019.03.15", "title": "МВР ще зарадва служителите си с нови коли, а Спиридонов посочи каква е основната задача на органите на реда за 2019 година"}
{"url": "https://www.blitz.bg/layfstayl/svetski/direktort-na-vienskata-filkharmoniya-sreshchna-konchita-vurst-v-operata-i-stana-strashno-snimka_news662727.html", "text": "\n\n Скандалният победител в конкурса „Евровизия“ за 2014 година Кончита Вурст и директорът на виенската филхармония се оказаха заедно на постановка в операта. Големият български музикант Мартин Пантелеев направи снимка и я публикува във Фейсбук. На нея Вурст е в изключително провокативен вид. \n  \nСнимката, която бе споделена от Пантелеев, предизвика истински фурор в социалната мрежа. Мнозина казаха остри и дори обидни думи към певицата и избора на тоалет. Коментарите под фотоса са стотици, като повечето хора изсипаха тонове неприятни епитети по адрес на Кончита.  \n   \nНякои от коментарите бяха толкова остри, че дори предизвикаха реакцията на Пантелеев: „Господине, дали „не е яка гледка“ не обсъждам. Споделих снимка от Виена. „Ъъъъ“ не знам какво е, явно нещо по-християнско, дано не е заразно“. \n  \nВ дискусията се включват тв водещият Васко Мавриков и ексцентричният изпълнител Деян Неделчев-Икебаната. \n  \nСамият Пантелеев не е особено очарован от облеклото на Кончита: „Това е плажно облекло, не вечерно“. \n  \n„Точно щото нищо не казваме, скоро такива ще ни казват, че сме ограничени и скучни, бели, хетеросексуални, консерватори, дискриминиращи мъката и щастието им“, добавя той. \nВсъщност медиите в Австрия коментират, че това е последната поява на Кончита Нурст в подобен вид. Том Нойвирт, както е истинското име на Кончита, обяви, че има намерение да я \"убие\" и да се върне към истинската си същност. „ \nТой вече пусна новия си сигнал Hit me, в който показва коренно различна визия.  \n \n", "date": "2019.03.15", "title": "Директорът на виенската филхармония срещна Кончита Вурст в операта и стана страшно (СНИМКА)"}
{"url": "https://www.blitz.bg/svyat/kakvo-se-sluchva-megan-markl-otmeni-vsichkite-si-publichni-sreshchi-i-ofitsialni-poseshcheniya_news662794.html", "text": "\n\n Меган Марк вече няма да се появява публично! Херцогинята е отменила всички публични срещи и официални посещения, предават британските медии. \nФакт е, че съпругата на принц Хари е излязла в отпуск по майчинство. Тази седмица тя взе участие в последното публично събитие - празника на Деня на нациите. Там Маркъл обяви, че се отдава на заслужена почивка. \nСега жената на принц Хари е в осмия месец от бременността и се готви за раждането на първото им дете. Наследникът трябва да се роди още през април тази година. Превод: БЛИЦ \n", "date": "2019.03.15", "title": "Какво се случва? Меган Маркъл отмени всичките си публични срещи и официални посещения"}
{"url": "https://www.blitz.bg/svyat/teroristt-ot-nova-zelandiya-voyuval-v-ukrainskiya-neonatsistki-batalon-azov-sreshchu-oplchentsite-v-donbas-snimki_news662797.html", "text": "\n\n Австралиецът Брентън Тарант, който е основният заподозрян за извършването на атентатите в новозеландския град Крайстчърч, вероятно е свързан с неонацистка организация, чийто членове са воювали в Донбас на страната на Украйна. На страницата си в Туитър той открито заявява, че изповядва крайнодесни възгледи. \n  \nВ град Крайстчърч, където се разигра трагедията вчера, е основана и действа една от най-големите в района десни радикални организации – „Съпротива на дясното крило“. Нейните членове са известни с организиране на патрули от националисти в града, нападения над мюсюлмани и представители на коренните жители на Нова Зеландия. \n  \nЕдин от членовете на организацията – Итън Тилинг, през 2017 година е бил в Украйна, където се е биел на страната на Киев.\n   \nСамият Тилинг разказал пред австралийския Ей Би Си, че набира хора с боен опит, които да бъдат изпратени да се сражават в Сирия. Но според австралийските закони това е забранено и той можело да бъде съден. Тогава той решил да избере Украйна, където законно можел да постъпи в украинските въоръжени сили, където вече воювали неонацисти - по-точно полка „Азов“. \n \n \n \nПотребители на социалните мрежи вече забелязаха, че емблемата от оборудването на „белия касапин“ от Крайстчърч е същата като знака на полка „Азов“ – окултния символ „черно слънце“. Превод и редакция: БЛИЦ  \n", "date": "2019.03.15", "title": "Терористът от Нова Зеландия воювал в украинския неонацистки батальон \"Азов\" срещу опълченците в Донбас (СНИМКИ)"}
{"url": "https://www.blitz.bg/svyat/izrael-udari-gaza-v-otgovor-na-raketnoto-napadenie-video_news662700.html", "text": "\n\n Израелската армия заяви в петък, че е извършила удари в Газа в отговор на по-ранно ракетно нападение от палестински анклав, съобщава AFP.  \n \n„Току-що стартирахме удари срещу терористични обекти в Газа“, заявиха от Израелските сили за отбрана в Twitter. Ударите дойдоха, след като армията заяви, че две ракети са били изстреляни към Тел Авив.\n", "date": "2019.03.15", "title": "Израел удари Газа в отговор на ракетното нападение (ВИДЕО)"}
{"url": "https://www.blitz.bg/svyat/kak-izkarva-i-kharchi-parite-si-nay-bogatiyat-meksikanets_news662701.html", "text": "\n\n Карлос Слим е най-богатият човек в Мексико, като състоянието му по последни данни възлиза на 56 млрд. долара. Днес той заема деветата позиция в класацията на Bloomberg на най-богатите хора в света. Сп. Forbes дори изчислява богатството му на доста повече – 64 млрд. долара. \n Милиардерът контролира най-големия телеком в Латинска Америка America Movil, притежава стотици бизнеси в различни сфери на икономиката, медии и има инвестиии в едни от най-големите публични компании, пише  . \n Именно затова част от мексиканците наричат родината си Слимландия. „Трудно е да прекараш един ден в Мексико, без да пуснеш пари в джоба на Карлос Слим“, писа наскоро The Wall Street Journal. \n Днес 57% от състоянието на Слим идва именно от America Movil, притежаващ Телеком Аустрия, който пък от своя страна държи А1 България. Милиардерът притежава банки, енергийни, строителни компании и мини. \n Дяловете му в публичните компании са в Caixabank, The New York Times и др. Bloomberg дори изчислява, че само от дивиденти Слим е спечелил 10 млрд. долара през живота си. \n Той е роден през 1940 г. в Мексико Сити в семейство на ливански емигранти. Баща му от малък го учи да чете финансови документи и издания, както и да инвестира. Карлос наследява бизнеса с търговия и недвижими имоти след смъртта на баща си през 1953 г. \n Слим завършва своето образование през 1961 г., а малко по-късно основава и първата си компания -  Inversora Bursatil, която е застрахователно дружество. \n Оттогава до днес Слим изгражда своята импрерия, като купува бизнеси, изпаднали в затруднения и ги трансформира в успешни мултимилионни холдингови дружества, след което ги продава на огромна печалба. \n Основните си покупки той прави през 1982 г., или точно по времето на кризата в Мексико. \nПървата си инвестиция в САЩ Слим прави през 2009 г., когато дава назаем 250 млн. долара на The New York Times. \n Милиардерът прави дебют в годишната класация на сп. Forbes на най-богатите хора в света през 1991 г., когато от списанието изчисляват състоянието му на 1.7 млрд. долара. Предходната година неговата Grupo Carso се листва на борсата, а Слим успява да приватизира държавната телекомуникационна компания Telmex. \n Възходът на Слим продължава до 2010 г., когато той изпреварва Бил Гейтс като най-богат човек в света. Така за първи път от 16 г. начело в подреждането не е американец. Въпреки че днес начело отново е американец - в лицето на Джеф Безос, а Бил Гейтс е по-богат от Карлос Слим, последният остава най-богатия мексиканец. \n Следващият по богатство в Мексико е Рикардо Салинас, чието състояние се оценява на 10.7 млрд. долара. \nПрисъствието на Карлос Слим е из цяло Мексико. Gardian дори написа, „трудно е да кажем къде свършва светът на Слим и започва Мексико“. \nОсвен телекомуникационна компания, той държи строителни компании, банки и дори пречиствателна станция. Негов е дори и единственият аквариум в страната. \n Противниците на Слим го обвиняват в това, че е монополист и може да диктува цените на услугите, които неговите компании предлагат. Това обаче не го притеснява и той често казва: „Ако се интересувате от мнението на останалите, значи сте мъртъв“. \n Богатството обаче разширява политическото влияние на Слим в страната. В продължение на доста години правителството на Мексико си затваря очите относно господстващото положение на компанията му в телеком индустрията. \n Въпреки критиките, Слим е на мнение, че откакто е милиардер, той работи най-вече за страната. „Опитвам се да направя страната ни по-добро място за живот в сферите, в които имаме влияние“. \n Мексиканският богаташ казва, че неговата най-голяма цел е намаляването на бедността, като това следва да се осъществи не само на местно, но и на глобално ниво. Това обаче не може да се осъществи с дарения. Ето защо ние трябва да създаваме бизнес възможности и да привличаме работна ръка, вместо да обикаляме света като Дядо Коледа, допълва той. \n Въпреки богатството си, Карлос Слим не притежава самолет или яхта. Повечето от средствата наистина се реинвестират или пък отиват за благотворителни инициативи. \n Тим Паджет, който го интервюира за сп. Time, казва: „Ако го погледнеш, никога няма да кажеш, че този човек е милиардер. Той все още живее в къщата си с шест спални, която купува преди 40 г. Слим има само две големи страсти – кубинските пури и колекционирането на произведения на изкуството.\" \n Слим купува апартамент на 5-о Авеню в Ню Йорк през 2010 г. за сумата от 44 млн. долара, но с уточнението, че това е просто инвестиция. \n През 2015 г. той го обяви за продан за 80 млн. долара, или с 36 млн. долара повече от покупната цена. Година по-късно той го сваля от продажба, без да намери купувач. \n Слим бе женен за съпругата си Соумая в продължение на 32 г. Тя почина през 1999 г. Двамата имат 6 деца, които ще наследят империята от баща им. \n След смъртта на жена си за Слим се смята, че е имал няколко романтични завоевания, като най-известната от тях е кралица Нор Ал-Хюсеин от Йордания. Соумая и бившият съпруг на Нор – крал Хюсеин, умират в разстояние на няколко дни. Двете семейства са доста близки до този момент, като дори се смята, че са обикаляли света заедно. \n През 2004 г. Слим се оттегля от управлението на трите си най-големи компании, като се съсредоточава върху здравето си, благотворителността и семейството. Всеки понеделник той вечеря с шестте си деца и техните половинки, като разговорите тогава са основно за бизнес. В сряда Слим обядва с внуците си. \n Той продължава да държи контрола върху империята си, но днес ежедневната дейност се извършва от децата му. \n", "date": "2019.03.15", "title": "Как изкарва и харчи парите си най-богатият мексиканец?"}
{"url": "https://www.blitz.bg/svyat/greek-reporter-ministrite-na-vnshnite-raboti-na-grtsiya-i-turtsiya-se-sreshchnakha-pri-dobra-atmosfera_news662702.html", "text": "\n\n Срещата в Брюксел между външния министър Йоргос Катругалос и турския му колега Мевлют Чавушоглу се състоя при позитивна атмосфера, според дипломатически източници, предава базираният в САЩ портал Greek Reporter, цитиран от  .  \nСпоред същите източници, цитирани от Атинската информационна агенция, разговорите между двамата външни министри бяха съществени и насочени към изграждането на атмосфера на доверие. По-рано двамата мъже бяха натоварени със създаването на конкретни „мерки за изграждане на доверие”, които ще поставят основите за бъдещ диалог между двете страни. Двамата дипломати помогнаха и за подготовката на следващата двустранна среща, която ще се проведе в Анталия на 21 март. Двамата министри не направиха изявления след срещата. \nПо-рано гръцкият външен министър Катругалос заяви: „Първата цел е да се намали напрежението и това до голяма степен е постигнато; проведена е среща между министрите на отбраната, на ниво щабове се провеждат преговори за насърчаване на мерки за изграждане на доверие“. Катругалос заяви, че напредъкът по кипърския въпрос „не зависи от нас“. По-скоро, каза той, зависи от другата страна, „показвайки, че възнамерява да изпълни задълженията, които произтичат от резолюциите на ООН“. Атина представи позициите си в Кранс-Монтана, добави министърът, като посочи, че кипърският въпрос не е двустранен, а международен въпрос, засягащ спазването на международното право.\n", "date": "2019.03.15", "title": "Greek Reporter: Министрите на външните работи на Гърция и Турция се срещнаха при „добра атмосфера“"}
{"url": "https://www.blitz.bg/lyubopitno/nyama-da-povyarvate-kak-tazi-zhena-stana-miliarderka_news662685.html", "text": "\n\n Жена от руския град Краснодар, решила да стане милиардерка, го направи по възможно най-нестандартния начин. Тя отишла в общината, за да изпълни мечтата си.  \nЖана З. сменила фамилията и бащиното си име и в момента името й в личните документи е Жана Успешна Милиардерка.  \nОт общината не коментират това решение. Също не се съобщава дали смяната на името действително е оказало влияние върху живота на тази изобретателна жена. И все пак, в нейния Инстаграм профил тя се е снимала с доста големи суми пари.  \n \n", "date": "2019.03.15", "title": "Няма да повярвате как тази жена стана милиардерка"}
{"url": "https://www.blitz.bg/svyat/srbiya-moli-rusiya-za-zaem-za-razvitieto-na-zhelezoptnata-infrastruktura_news662704.html", "text": "\n\n Сърбия поиска нов заем от Руската федерация в размер на 172,5 млн. евро за създаване на единен железопътен контролен център и изграждане на железопътна инфраструктура. Това съобщи министерството на транспорта на Сърбия за Радио „Свободна Европа“.  \nСпоразумението трябва да бъде подписано през първата половина на 2019 г., заяви източникът на министерството, съобщава руската агенция Eurasia Daily. Отговаряйки на въпроса защо сръбското правителство избра руската компания „РЖД Интернешънъл“ за изпълнител на създаването на един диспечерски център и защо строителството се финансира от руски заем, събеседникът на радиостанцията от министерството на транспорта заяви, че проектът първоначално е бил изплатен от междудържавен заем, който Руската федерация е предоставила преди това на Сърбия. \nПрипомняме, че споразумението за създаване на единен диспечерски център и изграждането на железопътната инфраструктура на Сърбия, руската компания „РЖД Интернешънъл“ и предприятието „Сръбска железопътна инфраструктура” подписаха на 17 януари по време на посещението на руския президент Владимир Путин в Белград.\n", "date": "2019.03.15", "title": "Сърбия моли Русия за заем за развитието на железопътната инфраструктура"}
{"url": "https://www.blitz.bg/svyat/neveroyaten-oblak-be-zasnet-nad-vulkana-fudzhiyama-oshche-sporyat-dali-ne-e-nlo-video_news662696.html", "text": "\n\n Видеото по-долу е направено на 10-ти този месец с уеб камера, наблюдаваща японския стратовулкан Фуджияма на остров Хоншу. Около планината се образува огромен облак с необичайно гладка форма и се въртеше високо в небето, блещукащ на слънцето, пишат японските медии.  \n \nПървоначално той имаше формата на чинийка, след което постепенно придоби вид на звънец. Някои уфолози и потребители на Мрежата сериозно решиха, че това е извънземна „летяща чиния“, която имитира натрупването на водни пари в земната атмосфера. \nВъпреки това, редовните потребители на Мрежата, които не са съгласни с теорията за извънземния произход на обекта, твърдят, че той все най-вероятно представлява рядък тип лещовиден облак, който се получава между два слоя въздух или върху гребените на подветрени вълни. \nХарактерна особеност на лещовидните облаци е тяхната неподвижност, дори ако вятърът е много силен. Те обикновено възникват от подветрената страна на планинските върхове на височина 2-15 километра. Поради необичайната си форма те често се бъркат с \"летящи чинии\" на извънземни или с някакво друго чудо. Превод: БЛИЦ \n \n", "date": "2019.03.15", "title": "Невероятен облак бе заснет над вулкана Фуджияма, още спорят дали не е НЛО (ВИДЕО)"}
{"url": "https://www.blitz.bg/analizi-i-komentari/der-globus-deutschland-za-5-godini-v-sstava-na-rusiya-krim-postigna-poveche-otkolkoto-za-25-v-ukrayna-video_news662693.html", "text": "\n\n По мнението на немски журналисти, за пет години Крим достигнал повече в състава на Русия, отколкото за 25 години в Украйна. Петгодишният период на Крим в Руската федерация се превърна в истински ренесанс за него, пише Der Globus Deutschland. \n \n\"Така нареченото анексиране се оказа един вид ренесанс за полуострова и неговите жители. И кой точно е извършил това съживление не е толкова важно\". \nОтбелязва се, че от 2014 г., когато Крим стана част от Руската федерация, населението му се е увеличило с почти 500 хиляди души и сега надхвърля 2,3 милиона души. Русия построи мост през Керченския проток, продължи газопровода  \"Краснодарски край - Крим\" по дъното на протока с обща дължина 400 км, обнови международното летище в Симферопол и осигури на полуострова енергийна независимост. \nВ допълнение, както е посочено в публикацията, Русия е в състояние да реши проблема с водоснабдяването на Крим, за да даде нов тласък на развитието на туристическата индустрия и на цялата регионална икономика като цяло. До 2024 г. Москва планира да инвестира повече от четири милиарда евро в полуострова. \nВ продължение на пет години като част от Руската федерация Крим е постигнал повече отколкото за 25 години, докато е бил част от Украйна, обобщава изданието.  Превод: БЛИЦ \n \n", "date": "2019.03.15", "title": "Der Globus Deutschland: За 5 години в състава на Русия Крим постигна повече, отколкото за 25 в Украйна (ВИДЕО)"}
{"url": "https://www.blitz.bg/obshtestvo/natali-trifonova-se-poyavi-s-bezkraynite-si-kraka-v-efir-i-obyavi-nay-chakanata-novina-snimki_news662721.html", "text": "\n\n Хубавата синоптичка Натали Трифонова рано сутринта зарадва мъжете в България с нов тоалет. Тя се появи в ефира на bTV с предизвикателна къса зелена рокля, под която изпъкваха прекрасните ѝ крака. \n Натали зарадва и всички българи с прогнозата за времето – то ще е топло и слънчево, като днес температурите ще са между 9 и 14 градуса, утре между 15 и 18, а в неделя и понеделник ще са над 20. \n \n \n \nДнес от северозапад облачността ще намалява до предимно слънчево, само в източните райони ще се задържи значителна и на места ще превали дъжд. Вятърът ще се ориентира от запад-северозапад и ще е слаб до умерен.  \nНад планините в масивите от Западна България облачността ще е значителна, а до около обяд в източните ще има валежи от слаб сняг, по най-ниските части - от дъжд. След обяд ще е почти без валежи, а облачността ще се разкъсва и намалява. Ще духа умерен северозападен вятър. Максималната температура на 1200 метра ще бъде около 3°, на 2000 метра - около минус 4°. \n Над Черноморието ще е предимно облачно и до около обяд ще превали дъжд. Ще духа слаб вятър от запад-северозапад, привечер ще се ориентира от югозапад. Максималните температури ще са 8°-10°. Температурата на морската вода е 7-8°. Вълнението на морето ще бъде 1-2 бала. \n  \n \n \n  \n", "date": "2019.03.15", "title": "Натали Трифонова се появи с безкрайните си крака в ефир и обяви най-чаканата новина (СНИМКИ)"}
{"url": "https://www.blitz.bg/politika/mareshki-nay-setne-izplyu-kamcheto-zashcho-vchera-napusna-parlamenta-a-dnes-se-vrshcha_news662725.html", "text": "\n\n Ние казахме, че днес ще влезем в парламента, защото имаме важни въпроси към представители на правителството, и в сряда, защото имаме среща с най-голямата партия – ГЕРБ, за да ни изяснят каква е визията им до края на мандата и след това ще вземем решение. Това обяви лидерът на ВОЛЯ Веселин Марешки в ефира на БНТ. \n „Но защо взехме това решение, което е по-важното. Обществото и ние все повече оставаме с впечатлението, че т.нар. малък коалиционен партньор – Патриотите са политически измамници, които са влезли в управлението, за да оправят своят живот. Постоянно се появяват в медиите различни примери.“, уточни Марешки. \n По думите му от Воля правит тази крачка, за да ги свалят на земята, защото са имали обещания за полицай във всяко село, за добро здравеопазване, а от сутрин до вечер ни занимават със сапунения сериал. \n „Ние не искаме да бъдем част от това нещо. Искаме среща с най-голямата партия, за ни обяснят как виждат управлението до края на мандата, защото в момента сме в средата. Ние няма да следваме никого, още по-малко БСП. Дали сме обещание да осветляваме всяка далавера“, каза още Марешки. \n", "date": "2019.03.15", "title": "Марешки най-сетне изплю камъчето защо вчера напусна парламента, а днес се връща"}
{"url": "https://www.blitz.bg/politika/slavcho-velkov-se-poyavi-v-cherno-i-zayavi-v-traur-sm_news662730.html", "text": "\n\n Оставам на разположение на Корнелия Нинова и на групата. Това заяви пред bTV Славчо Велков, който вчера напусна парламентарната група на БСП. \n  \n„Очевидно ми дойде много. Аз съм емоционален човек, но си гледам работата и съм бил активен“, изтъкна той. \n  \n„Преживях една операция. Добре съм“, разкри той, но не пожела да хвърли повече светлина върху здравословното си състояние. Той намекна, че то е част от причините за оставката. \n  \nВелков, който се появи целият в черно в телевизионното студио, заяви: „В траур съм за „Бог да прости“ парламентарната демокрация“. \n  \n„Вчера от „Воля“ и ГЕРБ имаше хора, които гласуваха против моята оставка. Благодаря им“, каза още той. \n \n", "date": "2019.03.15", "title": "Славчо Велков се появи в черно и заяви: В траур съм"}
{"url": "https://www.blitz.bg/obshtestvo/snyag-i-dzhd-shche-ni-iznenadvat-do-kraya-na-mesetsa-koga-nay-nakraya-shche-se-stoplim_news662734.html", "text": "\n\n Днес от северозапад облачността ще намалява до предимно слънчево време. \n  \nСамо в източните райони ще остане облачно с превалявания на места. Максималните температури ще са от 9° до 14°, в София – около 10°, съобщава bTV. \n  \nУтре валежи не се очакват. Облачността ще намалее и ще започне бързо затопляне. В София температурата следобед ще е около 16 градуса, в останалите райони очакваме температури в интервала 15° – 18°. \n  \nВ неделя и в понеделник ще е слънчево и още по-топло – вече около и над 20 градуса в повечето населени места. \n  \nОт вторник започва постепенно понижение на температурите и през следващите дни те вече ще са близки до обичайните за този период.\n \n  \nДо края на месеца често ще вали, но валежите ще са слаби и само на отделни места в страната. \n  \nВ Северна България и по високите западни полета не е изключено дъждът да преминава в сняг, но това ще се случва в нощните и ранните сутрешни часове и без да се образува снежна покривка. \n \n", "date": "2019.03.15", "title": "Сняг и дъжд ще ни изненадват до края на месеца – кога най-накрая ще се стоплим"}
{"url": "https://www.blitz.bg/obshtestvo/petk-e-prochetete-sledvashchite-redove-predi-da-sednete-zad-volana_news662741.html", "text": "\n\n Агенция \"Пътна инфраструктура\" публикува всички ограничения на пътя за петъчния ден. Времето е хубаво, но все пак внимавайте, предупреждават експертите. \nВижте тук всички ограничения на пътя за днес, 15-ти март. \nОГРАНИЧЕНИЯ ЗА ТОВАРНИ АВТОМОБИЛИ: \nЗабранява се движението на моторни превозни средства, предназначени за превоз на товари с техническа допустима максимална са над 12 тона, включително състав с ремаркета и полуремаркета, селскостопанска и земеделска техника, трактори и специализирана строителна техника, както следва: \nЦелогодишно за периода на официалните празници: последния работен ден преди празници – от 16:00 часа до 20:00 часа и последния почивен /празничен/ ден – от 14:00 часа до 20:00 часа. Забраната се отнася за всички периоди, в които е определен повече от един празничен ден. \n  \nОграниченията важат само за участъците от републиканската пътна мрежа, както следва: \n  \n• Всички автомагистрали; \n• път I-1 с. Ребърково-Ботевград, като движението се пренасочва по път II-16 Ребърково-Своге-София; \n• път I-1 Благоевград-ГКПП „Кулата“; \n• път I-4 п. в. „Коритна“-Велико Търново-Шумен; \n• път I-5 Русе-Велико Търново; \n• път I-8 ГКПП „Калотина“-София; \n• път I-9 Варна-Бургас; \n• път II-18 Околовръстен път София; \n• път II-99 Бургас-Царево. \nЗабраната не важи за моторни превозни средства, които извършват превози на опасни товари (ADR), живи животни, бързо развалящи се хранителни продукти и товари на температурен режим. \n  \nІІ. СЪСТОЯНИЕ НА АВТОМАГИСТРАЛИТЕ: \nАМ „Тракия“: \nОбласт Бургас: \nДвижението с повишено внимание от км 308+107 до км 359+475 в участъка Деветак - Ветрен поради извършване на ремонтни дейности и подмяна на ударени ОСП. Участъка е сигнализиран с пътни знаци. Срок до 20.03.2019 г. \nОбласт София: \nДвижението от 45+900 до км 53+000 и в двете посоки се осъществява с повишено Внимание поради констатирани неравности по пътната настилка. Скоростта на движение се ограничава до 90 км/ч. Срок 31.05.2019 г. \nДвижението при Мухово от км 45+200 до км 46+266 в посока Бургас се осъществява с повишено внимание поради обезопасяване на пътния участък. Срок до 31.05.2019 г. \nДвижението от км 15+030 до км 18+330 в посока Бургас се осъществява с повишено внимание поради довършителни работи по съоръжения /виадукти/ при км 17+440 и км 18+140. Скоростта на движение се ограничава до 90 км/ч. Срок до 31.03.2019 г. \nОбласт Пазарджик: \nВременно движението в участъка от километър 88+994 до километър 89+354 в района на пътен възел „Пазарджик“ се осъществява двупосочно в една лента в платното посока София, поради ремонтни дейности на платното посока Бургас. Ремонтните дейности включват смяна на греди, хидроизолация, полагане на нови асфалтови пластове и хоризонтална маркировка. Почасовите ограничения са следните: \n• Предвидено е двупосочно преминаване, като се обособяват по една лента за движение в двете посоки от км 88+994 до км 89+354 за периода от 10:00 часа всеки понеделник до 13:00 часа всеки петък; \n• Предвидено е двупосочно преминаване, като се обособяват две ленти за движение в посока Бургас и една лента за движение в посока София от км 88+994 до км 89+354 за периода от 13:00 часа всеки петък до 17:00 часа всяка събота; \n• Предвидено е двупосочно преминаване,като се обособяват една лента за движение в посока Бургас и две ленти за движение в посока София от км 88+994 до км 89+354 за периода от 17:00 часа всяка събота до 10:00 часа всеки понеделник. \nЧасовият диапазон на реверсивното движение може да се променя при необходимост. Срок до 31.05.2019 г. \nОбласт Стара Загора: \nДвижението в участъка Чирпан – Стара Загора от км 168+000 до км 208+100 се извършва с максимална скорост до 90 км/ч и повишено внимание двупосочно с цел осигуряване безопасността на движението поради неравности на пътната настилка. Срок до 31.03.2019 г. \n  \nАМ „Хемус“: \nОбласт София: \nДвижението от км 30+260 до км 35+450 /от п.в. „Витинска река“ до служебна пътна връзка/ е ограничено за МПС над 12 тона само в посока София поради ремонтно – възстановителни дейности по виадукт при км 33+600 и тунел „Витиня“. Движението се осъществява по обходен маршрут през път I-1 Ботевград – София. Срок 31.05.2019 г.; \nДвижението при Потоп от км 18+680 до км 19+600 в посока Варна се осъществява с повишено внимание поради ремонтни дейности в аварийната лента по виадукт при км 19+250. Скоростта на движение е ограничена до 70 км/ч. Срок до 31.05.2019 г.; \nДвижението от км 31+996 до км 33+780 в посока София е ограничено поради ремонтно-възстановителни дейности на виaдукт при км 33+600 и тунел „Витиня“ /лява тръба/. Движението се осъществява двупосочно в дясното платно /посока Варна/ с една лента посока София и една лента посока Варна. Сигнализацията за организация на временно движение е от км 29+860 до км 36+150. Срок 31.03.2019 г. \nДвижението от км 48+800 до км 53+690 в посока Варна е ограничено поради ремонтни дейности по виадукт при км 51+360. Движението се осъществява двупосочно в платното посока София. Срок 31.03.2019 г. \n  \nАМ „Марица“: няма ограничения. \n  \nАМ „Черно море“: \nOбласт Варна: \nДвижението от км 0+000 до км 8+600 се осъществява двупосочно в едно платно посока Варна – Бургас поради ремонтни дейности. Движението се осъществява при пълно затваряне на платното посока Бургас – Варна и се пренасочва в платно посока Бургас. Срок до 31.03.2019 г. \n  \nАМ „Струма“: \nОПУ София: \nДвижението в тунел „Мало Бучино\" посока София се осъществява в една лента поради ремонтни дейности по облицовъчните пана. Движението е ограничено в изпреварващата лента и се извършва в активната. Участъкът е сигнализиран с пътни знаци и скоростта на движение се ограничава до 50 км/ч. Срок 21.04.2019 г. \n  \nІІI. ВЪВЕДЕНИ ОГРАНИЧЕНИЯ ПО ОСНОВНИТЕ ПЪТНИ НАПРАВЛЕНИЯ: \n  \n1. Проходи: \n- „Върбишки“ - затворен за всички МПС. Срок: целогодишно; \n- „Златишки“ - затворен за всички МПС. Срок: целогодишно; \n  \n- „Айтоски“ - отворен за всички МПС; \n- „Котленски“ - отворен за всички МПС; \n- „Обзорски“ - отворен за всички МПС; \n- „Предел“ - отворен за всички МПС; \n- „Републиката“ - отворен за всички МПС; \n- „Ришки“ - отворен за всички МПС; \n- „Рожен“ - отворен за всички МПС; \n- „Печинско“ - отворен за всички МПС; \n- „Превала“ – отворен за всички МПС; \n  \n- „Вратник“ - забранен за МПС над 10 т. Срок: целогодишно; \n- „Дюлински“ - забранен за МПС над 3,5 т. Срок: целогодишно; \n- „Пампорово“ - забранен за МПС над 3,5 т. \n- „Петрохан“ - забранен за МПС над 12 т. както и тегленето на ремаркета и полуремаркета. Срок целогодишно; \n- „Троянски“ – забранен за МПС над 12 т. \n- „Твърдишки“ - забранен за МПС над 10 т. Срок: целогодишно; \n- „Шипка“ - забранено е движението на МПС, предназначени за превоз на товари с технически допустима максимална маса над 12 т от категория N3, както и тегленето на ремаркета и полуремаркета с технически допустима максимална маса над 10 т от категория О4. Срок: целогодишно.\n", "date": "2019.03.15", "title": "Петък е, прочетете следващите редове преди да седнете зад волана"}
{"url": "https://www.blitz.bg/obshtestvo/regioni/tsigani-v-burgas-ss-100-000-leva-neplateni-smetki-za-voda-otkazvat-da-plashchat-s-neveroyatno-opravdanie_news662736.html", "text": "\n\n Ромите от бургаския квартал „Победа“, чиято вода е спряна заради неплатени сметки, признаха пред bTV, че 30 години никой не ги е търсил да си платят водата. Там една улица е натрупала дългове от над 100 000 лв. \n  \n„От демокрацията никой не е идвал“, заяви жител на махалата. „Трябваше да сложат водомери, но не са“, добави той. \n  \n„И 30 години вие си седите така?“, попита репортерката и ромите потвърдиха. Те бяха катрегорични, че няма да платят 100 000 лева. \n  \nПо данни на местното ВиК дружество водата е спряна на 13 абонати, но към тях нелегално са вързани още постройки и така общият брой на домакинствата без вода става около 100. \n  \nТова провокира евродепутата от партията на „Зелените” Ромео Франц да напише писмо до община Бургас в защита на хората, останали без вода. \n  \n„Водата е спряна на ул. „Тамара” на 13 абонати. Спряна е поради една единствена причина – тези хора в продължение на повече от година не са си плащали водата. Общите задължения на всички живущи там е около 100 хил. лева. Искам да обърна специално внимание на господин Ромео Франц. Аз доколкото знам е писал писмо, че тук създаваме дискомфорт на живущите. Не знам откъде има сведения, но според нас тези 13 абонати не са 130 или 230, както ги описват те. За нас редовните абонати на ВиК Бургас са 13. Ние сме спрели водата на тези 13 абоната. Тези 13 абонати дават още вода на всички свои съседи, които живеят по не знам какъв начин там”, коментира говорителят на дружеството Димитър Гюров. \n  \nСпоред районната кметица Магдалена Манолова от ВиК многократно са се опитвали да се свържат с хората в квартала, изпращани са им писма. Административният хаос обаче бил пълен, тъй като голяма част от постройките са със стари документи. \n  \nОбщината е проучвала парцелите един по един и дори има готовност да открие индивидуални партиди при гаранция, че сметките ще бъдат плащани. \n \n", "date": "2019.03.15", "title": "Цигани в Бургас със 100 000 лева неплатени сметки за вода отказват да плащат с невероятно оправдание"}
{"url": "https://www.blitz.bg/svyat/strelba-v-novozelandska-dzhamiya-ima-desetki-ubiti-video_news662706.html", "text": "\n\n Множество хора бяха убити, а няколко ранени, когато стрелец откри огън в претъпканата джамия по време на следобедни молитви в новозеландския град Крайстчърч, съобщава AFP. \n \n \nМестните медии съобщиха, че до шестима души са мъртви, а градът е бил блокиран, докато полицията преследва „активен стрелец“. „Случва се сериозна и развиваща се ситуация с активен стрелец в Крайстчърч“, се казва в изявление на полицията. ОЧАКВАЙТЕ ПОДРОБНОСТИ В БЛИЦ \n", "date": "2019.03.15", "title": "Стрелба в новозеландска джамия, има десетки убити (ВИДЕО)"}
{"url": "https://www.blitz.bg/svyat/16-zaginali-i-41-spaseni-sled-srutvane-v-nigeriya_news662709.html", "text": "\n\n 16 загинали и 41 спасени - това е резултатът от спасителната операция, проведена  след срутването в Нигерия. Повечето жертви са деца.  \nПрипомняме, че по-рано тази седмица, сграда с училище се срути в най-големия град в Нигерия Лагос. \nДесетки бяха ранени.  \nВ триетажната сграда е имало над 100 души по време на инцидента. \nСпоред агенциите, в района има хиляди сгради в състояние пред рухване.  \nПрез 2016 г. повече от 100 души загинаха при срутване на църква в Югоизточна Нигерия. През същата година в Лагос най-малко 30 души загинаха при рухване на пететажна сграда, която е била в ремонт. \n", "date": "2019.03.15", "title": "16 загинали и 41 спасени след срутване в Нигерия"}
{"url": "https://www.blitz.bg/svyat/amerikanskite-diplomati-napusnakha-venetsuela_news662712.html", "text": "\n\n Дипломатите на САЩ са напуснали Венецуела. Това се казва в съобщение на Държавния департамент.  \nДържавният секретар Майк Помпео потвърди, че всички останали дипломати са напуснали страната и това е \"труден момент\" за тях.  \nТой потвърди и подкрепата на страната си за председателя на парламента и самопровъзгласил се за временен президент на Венецуела Хуан Гуайдо.  \nСъщо така Вашингтон ще се бори хуманитарната помощ да достигне до венецуелците, въпреки усилията на властта да попречи.  \nВластите във Венецуела дадоха на американските дипломати три дни (72 часа) да напуснат латиноамериканската страна. Това обяви по-рановенецуелският външен министър Хорхе Ареаса.  \n\"Венецуела реши да не предоставя ново удължаване на срока на присъствието на американските дипломатически агенти, които все още се намират в страната, поради което на 11 март 2019 г. беше изискано от правителството на САЩ да напусне територията на страната с останалия си персонал\", посочиха от венецуелското външно министерство. \nПо-рано днес държавният секретар на САЩ Майк Помпео обяви, че Вашингтон ще изтегли целия си останал персонал от Венецуела през седмицата, отбелязвайки, че присъствието на дипломатите в латиноамериканската страна се е превърнало в \"ограничение за американската политика\". \nАмериканските дипломати останаха в страната въпреки решението на венецуелския президент Николас Мадуро да прекъсне дипломатическите отношения със САЩ, след като Вашингтон призна опозиционния лидер Хуан Гуайдо като временен президент на Венецуела през януари. Помпео обаче по-рано отказа да се съобрази с исканията, изтъквайки, че Мадуро не разполага с юридически правомощия да обявява американските дипломати за персона нон грата. \n  \n", "date": "2019.03.15", "title": "Американските дипломати напуснаха Венецуела"}
{"url": "https://www.blitz.bg/svyat/sint-na-zakharen-magnat-ot-egipet-iznasili-i-ubi-zverski-krasiva-norvezhka_news662666.html", "text": "\n\n Полицията в целия свят издирва мъж, който е заподозрян за изнасилване и зверско убийство на 23-годишната норвежка Мартина Магнус. Тя е намерена мъртва в апартамента си в централен Лондон през 2008 година. \nОттогава убиецът й се укрива. Разследващите обявиха днес, че имат нови следи и никога няма да престанат да преследват Фарук Абдулах, който е син на египетския захарен магнат Шахер Абдулах. \nМъртвата и полугола Мартина е открита през март 2008 година в лондонски апартамент. По тялото й са открити следи от бой и изнасилване. Аутопсията установява, че смъртта е причинена от удушаване. За убийството и изнасилването е обвинен Фарук Абдулах.  \nТой следвал заедно с мартина международни икономически отношения в Regent's Business School в Лондон. \nИ именно в неговото обкръжение е била видяна за последен път Мартина на 14 март, когато двамата си тръгвали от нощен клуб в ранните часове.  \nДетектив Анди Партридж твърди: \"На 14 март се навършват точно 11 години от времето, когато Мартина е била убита брутално и този случай за мен си остава един от главните, няма да се успокоя, докато не заловим убиеца!\" \n\"Няколко часа след убийството Абдулах бяга от Великобритания и е издирван и до днес. Няма да се уморим в усилията да доведем това дело до край и най-накрая справедливостта да възтържествува\", добавя детективът.  \nРазследващите имат данни, че синът на магната бяга в Египет, оттам в Йемен. Предполага се, че и в момента живее там. Проблемът е, че няма спогодба за предаване на престъпници между Йемен и Великобритания. Затова и няма как убиецът да бъде върнат в Англия, където да бъде осъден.  \n\"Семейството на това младо и красиво момиче продължава да е в траур. Колкото повече се протака решението на този случай, толкова повече трае една голяма несправедливост, затова и отново апелирам към Фарук Абдулах да се предаде доброволно\", заявява Партридж. Превод БЛИЦ \n", "date": "2019.03.15", "title": "Синът на захарен магнат от Египет изнасили и уби зверски красива норвежка"}
{"url": "https://www.blitz.bg/svyat/roudstr-zaporozhets-s-moshchnostta-na-porsche-izumi-dori-amerikantsite-video_news662464.html", "text": "\n\n Преди време ви запознахме със стилния   от Беларус. Сега този интересен проект заинтригува дори американското издание Jalopnik. \nНеобичайният ЗАЗ  е изработен в работилницата Shif Custom, която е по-специализирана в доработката на мотоциклети. Както обясняват създателите, те просто са искали да направят много як Запорожец. \n  \n", "date": "2019.03.15", "title": "Роудстър Запорожец с мощността на Porsche изуми дори американците (ВИДЕО)"}
{"url": "https://www.blitz.bg/layfstayl/za-damite/zhena-koyato-nikoga-prez-zhivota-si-ne-e-pravila-seks-rodi-prvoto-si-bebe_news662342.html", "text": "\n\n Запознайте се с Ревати Бордавекар. През живота си младата индийка никога не е правила секс, но въпреки това преди месец на бял свят се появи първородната й рожба! \nРевати среща бъдещия си съпруг в сайт за запознанства през 2013 г. Тъй като по това време той живеел в САЩ, двамата само си пишели. След това започнали да разговарят по телефона, а година по-късно се осмелили да се срещнат на живо. \nПлатоничната им любов била толкова силна, че в началото дори и не си помисляли да правят секс. Но когато дошла първата брачна нощ, младата съпруга шокирала мъжа си с признанието, че не може да прави секс, защото страда от много рядко заболяване.   \nСъпругът й останал в шок от информацията, която жена му споделила, но въпреки това решил да остане с нея. Всеки път опитите им да правят секс завършвали по един и същи начин - плачевно! \n \n", "date": "2019.03.15", "title": "Жена, която никога през живота си не е правила секс, роди първото си бебе"}
{"url": "https://www.blitz.bg/obshtestvo/regioni/bost-na-kumluka-misho-pandurito-nyama-obvinenie-za-likhvarstvo-no-arestt-mu-prilichashe-na-voenna-operatsiya_news662843.html", "text": "\n\n Защо ромският барон Михаил Щерионов, известен с прозвището Пандурито, не е получил обвинение за лихварство? Това се питат мнозина, след като днес стана ясно какво е в основата на ареста му, пише \"Флагман\". \n Щерионов дал заем от 25 хил.лева на Хакъф Хакъф, който бил негов съсед, търговец в Слънчев бряг. Парите му били нужни, за да си плати наема преди сезона и да зареди стока за сергията. Хакъф твърди, че цяло лято плащал по 4 хил.лева, но заемът му не намалял, тъй като Щерионов считал това само за лихва, не и за главница, която си оставала все същата. Ромският бос очаквал за 25-те хил.лева да му върнат накуп 40 хил.лева. След като Хакъф спрял плащането, Пандурито започнал да го заплашва, сочат показанията на пострадалото лице. \n Това е типичната лихварска схема, категорични са криминалисти, работили по този случай. \n Според адвокат Росен Кожухаров, специалист в наказателното право обаче това не било лихварство. Неслучайно и нямало обвинение за тази дейност, а само за „изнудване”. В случая това бил заем между приятели-съседи, който макар и с лихва не е наказуем от Закона. \n За да се докаже лихварство трябва да са налице няколко предпоставки. Основната е заемите да са отпускани минимум на три лица, за да се направи предположение, че е развивана лихварска дейност. \n Имало и друга хипотеза, която гласяла, че да се докаже лихварство трябвало да се установи и дали парите на лицето, привлечено по обвинението, са придобити от тази дейност,т.е. – че е извършена сходна на банките дейност, допълни Росен Кожухаров пред Флагман.бг. \n Районният прокурор на Бургас Иван Кирков намекна, че скоро може и да повдигнат обвинение в лихварство на Пандурито, но засега е факт, че такова няма. \n Съдът остави Щерионов зад решетките заради високата обществена опасност на лицето. Справката му за съдимост показва, че е осъждан шест пъти досега и съществува реална опасност при неприключило срещу него разследване да извърши натиск над свидетелите, счете съдия Георги Иванов. Освен това в дома му е намерена и дрога, реагираща при полевия тест на афетамин. \n Мишо Пандурито е знакова фигура в бургаското гето Кумлука, заради което едва ли някой друг ще тръгне да свидетелства срещу него. Дори и да е имало други замесени в схемата, е малко вероятно да проговорят, защото Щерионов е считан е за един от босовете на квартала - важни хора, които управляват махалата. Той има едва основно образование, днес призна, че \"горе-долу\" може да чете, но пък всички роми го гледа в очите и прави каквото каже. \n Пандурито и семейството му нямат официален бизнес. Според източник на Флагман.бг на бургаски предприемачи Пандурито се е предлагал като човек, който може да осигури много хора за работа - 100 човека или дори 200-250 човека, колкото поискат, стига да си платят. На това се дължало изключителното му влияние в гетото. \n Пандурито прибирал парите за ромите, подхвърлял им трохи, но те го боготворели, защото винаги им намирал работа. Сега е сред най-важните фигури в кумлушката махала. Заради това и вчера арестът му приличаше на военна операция - с множество тежко въоръжени полицаи. Явно ченгетата са се притеснявали, че може да получат сериозно противодействие, ако решат да арестуват толкова значима за ромите фигура. \n", "date": "2019.03.15", "title": "Босът на Кумлука Мишо Пандурито няма обвинение за лихварство, но арестът му приличаше на военна операция"}
{"url": "https://www.blitz.bg/kriminalni/prestplenie/skandalno-izpecheniyat-angliyski-bandit-s-53-litsa-si-izvadi-penisa-pred-nashi-chengeta-v-aresta-i_news662830.html", "text": "\n\n 41-годишният брутански поданик Оуен О Нийл Улолкот остава зад решетките, реши Бургаският окръжен съд. В съдебната зала Оуен обясни, че от 2 години живеел на съпружески начела в Килифарево, община Велико Търново заедно с приятелката си 32-годишната Лонда Луйс Линда Картър и дъщеря им. Но не постоянно - ту идвали, ту си отивали, съобщава \"Флагман\". \n Лонда показа в съдебната зала международния паспорт на Оуен, с който доказа самоличността му. Тя заяви пред съдебния състав, че е дошла днес до Бургас по нейно желание и за да защити любимия си. \n „От 4 седмици сме в България, живеем и в Килифарево, и в Бургас. В Бургас сме отседнали в хостел А16, намиращ се в центъра на града. Познавам Оуен от много години и удостоверявам, че това е той”, каза Лонда. Самият 41-годишен мъж обясни, че през 2016 година е бил арестуван във Великобритания, но нямал повдигнато обвинение и е бил пуснат на свобода. \n „Тук разбрах, че ме издирвали от Великобритания и че имам 3 заповеди за арест заради заговор за грабеж”, каза Оуен пред съдебния състав и обясни, че преди време бил наел миниван, който дал на други хора и едва после разбрал, че с него е било извършено престъпление. Става дума за миниванът, с който е бил извършен огромният грабеж на автосервиз в Лийдс. \n По данни от съдебната зала днес, в началото на февруари т.г. Оуен е бил задържан от полицейски служители във Велико Търново за 24 часа заради шофиране в нетрезво състояние. По негови думи, по време на престоя му в ареста, той поискал да отиде до тоалетна, но униформените му отказали. Затова демонстративно си извадил половия орган и направил опит да уринира пред тях. \n Агличанинът дори нарекъл полицейските служители фашисти, защото отказали да го пуснат до тоалетната. Всичко това той с погнуса разказваше в залата и очакваше снизхождението на съда. \n Улолкот бе задържан от полицията в Бургас преди два дни в района на Руската гимназия, тъй като е бил обявен за издирване по искане на службите във Великобритания, където е обвинен във въоръжен грабеж на автосервиз в град Лийдс, стойността на задигнатите авточасти е на 140 000 британски паунда. За подобни размери на кражбата във Великобритания може да получи и доживотен затвор. \n", "date": "2019.03.15", "title": "Скандално! Изпеченият английски бандит с 53 лица си извади пениса пред наши ченгета в ареста и..."}
{"url": "https://www.blitz.bg/svyat/ek-obstanovkata-po-balkanskiya-bezhanski-marshrut-e-stabilna_news662698.html", "text": "\n\n Европейската комисия заяви, че наблюдава движението на хора по балканския бежански маршрут и увеличаването на мигрантите и бежанците през последните седмици, но изчислява, че \"цялостната ситуация е стабилна\". \nНормално е да има движение по балканския маршрут. Позицията на Европейската комисия винаги е била, че той не е затворен, заяви говорителят на Европейската комисия Мина Андреева, цитирана от МИА. \n Тя отбеляза, че Европейската комисия заедно с Европейската агенция за гранични и крайбрежни региони (Фронтекс) наблюдава развитието на цялостната ситуация в Балканския регион и осигурява необходимата помощ. Цялостната ситуация е стабилна след постигането на споразумение между ЕС и Турция, добави Андреева. \n Тя съобщи, че споразуменията между ЕС и страните от Западните Балкани скоро ще бъдат финализирани, което ще даде възможност на Фронтекс да участва в контрола и ако е необходимо, да управлява директно застрашените граници. \n", "date": "2019.03.15", "title": "ЕК: Обстановката по балканския бежански маршрут е стабилна"}
{"url": "https://www.blitz.bg/svyat/namerikha-zarovena-na-dvora-izvestna-produtsentka-i-blogrka-sled-zagadchna-sreshcha-prez-tindr-snimki_news661542.html", "text": "\n\n Лондонските криминалисти разследват мистериозната смърт на млада блогърка от Франция. Тя била открита мъртва и закопана в плитъкс гроб в собствената си градина.  \nОказало се, че тя била изключително активна в различни приложения за запознанства като Тиндър. Малко преди да умре, имала среща с неизвестен до момента \"харизматичен мъж\". \nПолицаите открили 40-годишната филмова продуцентка и блогърка Лорелийн Бертукс в градината в дома й в Лондон. Жената, която била родом от френската Корсика, била обявена за издирване, след като приятели и колеги подали сигнал, че не се е появила на работа. \nСлед започналото издирване полицаите открили къщата й абсолютно празна, там били само двете кучета на Лорелийн. Свидетели забелязали \nЛорелийн, която последно припечелвала и като PR в събота вечерта. Тя се похвалила пред приятели, обаче, че в неделя има среща с много привлекателен мъж. Според разследващите вероятно той е и последният човек, който е виждал Лорелийн жива.  \nТя се запознала с мъжа през Тиндър и в момента полицаите го издирват усилено. Единият от приятелите на блогърката заявил, че преди седмица я видял да разхожда кучетата си с \"подозрителен индивид\". Може ли той да е точно онзи загадъчен мъж? \n\"Това е ужасно, много се измъчвам. Никой не знае как е била убита и дори кога е станало - в събота или неделя. Тя трябваше на всичкото отгоре да се изнесе от тази къща в понеделник\", разкрива приятел на Лорелийн.  \nЛорелийн била много успешна, работела е за някои от най-известните английски актьори и хора от изкуството. Нейна клиентка е била и актрисата Шеридан Смит.  Превод БЛИЦ \n", "date": "2019.03.15", "title": "Намериха заровена на двора ѝ известна продуцентка и блогърка след загадъчна среща през Тиндър (СНИМКИ)"}
{"url": "https://www.blitz.bg/svyat/dve-raketi-byakha-izstrelyani-ot-gaza-sreshchu-tel-aviv-za-prvi-pt-sled-voynata-prez-2014-g-video_news662692.html", "text": "\n\n Ракетните сирени бяха задействани в района на Тел Авив в централен Израел, след като бяха изстреляни две ракети от Ивицата Газа към сърцето на страната за първи път след войната през 2014 г., сигнализирайки за възможно драматично ескалиране на насилието от терористични групировки в Газа само няколко седмици преди парламентарните избори, пише в. The Times Of Israel.  \n \nЖителите на втория по големина град в Израел се втурнаха към убежищата и съобщиха, че са чули експлозии. Ракетите удариха открити площи и не причиниха загуби. Въпреки това, петима души бяха лекувани от уплаха от парамедици. Първоначалните съобщения сочат, че системата за противоракетна отбрана е пусната в действие, за да прихване предстояща ракета. Израелските сили за отбрана обаче заявиха, че не е имало прихващане и не е ясно дали е изпращан прихващач. \n„Две ракети бяха изстреляни от Ивицата Газа към израелска територия. Системите за предупреждение работят според нуждите“, заявиха от армията. „Никакви прихващания не са правени от въздушни отбранителни системи. Не са докладвани никакви разрушения или наранявания“. Не беше ясно коя групировка в Газа е отговорна за изненадващото изстрелване, което се случи в навечерието на ежеседмичния масов митинг в петък покрай границата на Ивицата. Представител на „Хамас“ заяви за „Times Of Israel“, че терористичната групировка „няма интерес от ескалация“ с Израел. Той добави, че „няма представа“, който е изстрелял ракети към Тел Авив. Високопоставен израелски официален представител съобщи, че Израел наистина не вярва, че „Хамас“ стои зад атаката, а по-скоро друга „организация, която се опитва да саботира усилията за постигане на спокойствие през последните дни“. \nПървоначалните съобщения сочеха, че терористичната групировка „Палестински Ислямски Джихад“ е отговорна за обстрела. Медиите съобщиха, че са изстреляни ракети „Зора“, които групировката има в своя арсенал. Въпреки това, терористичната организация също отрече, че стои зад изстрелването. Говорителят й Дауд Шехаб нарече съобщенията „неоснователни лъжи и обвинения“. Министър-председателят Бенямин Нетаняху пристигна бързо в министерството на отбраната в Тел Авив и съвещаваше с висши служители на армията, за да обсъди отговора. Високопоставен служител в отбраната съобщи, че израелският отговор ще бъде силен, но премерен, за да се предотврати ескалация. Изстрелването на ракетите се осъществява по-малко от месец преди парламентарните избори на 9 април и два месеца преди Тел Авив да бъде домакин на конкурса „Евровизия“, голямо международно събитие, което се очаква да привлече хиляди туристи от цяла Европа. Това е първият път, когато ракети бяха изстреляни срещу Тел Авив след операцията „Защитно острие“ през лятото на 2014 г., въпреки че изстрелванията, насочени към жители на израелски общности близо до Газа, остават относително чести.\n", "date": "2019.03.15", "title": "Две ракети бяха изстреляни от Газа срещу Тел Авив за първи път след войната през 2014 г. (ВИДЕО)"}
{"url": "https://www.blitz.bg/svyat/svetskiyat-indianets-goyko-mitich-yugoslaviya-ukrayna-libiya-siriya-edin-i-sshchi-stsenariy-video_news662694.html", "text": "\n\n Украйна днес е последното звено във веригата на американските експерименти. Тези думи идват от устата на чуждестранен актьор, който вероятно все още се помни в цялото постсъветско пространство!  \nГлавният индианец на СССР Гойко Митич пристигна в Москва. Оказа се, че политическите му възгледи не са се променили много след индианските времена - Дивият Запад продължава да е див, пишат сръбски медии. \n\"Разбира се, не беше случайно - Югославия. Какво се случи след това? Тогава се случиха Либия, Сирия ... Знаете ли, в Украйна има същия сценарий\", казва Митич. \nТой е в Русия, за да представи новия си филм за събитията на Балканите, където на 78 години за пръв играе сърбин. Превод: БЛИЦ \n \n", "date": "2019.03.15", "title": "\"Съветският индианец\" Гойко Митич: Югославия, Украйна, Либия, Сирия... Един и същи сценарий (ВИДЕО)"}
{"url": "https://www.blitz.bg/svyat/srivt-na-feysbuk-zasegnal-27-miliarda-potrebiteli_news662695.html", "text": "\n\n Фейсбук обяви, че промяна на сървърната конфигурация е станала причина за вчерашния срив на социалната мрежа. Той продължи около 12 часа и засегна голяма част от света, особено потребителите в Северна Америка и Европа (Великобритания, Франция, Италия, Испания, Гърция и др.) \nСлед като потвърдиха за проблема, от Фейсбук не дадоха повече информация близо 24 часа, преди да пуснат обяснение и извинение. \n \"Вчера в резултат на промяна на сървърната конфигурация много хора не можеха да използват приложението и услугите ни\", написаха от Фейсбук в Туитър. \"В момента решаваме проблема и нашите системи се възстановят. Много съжаляваме за неудобството и оценяваме търпението на всички\", пишат още от компанията. \n \n Този срив се смята за най-големия в историята на интернет гиганта. Той е засегнал около 2.7 милиарда потребители. \nОт компанията съобщиха още, че не става въпрос за външна атака. Междувременно в Туитър хаштаговете \"Фейсбук падна\" (#FacebookDown) започнаха да набират все повече популярност. \n", "date": "2019.03.15", "title": "Сривът на Фейсбук засегнал 2,7 милиарда потребители"}
{"url": "https://www.blitz.bg/zdrave/diagnostika-i-lechenie/2-trika-koito-otklyuchvat-sedalishchniya-nerv-i-oblekchavat-bolkata-vednaga-snimki_news662274.html", "text": "\n\n Само този, който страда от болки в седалищния нерв, знае колко е ужасно. Седалищният нерв е най-големият нерв на тялото, който се простира под долния край на мускула на задната част на задната част на бедрото и достига до пръстите на краката. \n \n С течение на времето се появяват проблеми със седалищния нерв. Симптомите са изтръпване и остра болка, както и: \n Трудност при преместване. \n Болка в краката. \n Трудности при извършване на ежедневни дейности: разходка, сядане, стойка. \n \n Възможно е след 30 години да се развие възпаление на нервите. \n Ишиасът е най-често срещан сред възрастни и бременни жени. \n Появява се болка, но и изпитвате загубата на еластичност. \n \n", "date": "2019.03.15", "title": "2 трика, които отключват седалищния нерв и облекчават болката веднага! (СНИМКИ)"}
{"url": "https://www.blitz.bg/zdrave/zdravni-novini/udaveno-predi-2-chasa-momche-ss-spryalo-srtse-vnezapno-vzkrsna_news662678.html", "text": "\n\n Ученик от Цзунчан, Китай си играел край неголямо езеро, когато се подхлъзнал случайно и паднал във водата. След време възрастните се сетили, че никой не го е виждал скоро, но вече било късно, пише The Sun. \n53-годишният Янг Ю, който спасил детето, разказва че той пристигнал тук на почивка и видял как на повърхността на езерото плават детски панталонки. Развикал се за помощ и се хвърлил във водата. \nНа дъното открил момчето, което лежало с лицето надолу. Детето веднага било откарано в болница и лекарите, като видели, че не диша, започнали да му правят сърдечно-белодробна реанимация.  \n", "date": "2019.03.15", "title": "Удавено преди 2 часа момче със спряло сърце внезапно възкръсна"}
{"url": "https://www.blitz.bg/zdrave/spisbk-s-khranite-zabraneni-za-konsumatsiya-sled-30-godishna-vzrast_news662675.html", "text": "\n\n След 30-годишна възраст промените, свързани със стареенето, вече започват да се наблюдават в човешкия организъм. \nУчените препоръчват хората, достигнали тази възраст, да следят внимателно собствената си диета. \nНаскоро редица медии, цитиращи специалисти по хранене, публикуваха списък с продукти, които трябва да спрете да консумирате след навършване на 30-тата си годишнина. \n", "date": "2019.03.15", "title": "СПИСЪК с храните, забранени за консумация след 30-годишна възраст"}
{"url": "https://www.blitz.bg/zdrave/koe-v-khranite-otklyuchva-bolestta-na-kron_news662784.html", "text": "\n\n Ако след хранене често изпитвате коремни болки, например в областта на пъпа, ако губите тегло или имате диария, понякога примесена с кръв, не е изключено да става дума за болестта на Крон. \nТя е хронично възпалително заболяване, което може да засегне храносмилателния тракт от устата до ануса. За симптомите на болестта на Крон, диагностиката и нейното лечение разговаряме с д-р Даниела Стоянова, гастроентеролог в Клиниката по гастроентерология на Военномедицинска академия - София.  \n Д-р Даниела Стоянова е родена през 1977 г. в Шумен. През 2002 г. завършва медицина с отличие в МУ-София и е наградена със “Златен Хипократ”. През 2008 г. придобива специалност по вътрешни болести, а през 2012 г. - по гастроентерология във ВМА-София. От 2003 г. до момента работи в Клиниката по гастроентерология на ВМА в столицата. \n \n", "date": "2019.03.15", "title": "Кое в храните отключва Болестта на Крон"}
{"url": "https://www.blitz.bg/politika/deputatite-glasuvat-izborniya-kodeks-i-vrshchane-na-starite-preferentsii_news662716.html", "text": "\n\n Парламентът ще гласува днес най-новите промени в Изборния кодекс. С тях трябва да се върне предишният праг на преференциите за пренареждане на листите, съобщава bTV.  \n  Преди това депутатите от БСП обявиха бойкот на заседанията. \n  \nКъм момента ГЕРБ и Обединените патриоти имат 122-ма депутати, само с един над необходимия минимум за кворум. \n  \nИзборът на председател на Комисията за финансов надзор също е в дневния ред на парламента днес. \n", "date": "2019.03.15", "title": "Депутатите гласуват Изборния кодекс и връщане на старите преференции"}
{"url": "https://www.blitz.bg/zdrave/4-nachina-za-otstranyavane-na-izlishnata-sol-ot-tyaloto_news662453.html", "text": "\n\n Прекомерното натрупване на сол в тялото може да причини сериозни здравословни проблеми. Солта е опасна за човек по различни причини. Наскоро учените откриха, че солта може да доведе до образуването на TH2 клетки. Те са активни при алергични реакции. Така че хората с алергии често превишават допустимото количество сол. Съответно, всеки прием на сол може да предизвика реакция на кожата. \n \n Освен това солта може да предизвика високо кръвно налягане. Сол в големи количества вреди, особено на тези, които страдат от хипертония. \n Основната опасност от солта е, че тя не се усвоява, не се абсорбира и не може да се използва от организма. Известно е, че повишеното ѝ съдържание може да доведе до заболявания на сърцето, кръвоносните съдове, бъбреците, пикочния мехур. \n Солта провокира задържане на течности в тъканите. Като цяло се разглежда като истинска сърдечна отрова, която увеличава болезнената чувствителност на нервната система. \n \n Солта също помага за отстраняване на калция от организма, което води до лезии на целия стомашно-чревен тракт. Ето защо е много важно да се спазва нормата на приемане на сол - не повече от 5 грама на ден (около една чаена лъжичка).  \n \n", "date": "2019.03.15", "title": "4 начина за отстраняване на излишната сол от тялото"}
{"url": "https://www.blitz.bg/zdrave/stradate-li-ot-neponosimost-km-gluten-tova-sa-prvite-priznatsi_news662455.html", "text": "\n\n Със сигурност сте чували повече от веднъж за глутенова нетолерантност и нейните „ужасни” ефекти. Но дали наистина е толкова страшно, колкото се казва? Нека видим какво е глутен и дали си струва да се страхуваме от него. \n \n Глутенът е сложен протеин, който се среща в някои зърнени култури и не само. Неговият ефект върху човешкото тяло е много неясен и до голяма степен зависи от личната нетърпимост, която често е наследствена. Случва се, че хората използват продукти, съдържащи глутен, в продължение на години, без дори да знаят какви проблеми носи това на телата им. \n Глутенова нетолерантност \nТя също се нарича целиакия. Този проблем се появява по различни причини. Най-често това е наследствената чувствителност към определени продукти, но понякога има свръхчувствителност към глутен, която трае само за известно време. В такива случаи това спомага за временния отказ на продукти, които имат глутен. \n \n", "date": "2019.03.15", "title": "Страдате ли от непоносимост към глутен, това са първите признаци"}
{"url": "https://www.blitz.bg/zdrave/tova-li-e-lekt-sreshchu-khiv-ucheni-izlekuvakha-treti-patsient-ot-smrtonosnata-bolest_news661275.html", "text": "Преди цели 12 години лекари съобщават за първия човек, излекуван от ХИВ. Преди броени дни стана факт и втори такъв случай. А сега още един екип от учени твърди, че е успял да излекува трети пациент! Според него има голям шанс много скоро още хора да се похвалят с победа над коварната болест, съобщава New Scientist.\n\n Екипът от холандски изследователи съобщи за случая с пациента от Дюселдорф на Конференцията за ретровируси и опортюнистични инфекции в Сиатъл във вторник. \n", "date": "2019.03.15", "title": "Това ли е лекът срещу ХИВ? Учени излекуваха трети пациент от смъртоносната болест"}
{"url": "https://www.blitz.bg/zdrave/tezhko-ranena-bremenna-v-28-ta-sedmitsa-be-izrodena-uspeshno-ednovremenno-v-pirogov-i-maychin-dom-snimki_news662731.html", "text": "\n\n Лекари от двете университетски болници Пирогов и Майчин дом изродиха преждевременно по спешност бебе на ранена в катастрофа родилка. \n21-годишната бременна пострадала тежко при пътно-транспортно произшествие между две коли на 10 март. Докарана е в „Пирогов“ с опасност за живота. Екипът на Централна реанимация стабилизира състоянието ѝ. \n", "date": "2019.03.15", "title": "Тежко ранена бременна в 28-та седмица бе изродена успешно едновременно в \"Пирогов\" и Майчин дом (СНИМКИ)"}
{"url": "https://www.blitz.bg/obshtestvo/regioni/podpiska-brani-vzpitatelya-biyach-ot-lovech_news662866.html", "text": "\n\n Възпитателят от ловешкото училище Георги Димитров, който налага с юруци биещи се момичета в опита си да ги разтърве, получи неочаквана подкрепа. Мъжът беше арестуван за кратко след като видео с екшъна се появи в социалните мрежи, а в момента по случая върви разследване на прокуратурата. \n Директорката на училището \"Св. Св. Кирил и Методий\"  Валя Тодорова смяташе да уволни Димитров, но той си подаде сам оставката. Въпреки вълната от упреци и възмущение от бруталното поведение на възпитателя в социалните мрежи, много жители на Ловеч се обявиха в негова защита, пише \" \".   \n В града върви подписка той да бъде оневинен и върнат на работа.  Петицията набира поддръжници и онлайн във Фейсбук, където за няколко часа събра подкрепа от 100 души, както и двойно повече коментари. Според защитниците на възпитателя, той е предотвратил още по-голяма драма като е използвал сила, за да спре боя между съученичките Барбара и Франческа. \n \"Докъде ще го докараме, ако оставим разни невръстни хулиганчета да правят каквото си искат в училище\",  пише почитателя на Димитров. \"Бие, ама е за добро\", добавя друг. Трети пък настоява той да бъде награден, а не наказан, защото е показал как с твърда ръка трябва да се спира агресията между децата. \n \n \"Подкрепям колегата си но при тази прогнила система наречена демокрация няма как да се получи\", гласи един от коментарите на защитник на Димитров. Естествено не липсват и хора, които определят възпитателя като \"изрод\" и \"психопат\".  \n \"Не знам що за изперкали баби събират подписка за защита на някой възрастен (и този възрастен е възпитател в училище), който посяга доста здраво на деца, и то момичета и даже в училище на работното му място. Съсипаха я тая държава ей\", пише мъж, който е против подписката. \n Боят в ловешкото училище стана на 8 март, но записаният от седмокласник клип се появи в нета два дни по-късно. \n Двете ученички, които си скубят и удрят, са от ромски произход. Барбара е със специални образователни потребности и учители и родители я определят като проблемно дете. \n \"Барбара беше от моя клас за няколко месеца и наистина е много кофликтна. Винаги се закача и обижда, понякога плюе и налита на бой\", сподели един от нейните бивши съученици.  \n Малко след случката Барбара се възмути от преподавателя във Фейсбук. \"Обърнете фнимание на този учител как бие фместо да ги растърве\", написа  видимо неграмотната, но буйна ученичка.   \n \n Пристигналата в Ловеч зам.-министърка на просветата Таня Михайлова пък обясни, че е разпоредена проверка за боя в училището.  \n Тя определи като логична постъпката на възпитателя да напусне работа. По думите й обаче трябва да се вземат мерки конкретно и към ученика, който снимал мелето, защото той реално е бил свидетел на случващото се. \n \"Смятам, че нашето общество не може и не бива да толерира такива случаи. Недопустимо е да стоиш отстрани, да записваш и да не правиш нищо, а да констатираш насилие\", каза още заместник-министърът. \n В Ловеч Таня Михайлова присъства на представянето на мобилно приложение на Съюза на българските автомобилисти \"Велошампион\" в СУ \"Св. Климент Охридски\". Тя бе наградена от СБА с почетен знак. \n Михайлова откри и националното състезание по математика за ученици от профилирани гимназии и паралелки на средни училища с чуждоезиков профил. В Ловеч е предвидена и среща с ръководството на града, с директори и учители по математика, информатика и природни науки, както и посещение на ремонтирани училища и детска градина \"Зора\". \n", "date": "2019.03.15", "title": "Подписка брани възпитателя бияч от Ловеч"}
{"url": "https://www.blitz.bg/ikonomika/boyko-atanasov-e-noviyat-predsedatel-na-kfn_news662745.html", "text": "\n\n Парламентът избра бившия шеф на НАП и бивш зам.-председател на Комисията за финансов надзор (КФН) Бойко Атанасов за председател на Комисията, предаде репортер на БЛИЦ. \nДо необходимостта от нов председател се стигна, след като Карина Караиванова подаде оставка и от 1 март 2019 г. се присъедини към екипа на Европейската банка за възстановяване и развитие. Бойко Атанасов беше единственият кандидат за поста, като кандидатурата му бе предложена от ПП „Атака“. Сред мотивите на партията за предложението е, че Атанасов е с 20 години професионален стаж, при който придобива ценен управленски опит, който го отличава като лидер със стратегическо мислене и като експерт с отлични познания в областта на данъчното и финансовото законодателство. \nПо време на изслушването си в Комисията по бюджет и финанси Атанасов очерта основните цели пред регулаторния орган – създаване на стабилен екип от професионалисти, изграждане на прозрачна и навременна комуникация с обществото и осъществяване на стриктен надзор на капиталовите пазари, застраховането и пенсионните фондове. \nСпоред него, за да се постигнат посочените цели Комисията трябва да се развива в следните основни насоки – управление на позиционирането и репутацията на КФН като стабилен, обективен и независим регулаторен орган, намаляване на административната тежест, защита на обществена интерес, създаване на предвидима регулаторна дейност и създаване на силен и мотивиран екип с най-високо ниво на експертиза. \nАтанасов има респектираща биография и е изключително уважаван във финансовите среди.\n", "date": "2019.03.15", "title": "Бойко Атанасов e новият председател на КФН!"}
{"url": "https://www.blitz.bg/ikonomika/tomislav-donchev-vzlaganeto-na-obshchestveni-porchki-stava-iztsyalo-elektronno_news662753.html", "text": "\n\n До края на годината процесът по възлагане на обществени поръчки ще бъде изцяло електронен. Опитите за изкривяване на цената или на други елементи ще бъдат невъзможни.  Това заяви вицепремиерът Томислав Дончев на форум в София, посветен на европейската солидарност в инвестиционната политика.  \nТой коментира, че през следващия програмен период основен приоритет трябва да бъде повишаването на добавената стойност в българската икономика.  \n\"Ние сме започнали програмирането за новия период преди средата на миналата година. Пътища. Железници, воден сектор, социална инфраструктура, общински сектор. Повишаване на добавената стойност на икономиката, дигитализация, внедряване на високи технологии\", добави към приоритетите вицепремиерът.  \n\"Трябва да сме дръзки и амбициозни. Типът инвестиции в голяма степен ще се запази. Не предвиждам и промяна в обемите\", каза още той. \nСпоред Дончев в следващото десетилетие в България трябва да се изградят още 10 или 12 индустриални зони, заедно със съпътстващата ги инфраструктура. \n\"Трябва да създадем нова национална система на политическо, експертно и техническо ниво и това предполага дори промени в структурата на Министерския съвет. Всички звена на научна инфраструктура трябва да бъдат в мрежа и да следват политика, свързана с целите на икономическата. Съответните мерки в науката и образованието\", заяви още Дончев и подчерта, че всяко дете трябва да бъде в клас. \n", "date": "2019.03.15", "title": "Томислав Дончев: Възлагането на обществени поръчки става изцяло електронно"}
{"url": "https://www.blitz.bg/obshtestvo/blgariya-zhertva-na-zelenite-reketori-ot-wwf_news662773.html", "text": "\n\n Световният фонд за дивата природа (WWF) е разпрострял мрежата си в над 100 държави, сред които е и България. Клонът на WWF у нас се ръководи от Веселина Кавръкова, жена на бившия шеф на Природен парк „Витоша“ и неуспял политик Тома Белев. В управата е и Катерина Раковска, съпруга на активиста на партия „Зелените“ Андрей Ковачев. Първи стъпки \nНачалото на псевдоприродозащитната група у нас започва в края на 90-те години на миналия век, когато в България е открит филиал WWF, а през 2006-а е учредена още една структура, WWF - Дунавско-Карпатска програма. Сега и двете се управляват от Веселина Кавръкова. Мъжът й Тома Белев е отговорен за разрухата на Витоша, която по време на неговото 13-годишно управление се превърна в пущинак. Другата шефка във WWF-България е Катерина Раковска, съпруга на друг виден „еколог” и неуспял кандидат-депутат - Андрей Ковачев. \nВпоследствие мрежата от неправителствени организации (НПО), гравитиращи около WWF, се увеличава до около 30. Ръководството на всички е преплетено в ограничен кръг от хора, на базата на семейно-приятелски връзки и зависимости. „Зелените” НПО са групирани в коалицията „За да остане природа в България”, от която през 2008 година произлиза ПП „Зелените”. Формацията винаги се явява на избори в стремежа си да се добере до законодателната и изпълнителната власт, но досега не е прехвърляла 0.6%. А до днес коалицията няма съдебна регистрация и явно ръководство, но поради агресивното й поведение държавните институции винаги изпълняват нейните безумни желания. \nДокато в Африка и Азия наемниците на организацията измъчват и убиват населението в районите, граничещи със защитени територии, у нас и в останалите европейски страни схемата е по-различна, но също води до тежки последици. Нашата държава е нагледен пример как цели региони се обезлюдяват, докато официалните власти се огъват под „зеления рекет“ на Фонда и неговите присъдружни организации. Изнудването включва и воденето на десетки съдебни дела срещу ключови държавни и частни инвестиции, съпроводени с рехави протести, които затварят ключови кръстовища в големите градове в час пик. \nТъй като WWF е водеща в „За да остане природа в България“, “зелените” у нас имат ресурса да провеждат международни кампании срещу българската държава, общини и бизнес. В световен план WWF отдавна е разобличена като организация, която използва природозащитни каузи, за да изкарва милиарди. Поредният пример е разследването нa Buzzfeednews.com. След неговото публикуване във Великобритания започнаха проверки, известни личности, финансиращи Фонда с милиони, се разграничиха от него. Сред тях е и Леонардо ди Каприо. \nНо в България все още реакция от властите няма. “За да остане природа в България” остава проводник на бизнеса на международния концерн WWF, маскиран зад екологична кауза. Тукашното финансиране включва усвояване на средства по европрогарми - WWF и структурите на “За да остане природа в България” получават милиони от еврофондове в областта на биоразнообразието. За програмния период за България 2007-2014, те са имали достъп до 215 милиона евро (около 400 милиона лева). \nДруга характерна черта на “зелените” и WWF e натискът върху инвеститори и компании, държава и общини. Жертвите \nЕдин от примерите е забавянето на строителството на лот 3.2 от автомагистрала “Струма” с повече от 14 години. Отсечката, минаваща през Кресненското дефиле, трябваше да е готова през 2004 г. Тогава се намесват “зелените”, които по всякакъв начин саботират проекта – доноси до Брюксел, обжалвания пред българските съдилища, медийни кампании в изданията “Капитал” и “Дневник” на Иво Прокопиев, които прокарват манипулациите на “природозащитниците”. \nКазусът “Струма” е показателен и за лобизма на “зелените”. През годините те настояват за мегатунел през дефилето, дълъг над 15 км. През 2013 г. държавата се поддава на “зеления” натиск и избира за изготвяне на идейния проект на тунела (на стойност близо 3 милиона лева) швейцарския консорциум “Виа план – Амберг”. Именно Швейцария е страната, в която е регистриран WWF. По-късно договорът е развален, а “еколозите” продължават очернящата си кампания с доноси до Постоянния комитет на Бернската конвенция, който следи за спазването на европейското екологично законодателство. Кампанията включва и медийните атаки срещу българската държава у нас и по света – всичко с подкрепата на WWF. Жертви на “зелени” атаки са и строежът на завода за преработването на отпадъците на София, изграждането на 7-ми блок на АЕЦ “Козлодуй”, газопроводът “Южен поток”, изграждането на АЕЦ “Белене”. Все проекти от огромно икономическо значение за България, свързани и с националната сигурност. \nОт WWF и “За да остане природа в България” стоят и зад организирането на референдумите в Трън и Генерал Тошево, след които са прекратени проучванията за добив на злато и природен газ. Кампаниите преди допитванията са тенденциозни и манипулативни. Те са пълни с лъжи как добивът ще доведе до отравяне на земята в двете населени места и хората се хващат на тази измама. \nМишена на “зелените” е и развитието на зимния туризъм, което на практика е спряно през 2012 година с промените в Закона за горите, влезли след уличен натиск, организиран от “еколозите”. Заради рестрикциите днес Витоша тъне в разруха и няма изграден един нов лифт на територията на страната. \nУ нас, вместо държавата да вземе мерки, поощрява Белев и компания. По последна информация Асоциацията на парковете в България, ръководена от бившия шеф на ПП „Витоша“, е получила 80 000 лева за проект по Натура 2000. \nWWF и “зелените” имат политически интереси – те личат от това, че еднакви лица и организации протестират един път уж срещу корупцията, после за правосъдна реформа, но така, както те я виждат. Правят и шествия в уж в защита на природата. В тази колаборация участват дясната ДСБ, неопределените “Да, България” и откровено левите от ПП “Зелените”, като трите формации са в коалицията „Демократична България“. \nОще един факт говори достатъчно - през 2012 година, буквално дни, след като Тома Белев вече не е директор на държавния парк “Витоша”, който е оглавявал 13 години, WWF го награждава “за неговото лидерство и ангажимент към зеленото движение в България”. \nБелев получава приза от тогавашната президента на WWF Йоланда Какабадзе. Както „Труд“ писа в първата част от настоящата поредица, през 2014-а Какабадзе награждава наемника на WWF Камал Кунвар, който е замесен в убийство на местен в Непал. \nНа практика Тома Белев също участва в убийство - в това на българската икономика, където заради рекета на „зелените“ загубите са за милиарди. \n", "date": "2019.03.15", "title": "България - жертва на „зелените рекетьори“ от WWF"}
{"url": "https://www.blitz.bg/obshtestvo/tekhnicheska-vizita-na-sluzhbata-na-es-za-intelektualna-sobstvenost-sesis-v-patentnoto-vedomstvo_news662810.html", "text": "\n\n На 15 март Патентното ведомство на Република България посрещна делегация от СЕСИС за обмен на информация относно сътрудничество между Службата и националните ведомства на страните членки. \nПредседателят на Патентното ведомство д-р Петко Николов прие Г-н Жоао Неграо – директор на дирекция Международно сътрудничество и правни дейности в СЕСИС, и обмени с него вижданията си по глобалните въпроси  на взаимното сътрудничество, както и очерта приоритетите на ПВ. \nВ приветственото слово от страна на Патентното ведомство (ПВ) беше изказана признателност за финансовата и технологична подкрепа, предоставяна от Службата, без които електронните услуги, които ПВ предоставя в интерес на потребителите, не биха били на нивото, очаквано от бизнеса. \nС гордост беше споделено, че през изтеклата 2018 г. ведомството е реализирало успешно 31 дейности – поддръжка на вече съществуващи инструменти и бази данни, нови разработки и промоционални дейности. \nАкцент се постави и върху новите проекти – „Сканиране и съхранение на досиета“ и „Инструмент за изготвяне на решение“, които ще продължат модернизирането на електронното обслужване в ПВ. \nГ-н Жоао Неграо определи Патентното ведомство като един от най-активните във взаимното сътрудничество участници, което се оценява като доказателство за стратегическо мислене на ръководството му. \nОт името на  СЕСИС беше изказано и задоволство от присъдените на ПВ награди „Най-добра електронна услуга“ на „Годишни награди за държавните институции 2018 – добри примери“ и „Партньор в образованието“ на Световната мрежа на учебните предприятия EUROPEN-PEN International, които са плод на съвместни проекти между ПВ и СЕСИС. \nСлужбата на ЕС за интелектуална собственост отправи и благодарност за креативността, проявена от Патентното ведомство, по време на проведените обществени консултации относно изготвянето на следващия Стратегически план на СЕСИС за периода 2020-2025. \n  \n", "date": "2019.03.15", "title": "Техническа визита на Службата на ЕС за интелектуална собственост (СЕСИС) в Патентното ведомство"}
{"url": "https://www.blitz.bg/kriminalni/prestplenie/obshchinar-ot-stamboliyski-shche-trka-narovete_news662841.html", "text": "\n\n Пловдивският апелативен съд потвърди „задържането под стража“ на общинският съветник от Стамболийски Атанас Мавродиев, който е подсъдим по дело за представяне на неверни сведения, за да получи средства от европейски фондове.  \nМавродиев четирикратно не се е явил пред Окръжния съд, без да удостовери причините за това, с което е демонстрирал недопустимо процесуално поведение в производство, в което явяването му пред съда е задължително, се казва в мотивите на Апелативния съд. \nАпелативните магистрати считат, че първоинстанционният съд обосновано е приел, че е налице недобросъвестно поведение и при по-лека мярка за неотклонение, съществува риск за нормалния ход на производството по делото, което се намира в активна фаза. Визираното от Мавродиев обстоятелство, че все пак е внесъл определената му парична гаранция от 500 лева, макар и далеч след определения от Окръжния съд срок, също говори за неизпълнение от негова страна на задълженията му. \nОчевидно е, че по-лека мярка от „задържане под стража“ не е в състояние да осигури присъствието му в съдебната зала. Понастоящем именно задържането под стража, се казва в мотивите на Апелативния съд, е в състояние да обезпечи целите на мерките за неотклонение. Определението не подлежи на обжалване и протест. Кристина ИВАНОВА, БЛИЦ \n", "date": "2019.03.15", "title": "Общинар от Стамболийски ще търка наровете"}
{"url": "https://www.blitz.bg/layfstayl/skorost/infiniti-obyavi-vazhna-novina-za-svoeto-bdeshche-v-evropa_news662300.html", "text": "Високоуважаваната и у нас японска марка Infiniti, собственост на Nissan Motor, е създадена в края на 80-те години на миналия век специално за продажбата на премиум коли в Северна Америка. А през 2006 г. започна европейската „инвазия“ на марката като през следващите години марката навлезе из цяла Европа.\n\n Компанията направи официално изявление, в което потвърди последните слухове около дейността на автомобилния производител и съобщи редица подробности. \n  \n", "date": "2019.03.15", "title": "Infiniti обяви важна новина за своето бъдеще в Европа"}
{"url": "https://www.blitz.bg/layfstayl/skorost/mashina-na-vremeto-eto-kak-izrabotvakha-legendarnoto-kupe-190-sl-v-zavoda-na-mercedes-prez-1958-snimki_news662466.html", "text": "\n\n Колекция от фотографии показва какъв е бил производственият процес преди 60 години. \nДнес почти всички процеси в заводите на съвременните автомобилни производители са автоматизирани. Индустриални роботи,  екзоскелети, лазерни устройства, моторизирани инструменти ... А ние ще ви покажем как са сглобявани автомобилите в средата на миналия век. \nЖени в рокли, мъже с изцапани ръце по лактите и нито един робот. И след цялата усилена дейност се получава впечатляващ спортен автомобил. \n  \n", "date": "2019.03.15", "title": "Машина на времето: Ето как изработваха легендарното купе 190 SL в завода на Mercedes през 1958 (СНИМКИ)"}
{"url": "https://www.blitz.bg/zdrave/sled-tazi-informatsiya-vednaga-shche-si-legnete-da-pospite_news662573.html", "text": "\n\n Ако се нуждаете от друга причина, за да си осигурите добър сън, това може да е фактът, че той помага на имунната система. “Т-клетките са вид... имунни клетки, които се борят срещу вътреклетъчните патогени, например инфектирани с вируси като грип, HIV, херпес и рак клетки”, казва д-р Стоян Димитров, изследовател в Тюбингенския университет, който открил нов механизъм, чрез който сънят може да подпомогне имунната система, пише на сайта healthline.com. \n “Ние показваме, че хормоните на стреса адреналин и норадреналин (известни също като епинефрин и норепинефрин) и провъзпалителните молекули простагландини инхибират лепкавостта на клас адхезивни молекули, наречени интегрини - казва д-р Димитров. - Тъй като нивата на адреналин, норадреналин и простагландини са ниски по време на сън, лепливостта на интегрините е по-силна. Тази лепкавост е важна, защото, за да могат Т-клетките да убият заразени с вируси или ракови клетки, те трябва да влязат в директен контакт с тях, а липсата на интегрин е известно, че насърчава този контакт.” \n \n", "date": "2019.03.15", "title": "След тази информация, веднага ще си легнете да поспите"}
{"url": "https://www.blitz.bg/layfstayl/skorost/vizhte-nagledno-kakv-zvyar-na-ptya-e-noviyat-ferrari-f8-tributo-video_news662468.html", "text": "Компанията Ferrari изгради нов суперавтомобил с двигател V8 и светът веднага забеляза събитието, като това бе демонстрирано и на автомобилното изложение в Женева.\n\n Може би, за да загрее вече и без това високия интерес към новата си кола, Ferrari пусна специален видеоклип, посветен на F8 Tributo - в него мощната и бърза машина пресича както планинските пътища, така и писта. \n  \n", "date": "2019.03.15", "title": "Вижте нагледно какъв звяр на пътя е новият Ferrari F8 Tributo (ВИДЕО)"}
{"url": "https://www.blitz.bg/razvlechenie/gostuvaneto-na-mc-stojan-otnovo-preplni-megami-club-hotel-marinela-snimki_news662833.html", "text": "Стотици фенове се стекоха в нощта на 14 март в Megami Club – Hotel Marinela, за да се насладят на поредното гостуване на популярния сръбски изпълнител MC Stojan. Публиката пя заедно с него хитовите песни La Miami, Alo и много други. Шоуто в клуба пък беше с уестърн тематика – Once Upon a Time. Това е третото гостуване на MC Stojan в клуба пред последните няколко месеца, като интересът към всяко негово участие е все по-голям.\n\n Тази вечер гост изпълнител в Megami Club – Hotel Marinela е Десислава, а утре е традиционното DJ парти. Другата седмица на тематичното шоу Future In the Past ще гостуват Азис (21 март, четвъртък) и Емилия (22 март, петък). \nА в края на месеца клубът ще отпразнува третия си рожден ден с гост изпълнители Галена (28 март, четвъртък) и Преслава (29 март, петък). \n", "date": "2019.03.15", "title": "Гостуването на MC Stojan отново препълни Megami Club – Hotel Marinela (СНИМКИ)"}
{"url": "https://www.blitz.bg/layfstayl/za-damite/desi-radeva-napravi-neshcho-dosta-interesno-snimki_news662641.html", "text": "\n\n Съпругата на президента румен Радев – Десислава направи нещо доста интересно и трогателно. От   обаче държат да отбележат, че преди време ви показаха  .  \n Непосредствено след това  . \n От   припомнят, че през  . \n \n \n", "date": "2019.03.15", "title": "Деси Радева направи нещо доста интересно! (СНИМКИ)"}
{"url": "https://www.blitz.bg/layfstayl/za-damite/sled-tezi-taliateli-nyama-da-iskate-da-khapvate-drugo-snimki_news662680.html", "text": "\n\n Талиателите са любимата ми италианска паста. Представлява плоски лентички, широки около сантиметър след сваряване, които вероятно сте виждали в магазините под формата на гнезда. Но изисканият външен вид не е единственото му предимство – талиателите са една от малкото видове сушена паста, които се приготвят с яйца. А това, разбира се, означава по-богат и наситен вкус,  \n От    вече ви показахме  Разкрихме ви и  \nСигурно сте забелязали, че ако в соса на спагетите има едро нарязани продукти, те не се смесват добре с пастата и обикновено остават на дъното на чинията. Е, това не може да се случи със талателите. Плоските лентички така се нагъват, без да се слепват една за друга, че оставят пространство за прошуто, опашки от скариди или едро нарязали зеленчуци. Затова тази паста е най-подходяща за ароматния зеленчуков сос “Зингара”. \n", "date": "2019.03.15", "title": "След тези талиатели няма да искате да хапвате друго! (СНИМКИ)"}
{"url": "https://www.blitz.bg/zdrave/prisadikha-byal-drob-na-zhena-no-sled-2-godini-tya-umrya-zashchoto_news662738.html", "text": "\n\n Трансплантацията на органи понякога е единственият начин човек да оживее. Тежки вродени заболявания, претърпени инциденти и т.н. може да се окажат края за нас, ако медицината не бе достатъчно напреднала, за да ни даде шанс за нов живот. \nНо макар че технологиите и знанията са напреднали, това не означава, че са напреднали.   \nФранцузойка, страдаща от заболяване на белите дробове, е претърпяла трансплантация от донор и е починала 2 години по-късно. \n", "date": "2019.03.15", "title": "Присадиха бял дроб на жена, но след 2 години тя умря, защото..."}
{"url": "https://www.blitz.bg/layfstayl/za-damite/nikoy-mzh-ne-mozhe-da-ya-zabravi-8-kachestva-na-fatalnata-zhena_news662681.html", "text": "\n\n Всеки мъж може да оцени колко привлекателна е една жена. Обаче дори и най-красивите и очарователни жени може да не успеят да оставят следа в сърцето му, дори и наистина да опитват искат. Защо ли? \n От  вече ви разказахме за   Споделихме ви и  \n Днес ще ви докажем, че външната красота на човек всъщност е вторична. Без значение какво казват, например, че мъжете обичат само с очите си е всъщност отчасти вярно. Духовните качества, притежавани от жената, може да се окажат много по-важни от сочните устни и дългите крака, особено, когато става въпрос наистина да влезете в мъжкото сърца. Сега ще ви разкрием кои са осемте качества, които носят фаталните жени, оставащи белег в живота на противоположния пол. \n", "date": "2019.03.15", "title": "Никой мъж не може да я забрави! 8 качества на фаталната жена"}
{"url": "https://www.blitz.bg/layfstayl/za-damite/zhena-pripadna-na-parking-i-se-sbudi-prez-1980-godina-prichinata-se-okaza-shokirashcha-snimki_news662682.html", "text": "\n\n Можете ли да си представите, че ще си легнете, а след това ще се събудите, мислейки си, че сте с 40 години по-млади? Да, много от нас биха искали да върнат часовника, но това, което се случи с една дама на име Ким Деникюл, едва ли ще се изпита от някого. \n От  вече ви разказахме  Споделихме ви и  \n Дамата от Луизиана е щастлива майка, съпруга и баба. Тя припада на паркинг, след като усеща много силно главоболие. Когато се буди в медицинския център, Ким установява, че е забравила всичко, което се е случило в живота й през последните 40 години. Сестрата, която бе дежурна в отделението, попита пациентката коя година е, а тя, без да се замисля, й отвърна: „1980!”. \n", "date": "2019.03.15", "title": "Жена припадна на паркинг и се събуди през 1980 година, причината се оказа шокираща! (СНИМКИ)"}
{"url": "https://www.blitz.bg/layfstayl/skorost/pochina-rekordor-na-gines-po-prodazhbi-na-koli-snimki_news662690.html", "text": "В САЩ почина Джо Джирард, който се прослави из целия свят след като бе записан в Книгата на рекордите \"Гинес\" заради рекордните си продажби на автомобили Chevrolet.\n\n Световният рекорд е записан през 1973 г., докато младият Джо работи като мениджър продажби на нови автомобили и камиони в Merollis Chevrolet в град Ийстпоинт (щата Мичиган). \n  \n", "date": "2019.03.15", "title": "Почина рекордьор на Гинес по продажби на коли (СНИМКИ)"}
{"url": "https://www.blitz.bg/zdrave/dietolozhka-posochi-do-kolko-chasa-sutrin-da-izpiem-kafeto-si-za-da-ne-uvredim-cherniya-drob_news662672.html", "text": "\n\n За ползите и опасностите от кафето може да се говори безкрайно. Повечето хора по света започват сутринта с чаша ароматно и силно кафе. \nТази напитка наистина освежава и ви позволява да увеличите енергията и да сте по-пълноценни през деня.  \nДжесика Сепел, сертифициран диетолог от Австралия, обаче предупреждава, че при неправилна консумация на кафе това може да доведе до висок риск от увеличаване на теглото и увреждане на черния дроб. \nОсвен това учените са доказали, че твърде много кофеин може да навреди на тялото.  \n \n", "date": "2019.03.15", "title": "Диетоложка посочи до колко часа сутрин да изпием кафето си, за да не увредим черния дроб!"}
{"url": "https://www.blitz.bg/intsidenti/katastrofi/zrelishchna-katastrofa-vv-varna-kola-naviri-kolelata-sled-kato-snimki_news662755.html", "text": "\n\n Зрелищна каскада са наблюдавали пътуващите около 19ч по ул. “Ян Хуняди” в района на мебелната палата. За щастие няма пострадали, съобщи novavarna.net. \nПо данни на полицията 43-годишен водач се е опитал да изпревари колона, пътувайки по ул. “Ян Хуняди”. Поради несъобразена скорост той губи контрол над возилото, блъска се в стълб, завърта се и се приземява по таван в насрещното платно.\n \n \nСнимка: Facebook \nСпоред очевидци, голям късмет за пътуващите в района е фактът, че никой не се е движел в платното за насрещно движение. Водачът е отказал проба за алкохол. Това най-вероятно значи, че е бил пиян. \n“Каскадьорът” е бил неправиспособен, номерата на автомобила са фалшиви и е задържан за 24 часа. \nКато по чудо се е отървал само с охлузвания по ръцете.\n", "date": "2019.03.15", "title": "Зрелищна катастрофа във Варна! Кола навири колелата, след като... (СНИМКИ)"}
{"url": "https://www.blitz.bg/obshtestvo/prvo-v-blits-mele-s-taksi-do-ndk-v-sofiya-snimka_news662777.html", "text": "\n\n Жестока катастрофа е станала до НДК в София. Това става ясно от снимка, публикувана в социалните мрежи. На кадъра се вижда, че в инцидента участват две коли, едната от които е такси.  \nВсе още не е ясно дали и колко са пострадалите. Не се знае и какво е предизвикало инцидента. \n \n \n \n \n \n \n ", "date": "2019.03.15", "title": "Първо в БЛИЦ! Меле с такси до НДК в София (СНИМКА)"}
{"url": "https://www.blitz.bg/intsidenti/katastrofi/sbdna-se-vtoroto-prorochestvo-za-2019-g-na-yasnovidetsa-bozhidar-karadzhov_news662544.html", "text": "\n\n Черните кутии на разбилия се в Етиопия самолет Боинг 737 МАКС 8 ще бъдат изпратени за анализ във Франция, съобщи АФП.  \nПо молба на етиопските власти анализът ще бъде извършен от френската Служба за разследване и анализ на безопасността на гражданската авиация (БЕА). Представител на службата уточнил, че етиопските власти ще бъдат държани в течение на всички резултати от разследването. По данни на френската телевизия Бе Еф Ем черните кутии ще пристигнат още днес в централата на БЕА, разположена край Париж.\n \n Така се сбъдна първата част от пророчеството на Божидар Караджов за самолетна катастрофа. А има и френски нюанс, щом анализът на черните кутии на разбилия се етиопският самолет ще бъде извършен от френската Служба за разследване и анализ на безопасността на гражданската авиация (БЕА).   \nНа 10 март самолет \"Боинг 737 МАКС 8\" на етиопската авиокомпания се разби шест минути след излитане от Адис Абеба, при което загинаха всички 157 души на борда. \nВчера германското Федерално бюро за разследване на авиационни катастрофи заяви, че не може да анализира черните кутии, тъй като не разполага с необходимите технически възможности. \n", "date": "2019.03.15", "title": "Сбъдна се второто пророчество за 2019 г. на ясновидеца Божидар Караджов"}
{"url": "https://www.blitz.bg/intsidenti/nova-drama-v-nebeto-s-boing_news662795.html", "text": "\n\n Боинг 737-800\" направи аварийно кацане в град Сиктивкар в северната част на Русия в петък, потвърдиха местните транспортни служители. Предполага се, че причината за инцидента е повреда в двигателя, предаде агенция \"Руптли\". \nСамолетът е превозвал 157 пътници и шест членове на екипажа на борда. \nСамолетът е пътувал от град Мирни, разположен в източната част на Русия, до Москва. Всички пътници са невредими, каза официалният представител на местните транспортни власти. \nПрипомняме, че само преди няколко дни при при самолетна катастрофа в Етиопия загинаха 157 души. \n", "date": "2019.03.15", "title": "Нова драма в небето с \"Боинг\""}
{"url": "https://www.blitz.bg/intsidenti/katastrofi/samo-v-blits-strashno-mele-s-dvama-postradali-kray-golyam-stroitelen-khipermarket_news662811.html", "text": "\n\n Тежка катастрофа е станала в района на голям строителен хипермаркет в столицата. За инцидента, станал на пътния възел в района на Околовръстното и бул. „Сливница”, съобщи за БЛИЦ очевидец на инцидента. \nПо думите му мелето е било страшно, две от трите платна на булеварда са блокирани за движение. \nУдарили са се две коли. Пострадали са двама души. Все още обаче не е ясно какво е състоянието им. На   БЛИЦ очаква новини, снимки и видео от своите читатели в цяла България и по света \n ", "date": "2019.03.15", "title": "Само в БЛИЦ! Страшно меле с двама пострадали край голям строителен хипермаркет"}
{"url": "https://www.blitz.bg/intsidenti/katastrofi/zverska-katastrofa-v-burgas-reno-i-volvo-se-pomlyakha-kray-benzinostantsiya_news662812.html", "text": "\n\n Зверско меле е станало рпеди броени минути на бургаската ул. „Индустриална“, съобщават очевидци, цитирани от \"Флагман\". Рено и Волво са се помляли брутално край бензиностанция в кв. Кумлука.  \n Ударът е бил силен, двата автомобила са смачкани, като Реното видимо е ударено в предната част, а Волвото – в лявата. Вероятно причината за инцидента е несъобразена скорост и отнето предимство.  \n Към 14:20 ч. няма информация за пострадали и тежко ранени. Автомобилите са изтеглени в крайна дясна лента, за да не пречат на движението, но предвид пътните условия в района, все пак се очаква сериозно задръстване.  \n На място преди малко е пристигнал екип на КАТ. \n", "date": "2019.03.15", "title": "Зверска катастрофа в Бургас, Рено и Волво се помляха край бензиностанция"}
{"url": "https://www.blitz.bg/kriminalni/nakazanie/potvrdeno-alkokholen-bos-shche-lezhi-v-zatvora_news662825.html", "text": "\n\n Пловдивският апелативен съд потвърди изцяло присъдата на бизнесмена Тодор Неделчев от две години и шест месеца лишаване от свобода и лишаване от право да управлява МПС за срок от 3 години и 6 месеца.  \nТой е признат за виновен от Пловдивския окръжен съд за това, че на 13 юли 2017 година на кръстовището на ул. „Авксентий Велешки“ и ул. „Велико Търново“ в Пловдив с пикапа си „Нисан Навара“ шефът на „Джиро трейд“ по непредпазливост е причинил смъртта на 87-годишен мъж. Възрастният гражданин е управлявал велосипед, натоварен с 9 литра прясно мляко в бутилки, когато пресичайки улицата, е бил блъснат от автомобила на подсъдимия. \nПрисъдата на Окръжен съд-Пловдив беше атакувана от адвоката на Неделчев като неправилна, незаконосъобразна и необоснована. Жалба са подали и близките на пострадалия, които смятат наказанията за занижени и се иска тяхното увеличаване, пише \" \".  \nАпелативните съдии смятат, че при своевременна реакция на подсъдимия Неделчев, произшествието е могло да бъде предотвратено. Той е имал техническа възможност да го избегне чрез безопасно екстрено спиране, ако в момента в който е реагирал, се е движел със скорост по-малка от 32 км/ч. Имал е техническа възможност да избегне удара чрез спиране със скоростта, с която се е движел, при своевременна реакция и задействане на спирачната система с максимална интензивност, ако е реагирал на разстояние 29,68 м или повече /опасната зона за спиране + 1 м/. \nНастоящият съдебен състав споделя виждането на първоинстанционния съд, че горното нарушение на правилата за движение по пътищата, допуснато от подсъдимия, е в пряка причинна връзка с настъпилия вредоносен резултат. \nРешението на Апелативния съд не е окончателно и подлежи на протест и обжалване пред Върховния касационен съд.\n", "date": "2019.03.15", "title": "Потвърдено: Алкохолен бос ще лежи в затвора"}
{"url": "https://www.blitz.bg/obshtestvo/stolitsa/prvi-snimki-ot-strashnoto-mele-s-dvama-postradali-v-lyulin_news662848.html", "text": "\n\n Две жени са пострадали този следобед при катастрофата на столичното Околовръстно шосе.  , страшното ПТП стана около 15 часа край  квартал „Люлин“. \n  \nВ сблъсъка са участвали две коли и камион, превозващ бетонни елементи, които са паднали върху една от колите. \nВ болница са откарани 2 жени - на 42 и 73 години. И двете са с травми по главата и гърдите, но без опасност за живота, съобщиха за Дарик от Спешна помощ. \n  \nКатастрофиралите коли все още са на място, но движението в района се осъществява нормално. \n", "date": "2019.03.15", "title": "Първи СНИМКИ от страшното меле с двама пострадали в \"Люлин\""}
{"url": "https://www.blitz.bg/intsidenti/shoforka-spretna-div-ekshn-zakachi-mayka-s-kolichka-razdade-yumrutsi-a-sled-tova-video-18_news662689.html", "text": "Тази потресаваща история се е случила в руския град Екатеринбург. Първо, водачката на малка кола закачила жена с количка, а след това се проявила като истинска боксьорка.\n\n Младата майка вървяла по пътя с количка, тъй като тротоарите били покрити със сняг, а шофьорката на червения Daewoo Matiz, завивайки я докоснала с колата, съобщават световните издания. Възмутената майка леко ударила с ръка машината и после започнал невъобразим екшън. \n  \n", "date": "2019.03.15", "title": "Шофьорка спретна див екшън: Закачи майка с количка, раздаде юмруци, а след това.... (ВИДЕО 18+)"}
{"url": "https://www.blitz.bg/politika/ivan-geshev-na-sreshcha-ss-zam-direktora-na-fbr-snimki_news662786.html", "text": "\n\n Замeстник главният прокурор Иван Гешев, който е на официално посещение в САЩ, се срещна със заместник-директора на ФБР Дейвид Боудич във Вашингтон. По време на разговора си двамата са обсъдили борбата с тероризма и сътрудничеството между правоохранителните органи на България и САЩ, съобщават от пресслужбата на прокуратурата. \n Във водената от Иван Гешев делегация е и заместник-председателят на ДАНС Недялко Недялков. \n \n В програмата на визитата са включени и работни срещи в Министерството на правосъдието, в Националния антитерористичен център на САЩ във Вашингтон, както и с федерални прокурори в Ню Йорк, занимаващи се с контратероризъм. \n", "date": "2019.03.15", "title": "Иван Гешев на среща със зам.-директора на ФБР (СНИМКИ)"}
{"url": "https://www.blitz.bg/svyat/novo-20-v-rusiya-tezhka-globa-i-zatvor-ako-obidish-putin-s-feyk_news662804.html", "text": "\n\n Руският президент Владимир Путин е на път да подпише законови актове, които ще задушат и последните остатъци от свободното слово, съобщава „Блумбърг“. Два от декретите ще обявят за незаконно публикуването на материали, „изразяващи неприлична форма на ясно неуважение“ към руската държава. Глобите ще стигат до 300 000 рубли (4600 долара) или 15 дни затвор за нарушителите. \n  \nДругите два акта забраняват разпространението на фалшиви новини „застрашаващи обществената сигурност“. Глобите там могат да стигнат до 1,5 млн. рубли (23 000 долара). \n  \nСтатията на „Блумбърг“ е озаглавена – „Обиждаш Путин – плащаш 23 000 долара глоба“. \n  \nКой, обаче, ще решава дали е нарушен законът? Това няма да е съдът, а Федералната служба за надзор в сферата на съобщенията, информационните технологии и масовите комуникации – Роскомнадзор. Това е агенцията, която следи какво се случва в медиите и интернет. Тя ще има правото да изисква всяка информация, която се счита за обидна, да бъде свалена веднага. Ако това не стане, органът има право да блокира достъпа до източника на информацията, който я публикува. \n  \nЗаконите са директно нарушение на руската конституция, където в чл. 29 пише, че цензурата е забранена. Законите за обида са в разрез и с Европейската конвенция за човешките права, която Москва е подписала. \n  \nСъветът за гражданско общество и човешки права на самия Путин, в който влизат няколко съдии и адвокати, предупреждават законодателния орган за отварянето на вратата към арбитражни дела. Дори министри от правителството и офисът на главния прокурор оспорват законите, посочвайки че дефинициите в тях са твърде неясни. \n  \nВъпреки това, съдейки по реакцията на прессекретаря на Путин, президентът ще подпише актовете. Дмитрий Песков отказа да нарече законопроектите цензуриращи и го описа като „добре обмислени“. \n  Превод и редакция: БЛИЦ  \n \n", "date": "2019.03.15", "title": "Ново 20 в Русия: Тежка глоба и затвор, ако обидиш Путин с фейк"}
{"url": "https://www.blitz.bg/politika/borisov-izprati-sboleznovatelna-telegrama-do-premiera-na-nova-zelandiya_news662775.html", "text": "\n\n Министър-председателят Бойко Борисов изпрати съболезнователна телеграма до премиера на Нова Зеландия Джасинда Ардърн по повод терористичните актове в гр. Крайстчърч. \n„От името на българското правителство и лично от свое име отправям най-искрени съболезнования до Вас и до новозеландския народ. Съпричастни сме към мъката на семействата и близките на загиналите, както и на другите пострадали“, пише българският премиер до министър-председателя на Нова Зеландия. \n„България решително осъжда този ужасяващ акт на нападение срещу невинни хора“, посочва още премиерът Бойко Борисов в съболезнователната телеграма. \nПрипомняме, че  Брентън Тарант от Австралия откри огън в джамиите Ал-Нур и Линуд в Крайстчърч в Нова Зеландия, като при нападението уби поне 49 души. \n \n", "date": "2019.03.15", "title": "Борисов изпрати съболезнователна телеграма до премиера на Нова Зеландия"}
{"url": "https://www.blitz.bg/analizi-i-komentari/sotsiolog-razkri-kakvo-se-krie-zad-lupingite-na-volya_news662746.html", "text": "\n\n Ходовете на „Воля“ са опит за повишаване на цената й предизборно. Това каза социологът Юрий Асланов, цитиран от \" \". \nПо думите му с наближаването на изборите ще наблюдаваме и други странни действия от различни формации, каза още той и добави, че политическото рекетьорство е обяснимо, но не и оправдано. \n„Всички прогнози са за това, че ако сега се стигне до извънредни избори за Народно събрание, тази партия няма да бъде претендент за разпределяне на депутатски места и това няма как да не тревожи нейните лидери, които трескаво търсят някакво решение да се върнат на по-успешен терен. Този ход може да излезе скъпо на „Воля“, ако не се увенчае с някакъв успех и не намерят някакви съдружни партньори, които да увеличат нейната сила чрез някакъв формат на очаквана предизборна коалиция“, добави Асланов. \nСоциологът коментира още, че въпреки уверенията на управляващите, ние преживяваме парламентарна криза, която за щастие, все още не е прераснала в политическа такава. Според Юрий Асланов потенциалът на парламента ни е изчерпан, като едва ли могат да се очакват добри новини и съдържателни дебати. Той обясни, че евроизборите са предизвикателство за малките партии, предвид високата бариера и ниската избирателна активност, която превръща евровота в битка на твърдите ядра. Там малките партии са с понижени шансове, каза още Асланов.\n", "date": "2019.03.15", "title": "Социолог разкри какво се крие зад лупингите на \"Воля\""}
{"url": "https://www.blitz.bg/politika/vmro-otvrna-na-volya-deystviyata-im-sa-evtin-tsirk_news662752.html", "text": "\n\n Действията на „Воля“ са евтин цирк. Това каза пред журналисти заместник-председателят на ВМРО Искрен Веселинов. Във връзка с изказване на Пламен Христов от „Воля“, че Красимир Каракачанов внезапно се е разболял и затова се отлага въпросът на Веселин Марешки към него в днешния парламентарен контрол, Веселинов уточни, че Каракачанов цяла седмица кара грип на крак, който вчера го е съборил.  \n„Това е причината, няма нищо извънредно. Той няма от какво да се плаши, няма никаква пикантерия и във въпроса, който му е зададен, че да се бои“, обясни той. Веселинов коментира и действията на „Воля“, които вчера съобщиха, че напускат парламента, а днес се регистрираха в зала. \n„Това е евтин цирк. Един политик трябва да е сериозен, да си има сериозните тези и да си ги отстоява. А ние от тях тези не виждаме, виждаме само циркаджийски номера“, каза още той. Попитан дали е благодарен на „Воля“ за това, че са се регистрирали днес и затова се е събрал кворум, Веселинов посочи, че всеки един депутат в парламента е избран, за да работи. „И мисля, че най-естествено поведение на всеки един депутат е да работи, неестественото е другото“, каза още той, цитиран от Фокус. \n„Това, че някой е почнал да не ходи на работа и това поставя другите в неудобно положение и трябва те да „теглят каиша“, грубо казано, не означава, че трябва да фетишизираме ходенето на работа извънредно“, заяви Веселинов. По думите му ГЕРБ и „Обединени патриоти“ могат да осигуряват кворум в парламента при пълна мобилизация. „Въпросът е не защо „Воля“ идва на работа, а защо другите парламентарни групи не идват и не се регистрират“, каза Веселинов. \n", "date": "2019.03.15", "title": "ВМРО отвърна на \"Воля\": Действията им са евтин цирк"}
{"url": "https://www.blitz.bg/svyat/italianski-sdiyki-opravdakha-iznasilvachi-zashchoto-zhertvata-bila-mnogo-grozna-i-ne-stavala-za-seks_news662483.html", "text": "\n\n В Италия съд оправдава изнасилвачи заради \"непривлекателността\" на жертвата, пише The Guargian. \nЖителите на град Анкона бяха шокирани от решението на съдиите. \nВ Анкона повече от 200 души организираха протест пред съда. Една от причините за решението на съдиите било „прекалено мъжката“ визия на жертвата, и решили, че е малко вероятно някой да я атакува. \nПротестиращите искат преразглеждане на присъдата. \nРешението на съда по делото за 2017 г. е публикувано на 8 март 2019 г. Обосновката на решението на съдиите съдържа откъс, в който се казва, че историята на жената не е достоверна, тъй като тя прилича на мъж и следователно е непривлекателна. \nСъдиите, които били всичките жени, взеи решението си след преглеждане на снимка на жертвата от перуански произход и след като обвиняемите казали, че не ги привличала, един от тях дори е записал номера на жертвата в мобилния си телефон под името \"Викинг\". \nСъобщава се, че жертвата е била принудена да напусне града, тъй като е била тормозена от местните жители за това, че подала оплакване срещу мъжете. Нейното име не се разкрива в съответствие със законите на Италия. Превод: БЛИЦ \n \n", "date": "2019.03.15", "title": "Италиански съдийки оправдаха изнасилвачи, защото жертвата била много грозна и не ставала за секс"}
