{"url": "https://www.blitz.bg/svyat/tova-li-shche-dokara-kraya-na-sveta-otkrikha-iztochnik-na-energiya-po-moshchen-ot-vodorodna-bomba_news555674.html", "text": "Сблъсъкът на две много мънички частици може да създаде енергия, 8 пъти по-мощна от тази, която се отделя при термоядрен синтез. Поне на теория. Откритието е направено от двама физици, които доказаха на теория, че кварките са най-мощният енергиен източник, защото в резултат от сливането им се отделя енергия, по-мощна от тази на водородна бомба, пише изданиетоLive Science.\n Изумени от разрушителната сила, която тези миниатюрни частици притежават, двамата автори на изследването се запитали дали трябва наистина да публикуват откритието си, тъй като то е прекалено опасно и има потенциала да доведе до края на света. \n Марек Карлин от Университета в Тел Авив в Израел и Джонатан Роснер от Университета в Чикаго стигнали до тези изводи, при анализ на процеса по сливането на два бариона — частици, в състава, на които влизат и кварки. \n Формирането на тези частици, произтичащо от сливането на по-леки, е съпътствано от отделяне на голямо количество енергия. Тъй като кварките не се наблюдават в свободно състояние, това откритие все още няма практическо приложение. \n Учените обаче са достигнали и до друга важна констатация по време на изследването си. Според тях откритието им потвърждава теорията, че във Вселената съществуват устойчиви форми на екзотична материя. \n Резултатите на двамата физици са били публикувани в сп. Nature. \n", "date": "2017.11.05", "title": "Това ли ще докара края на света?! Откриха източник на енергия по-мощен от водородна бомба"}
{"url": "https://www.blitz.bg/lyubopitno/v-parizh-veche-mozhete-da-khapvate-goli_news555679.html", "text": "В Париж беше открит първият ресторант за нудисти \"O'naturel\". Заведението разполага с 40 места. Преди да заемат местата си в заведението, клиентите минават през съблекалня, където оставят дрехите си, съобщават световните осведомителни агенции.\nЗа разлика от други подобни заведения, масите не са заградени със завеси. Помещението е общо и се сервират традиционни френски специалитети. Масите са за двама и са разположени близо една до друга. \nЕдин обяд излиза около 30 евро. Първите гости на заведението бяха членове на Парижкото нудистко дружество.\n", "date": "2017.11.05", "title": "В Париж вече можете да хапвате... голи!"}
{"url": "https://www.blitz.bg/svyat/puchdemon-e-vv-federalnata-prokuratura-iskat-da-go-vkarat-vednaga-v-zatvora_news555668.html", "text": "Бившият лидер на Каталуния Карлес Пучдемон и четирима министри от сваленото му регионално правителство са задържани с мярка за неотклонение за 24 часа, а ако съдията по следствието прецени, може те да бъдат преместени в затвора, предава РИА Новости, позовавайки се на информация от белгийската прокуратура.\n„Ако съдията вземе решение за продължаване на мярката за неотклонение, те ще бъдат изпратени в затвора“, заяви представител на местната съдебна власт, пише агенция \"Фокус\". \nСпоред неговите думи, в момента задържаните се намират в сградата на федералната прокуратура на Белгия в Брюксел, където чакат да бъдат разпитани от съдията по следствието, най-вероятно, по-късно в неделя. \n", "date": "2017.11.05", "title": "Пучдемон е във федералната прокуратура, искат да го вкарат веднага в затвора!"}
{"url": "https://www.blitz.bg/ikonomika/ne-si-ksayte-dzhobovete-za-idvashchite-praznichni-dni-evtini-ekskurzii-predi-koleda-zalyakha-pazara_news555560.html", "text": "Можете да си подарите красота и топлина преди Коледа срещу 300 лева. Толкова струват екскурзиите до някои от най-красивите празнични базари в Централна Европа. Записванията вече текат, пише в. \"Телеграф\".\nБудапеща, Прага, Виена, както и Залцбург, Мюнхен, Нюрнберг блестят със своите празнични базари и са най-предпочитани дестинации преди Коледа. \nПосещението на Будапеща ще ви струва 259 лева. В цената са включени 3 нощувки със закуски и 2 вечери, автобусен транспорт и туристическа програма. \nПредвидено е и посещение на коледния базар на площад Вьорошмарти. Над 100 дървени къщички предлагат какви ли не занаяйтчийски изделия и вкусни специалитети. Може да се поглезите и с разнообразни екскурзии до близки исторически градове. Ако искате да обиколите  пък Виена, Братислава, Будапеща - офертите тръгват от 285 лева. Включени са 3 нощувки със закуски, автобус и водач. \nКомбинацията \"Будапеща, Виена, Прага и Дрезден\" пък може да ви струва 355 лева. В Цената влизат транспорт с автобус, 3 нощувки и 3 закуски в Прага и 1 нощувка със закуска в Будапеща, както и водач от агенцията. Дрезден е особено красив по това време на годината. \n469 лева излиза коледната феерия в Залцбург, Мюнхен, Нюрнберг и Прага. 3 нощувки със закуски, автобус, водач се покриват от тази сума.\n", "date": "2017.11.05", "title": "Не си късайте джобовете за идващите празнични дни! Евтини екскурзии преди Коледа заляха пазара"}
{"url": "https://www.blitz.bg/svyat/panika-v-moskva-evakuirakha-khilyadi-ot-bolshoy-teatr-predi-kontserta-srp-i-chuk-eto-kakvo-se-sluchva_news555685.html", "text": "Московският \"Болшой театър\" е бил евакуиран, предават местни медиии. Бомбена заплаха е опразнила сградата, в която е имало около 3500 души\nВ момента продължава извеждането на хора от сградата. Очаква се пристигането на специалисти, които трябва да проверят помещението. \nОт 19 часа московско време (18 българско) в Бетховенската зала трябваше да се проведе концерт на име „Сърп и чук“, посветен на 100-годишнината от Октомврийската революция. \nПо същото време е получен сигнал за бомба в московския хотел „Метропол“. Там също е изпратен екип на службите за извънредни ситуации. За момента няма информация за евакуация на хотела.  \n", "date": "2017.11.05", "title": "Паника в Москва! Евакуираха хиляди от \"Болшой театър\" преди концерта \"Сърп и чук\", ето какво се случва!"}
{"url": "https://www.blitz.bg/svyat/kitay-puska-korab-za-szdavane-na-ostrovi_news555686.html", "text": "Китайска компания пусна на вода най-големия в Азия плавателен съд за създаване на острови, съобщи China Daily. Проектът е на компанията „Shanghai Zhenhua Heavy Industry“. Според представители на компанията корабът трябва да засили позициите на Китай в териториалните спорове в региона.\n Строителството на кораба започна през миналата година, като през юни следващата година той трябва да излезе в открито море. \n За един час той може да изсмуче от 35-метрова дълбочина до 6000 куб метра пясък и глина. Плавателният съд е дълъг 140 метра и има водоизместимост 17 000 тона. \n От края на 2013 година Китай извършва мащабни хидротехнически и строителни работи за създаването на изкуствени острови в спорни акватории Южно-Китайско море, усвоявайки техния потенциал. \n", "date": "2017.11.05", "title": "Китай пуска кораб за създаване на острови"}
{"url": "https://www.blitz.bg/svyat/kakvi-problemi-tryabva-da-reshava-bashar-asad-sled-razgroma-na-khalifata_news555666.html", "text": "„Халифатът” е в своя залез. Разпокъсаната сирийска опозиция е представена в Астана от враждуващи 18 групи, без единно командване и единна политическа идеология, контролираща отделни териториално несвързани земи главно по границата. Сирийската армия прочиства центъра на страната и не след дълго ще дойде ред и на Идлиб. Въпросът е какви по-значими проблеми стоят пред Башар Асад?\n Кюрдският въпрос \n  \nОсновен проблем за сирийското правителство в най-близко време ще станат териториите на североизток, контролирани от кюрдите. Там също живее компактно арабско население, подлагано на геноцид и етническо прочистване от кюрдите. Военната победа не означава политическа победа. \n  \nКакто властите в Ирак започнаха да освобождават заграбени от кюрдите не техни земи, същото ще се случи и в Сирия. Още повече, че те не проявяват големи бойни качества и не могат да преодолеят даже слабата съпротива на ИД. \n  \nНе след дълго кюрдският проблем в Сирия ще бъде решен по доста прост начин: кюрдите или ще признаят суверенитета на сирийското правителство над цялата територия на Сирия или ще последва силово освобождение от сирийската армия на цялата сирийска територия. \n  Проблем с базите на САЩ на сирийска територия \n  \nОтделен проблем е наличието на сирийска земя на незаконни американски военни бази. Американците искат от руската и от сирийската армия да не провеждат никакви операции в радиус 50 км от своите бази. \n  \nТакъв род проблеми не винаги могат да бъдат решени с дипломатически и политически методи, понякога за тяхното решаване са нужни силови действия. \n  \nПървият начин е американците да бъдат лишени от дивиденти от тези бази и след както бъде осъзната липсата на смисъл, сами да се изтеглят. \n  \nЩо се отнася до силовите методи, то Съветският съюз никога не се е колебал да приложи сила. Във Виетнам са свалени над 3000 американски самолета и вертолета, в Сирия и Ливан съветските и сирийските пилоти и системите за ПВО също свалиха американски и израелски самолети. Война обаче между СССР със САЩ и с Израел не започна.   \nОтношение към опозицията \n  \nАко започнат мирни преговори по същество, още докато въоръжената „сирийска опозиция” контролира макар и нищожно парче земя, това ще означава възможност от разделяне на Сирия още в хода на мирните преговори. \n  \nЗатова сирийските и руските интереси диктуват отлагане на началото на преговорите до пълното унищожаване на местните сирийски банди, и до изтласкването им извън сирийските земи или пълното им разоръжаване. \n  \nЦелта на руското военно присъствие в региона е възстановяване на държавността и териториалната цялост на Сирия. \n  Изборите в Сирия и участие в тях на бандитите \n  \nСегашните процеси в Сирия за умиротворяване са политически опасни, тъй като оставят на местните бандити шанс да запазят живота си или да дойдат на власт по мирен път. Тогава всички усилия на Русия, насочени към запазване на единна и приятелска Сирия, могат да се окажат напразни. \n  \nВторият фактор, който може съществено да влоши картината в региона, това е предварителното съгласие на Русия за провеждане на избори в Сирия веднага след войната, докато нанесените рани не са зараснали и преди сегашните сирийски власти още да са започнали да възраждат страната, да строят жилища и да реконструират предприятия. \n  Взаимоотношения с Турция и с Израел \n  \nАнкара и Тел Авив не са преизпълнени с добри чувства към официален Дамаск. Сирия няма потенциал да противостои нито военно, нито политико-дипломатически на Турция и Израел. И двете страни водиха през последните години свои „малки войни” против Сирия. \n  \nВодени от различни мотиви, те снабдяваха терористите с оръжие и ги обучаваха, лекуваха техните ранени и после ги връщаха обратно да се бият, водеха всякакво разузнаване на сирийска територия, нанасяха удари по сирийски обекти в интерес на терористите – това са само видимите части от тяхното участие във войната. \n  \nТурция и Израел нямат мотиви да променят отношението си към Дамаск и Башар Асад е само претекст. Ако има светъл лъч в тази ситуация, то е, че Владимир Путин има определено влияние върху турските и израелските ръководители. Това гарантира, че Москва ще бъде дипломатически гарант на Дамаск. От Башар Асад се иска да не се поддава на провокации и да се изживява като държавник от висок ранг, какъвто наистина не е. \n  РЕДАКЦИЯ БЛИЦ (по публикация в rusvesna.su) \n \n", "date": "2017.11.05", "title": "Какви проблеми трябва да решава Башар Асад след разгрома на „Халифата”?"}
{"url": "https://www.blitz.bg/svyat/zheni-s-molba-do-makron-da-ima-plan-sreshchu-seksualnoto-nasilie_news555691.html", "text": "Над 100 френски актриси, певици, писателки и режисьорки отправиха молба към френските власти спешно да приемат план за действия, които да спрат насилието срещу жени. \"Всяка втора жена е ставала обект на сексуално насилие\", се изтъква в посланието, изпратено вече и до президента Еманюел Макрон.\nСпоред проучване на центъра \"Одокса\", цитирано от ДПА, 53 на сто от жените във Франция поне веднъж са ставали жертви на сексуално насилие. \nАвторите призовават властите на Франция \"незабавно да приемат спешен план за действия, за да реагират оперативно на тази сериозна криза\". Сред подписалите документа са певицата Имани, кинорежисьорката Лиза Азуелос, актрисата Анна Муглалис и др. \nИнициаторите на петицията предлагат на президента да разгледа ред предложения в сферата на държавната политика на Франция за борба против насилието. Според тях в страната трябва например да се осъществи кампания, целяща да информира населението за проблема с насилието спрямо жени, също и да бъде въведен задължителен инструктаж по работните места във връзка с евентуалния сексуален тормоз. \nПредложено е също Франция да увеличи държавните дотации за сдруженията, които подпомагат жените жертви на насилие. \nОбръщението е разработено на фона на октомврийския скандал с холивудския продуцент Харви Уайнстийн, който според вестник \"Ню Йорк таймс\" близо 30 години е правил неподходящи опити за сближаване със служителки на компании, където е работел, обещавайки в замяна да им съдейства в кариерата. \nМиналия месец президентът на Франция съобщи, че от Уайнстийн ще бъде отнет орденът на Почетния легион, който му е бил връчен през 2012 г. от тогавашния президент Никола Саркози за участие в създаването на френския филм \"Артистът\" с режисьор Мишел Азанависиюс. \n \n", "date": "2017.11.05", "title": "Жени с молба до Макрон: Да има план срещу сексуалното насилие"}
{"url": "https://www.blitz.bg/layfstayl/za-damite/mechtata-na-vsyaka-zhena-dlgi-i-obemni-migli-e-postizhima-s-tozi-domashen-serum_news555633.html", "text": "\n Броят на тези жени, които са естествено надарени с дълги и гъсти мигли, е малък. Днес има и серуми, които ефективно стимулират растежа и плътността на миглите, но поради високата цена на тези продукти, повечето жени се насочват към старата добра спирала и изкуствени мигли.  \nЩе ви предложим рецепта за домашен серум за растежа на миглите. Това са съставките, които ще ви бъдат необходими:  \nКокосовото масло  \nрициново масло  \nМасло от авокадо  \nПластмасова бутилка  Начин на употреба: \nФлаконът се пълни до половината с рициново и другата половина с кокосово масло, а накрая се допълва с малко масло от авокадо. Разбъркайте добре и серумът ви е готов.  Дозиране: \nСерумът се прилага веднъж на ден, на чисти мигли, през нощта преди лягане.\n", "date": "2017.11.05", "title": "Мечтата на всяка жена - дълги и обемни мигли, е постижима с този домашен серум"}
{"url": "https://www.blitz.bg/svyat/ukraintsite-ne-si-utilizirat-avtomobilite-te-gi-karat_news555629.html", "text": "От 2014 година в Украйна действа закон за утилизиране на транспортните средства. Но за три години в страната нито един украинец не е предал автомобила си за преработка. Това съобщават от украинското министерство на екологията.\nВ момента в Украйна са регистрирани 9.1 автомобили. Половината от тях са родом от Съветския съюз или страните от ОНД. Всеки пети автомобил е на над 30 години. \nПрез 2013 година депутатите приеха закон, според който старите коли трябва да се утилизират. За целта в страната бе въведена екотакса за вносните автомобили. \nТези пари трябваше да бъдат изразходвани за утилизацията. Но таксата бързо бе отменена, а законът остана. \nОт министерството потвърдиха, че за три години не са регистрирали нито един факт на утилизиране на стар автомобил. \nОт Моторното застрахователни бюро на Украйна прогнозират, че през идните години средната възраст на автомобилите в страната може да достигне до 23 години. \nПричината – слабите продажби на нови автомобили. Превод и редакция: БЛИЦ \n \n", "date": "2017.11.05", "title": "Украинците не си утилизират автомобилите, те ги карат"}
{"url": "https://www.blitz.bg/goreshtite-novini/makron-i-zhena-mu-napravikha-neshcho-neochakvano-i-shashnakha-vsichki-poyavikha-se-iznevidelitsa-na-snimki_news555628.html", "text": "\n Президентът на Франция Еманюел Макрон и съпругата му Брижит се появиха изненадващо на кея в пристанищния град Хавър, хванати ръка за ръка, без да се изпускат в многобройната тълпа в събота вечерта. \n \n Президентската двойка изглеждаше като всяка друга, излязла на крайбрежната улица да разгледа яхтите за стартиращата днес Трансатлантическа регата до Бразилия, ако не бяха охранителите със сериозни и напрегнати лица, които зорко следяха движението на околните в тъмнината. \n 39-годишният Еманюел Макрон обясни, че това е спонтанно частно посещение, заедно с 64-годишната си съпруга си направиха десетки снимки с околните, но без нито за миг да изпуска ръката на бившата си учителка по литература. \n \n „Това бе неочаквано посещение в района и в града, към които сме много привързани – просто да се разходим и да видим чудесните яхти преди утрешното събитие“, каза президентът, преди да добави: „Забавлявайте се! Обичам спорта и ветроходството“. \n \n \n Еманюел и Брижит са помотаха около час, който се стори кошмарен за техните телохранители, качиха се на бойна фрегата от флота, чийто екипаж поздравиха, и дори участваха в кръщението на една от яхтите с нейните спонсори. \n Регатата „Трансат Жак Вабър“ следва историческия морски търговски маршрут между Франция и Бразилия и носи името на френска фирма за кафе. Накрая президентската двойка се наслади на нощните фойерверки. \n Презатлантическата регата до Бразилия стартира днес в ранния следобед. \nИзточник: Канал 3 \n", "date": "2017.11.05", "title": "Макрон и жена му направиха нещо неочаквано и шашнаха всички! Появиха се изневиделица на... (СНИМКИ)"}
{"url": "https://www.blitz.bg/daydzhest/kak-rusiya-shche-otgovori-ogledalno-ako-sashch-izlyazat-ot-dogovora-za-raketi-s-malka-i-sredna-dalechina_news555542.html", "text": "Възможно е Русия да се върне към закрит в началото на 90-те години проект за създаване на леката междуконтинентална балистична ракета „Курьер”, съобщи изданието „ Военно-промышленный курьер”. Причината е дискусия във висшите ешелони на американската власт за излизане едностранно от Договора за ликвидиране на ракетите със средна и малка далечина (РСМД) с радиус от 500 до 5500 км.\nАко тази крачка бъде направена, съществено ще се усили заплахата от ракетноядрено нападение над Русия, тъй като полетното време до руските стратегически обекти ще се съкрати до 7-10 мин. \n  \nНа 19 август Владимир Путин обяви, че в такъв случай „отговорът на Русия ще бъде мигновен и огледален”. \n  \nРакетата „Курьер” няма отношение към Договора за РСМД, тя е типична междуконтинентална ракета с далечина до 10-11 хил км. Тя обаче се отнася към класа леки ракети, имайки маса едва 15 тона с мощност на ядрения заряд 300 килотона. По този клас някога с американците е постигната отделна договореност, като едновременно са ликвидирани и съветската „Курьер” и аналогичната американска ракета „Миджитмън”. Двете ракети са разработвани от 1983 г. и имат приблизително еднакви характеристики, но към момента на закриване на проектите са достигнали различна степен на готовност („Курьер” имал 4 успешни старта, а „Миджитмън” един успешен от извършените два). \n  \n„Курьер” притежава сходни тактико-технически характеристики с „Тополь М”, но коренно се различава по собствена маса. И двете имат по три степени, но „Тополь” тежи 45 тона, а „Курьер” три пъти по малко (дължина 11 м и диаметър 1,4 м). \n  \nМеждуконтиненталната далечина при тези масо-габаритни ограничения са постигнати преди всичко със създаване на извънредно плътно гориво с повишена енергийност. Максимално са използвани здрави композитни материали при създаване на корпус тип „пашкул”, а също и сопловите апарати на двигателите. Максимално са оптимизирани по маса и по аеродинамично съпротивление органите за управление на полета, отклоняващи се сопла, решетчести аеродинамични и газодинамични кормила. Масата на бордовата апаратура е намалена „няколко пъти” в сравнение със съществуващи системи. Не случайно цялата документация за ракетата още е засекретена, но резултатите са използвани при ракетите „Тополь М”, „Ярс” и морският комплекс „Булава”. \n  \nГлавният замисъл при създаване на МБР с толкова малки габарити е тя да се транспортира в автофургони със стандартни размери. Това ще направи преместването й по-скрито, отколкото „Тополь”. \n  \nВъв връзка с възникналата заплаха в Европа от американски ракети с минимално време за долитане до РФ се предполага в Арктика да бъдат разположени „Куриери”. Те също ще могат да достигнат за кратко време територията на САЩ – в разстояние на десетина минути. Ето това ще е „огледалният отговор”, за който предупреди Путин. \n  \nОтговорът ще е „мигновен” образно казано в смисъл на взето и изпълнявано решение относно възстановяване производството на ракетите след съответно осъвременяване и модернизиране да преодолее сегашната ПРО на САЩ. Трябва да се повиши устойчивостта на комплекса към екстремалните метеорологични условия на Арктика. Нужно е време за извършване на цялостни изпитания на новата по същество ракета. За това, според руски експерти, ще е нужна не една година. \n  \nАмериканците също няма да разположат своята ядрена заплаха близо до Русия веднага. Те трябва да създадат своята ракета със средна далечина, за което трябва да изминат дългия цикъл от разработка на концепцията – ескизен проект – опитноконструкторски работи – доработка по резултатите от изпитанията – организиране на серийно производство – разполагане на комплексите. В този смисъл руският отговор е „мигновен”. \n  \nДали руският отговор ще спре САЩ? Практически през целия период на съществуване на „оръжието за сдържане” американската страна е инициатор на процесите, принудили Съветския съюз да предприема ответни мерки. Винаги Щатите са давали старт в надпреварата във въоръжаването. \n  РЕДАКЦИЯ БЛИЦ (по публикация на svpressa.ru) \n \n", "date": "2017.11.05", "title": "Как Русия ще отговори „огледално”, ако САЩ излязат от Договора за ракети с малка и средна далечина?"}
{"url": "https://www.blitz.bg/goreshtite-novini/dvoyna-radost-ochakva-kralskoto-semeystvo-senzatsionna-novina-svrzana-s-bremennostta-na-keyt-midltn-obikoli-ostrova-snimki_news555600.html", "text": "Двойно попълнение очаква кралското семейство. Това с радост твърдят таблоидите на Острова.\n Наскоро стана известно, че Кейт Мидълтън, херцогинята на Кеймбридж, съпруга на внука на британската кралица и втори по ред за британската корона принц Уилям, очаква трето дете. Двойката вече има две деца: петгодишният Джордж, следващият наследник на трона, и двегодишната Шарлот.   \n Новината за това, че трябва да се готвим за появата на бял свят на близнаци, стана неочаквана за кралското семейство. Все пак в родословното дърво такива случаи са доста голяма рядкост. Двойката съобщи радостната новина първо на майката и на сестрата на Кейт. А кралицата, незнайно защо, разбра това едва благодарение на медиите.    \n \nРезултатите от ултразука са показали, че Кейт ще има две момичета. В първите месеци на бременността си бъдещата майка на близнаци изпитваше доста трудности. Тя страдаше от силна токсикоза и поради тази причина не се появяваше на официални мероприятия, където присъствието ѝ винаги е доста желано. \n    Редица фенове на кралското семейство отбелязват, че с оглед на своето състояние Кейт изглежда доста слаба. Но всяка жена преминава през бременността си по различен начин. При това, младата херцогиня е под постоянен \"медицински контрол\" и е обкръжена от любовта на своите близки, което често има целебен ефект.   \n От момента на обявяването на новото положение на съпругата на принц Уилям, тя вече успя, оправяйки се, да посети вече три мероприятия. На 10 октомври тя и мъжът ѝ, а също и принц Хари, присъстваха на приема в Бъкингамския дворец, посветен на Деня на психическото здраве. Трябва ли да се отбелязва, че Кейт изглеждаше великолепно.   \n \nКейт Мидълтън е много популярна. Тя все по-често е оприличавана на принцеса Даяна. Вероятно защото тя също има толкова добро сърце, магнетизъм, очарование, достойно поведение пред обществото. Вероятно, тя ще стане по-известна от своята покойна свекърва. Само трябва да се надяваме, че няма да има и такъв трагичен край.   \nПри това близнаците са грандиозна придобивка. Само трябва да пожелаем на децата и на майката здраве, а на бащата - търпение. Вероятно, много скоро кралското семейство ще трябва да приема двойни поздравления. Според сметките, децата трябва да се появят на бял свят през април.   \n Превод и редакция: БЛИЦ \n", "date": "2017.11.05", "title": "Двойна радост очаква кралското семейство! Сензационна новина, свързана с бременността на Кейт Мидълтън, обиколи Острова (СНИМКИ)"}
{"url": "https://www.blitz.bg/svyat/siriyski-sheykh-na-400-khilyadno-pleme-se-obrnal-za-pomoshch-km-rusiya-da-izgoni-dzhikhadistite_news555540.html", "text": "\n . Сега предлагаме на читателите по-подробно четиво за почти митичния племенен предводител. \nИсторията на знаменития шейх Амир Халид Мохаммед е пример на човек, извървял дълъг и труден път в името на своите 400 хиляди съплеменници и да подпише мирен договор с правителствените войски. \n  \nШейх Мубарак е лидер на племето „Бени Халида”. Преди него племенен предводител бил неговият баща, но през 2010 г. той навършил 78 г. и предал, със съгласието на племето своите пълномощия на сина си. Бащата бил уважаван човек, два мандата бил депутат в сирийския парламент, поддържал отлични отношения с Хафез Асад, бащата на президента Башар Асад. \n  \nПлемето „Бени Халида” обитава територия на двете провинции Хама и Идлиб. Не се знае точната му численост, но в 54 села живеят около 350-400 хил. души. \n  \nВ неговите правомощия влизало решаване на въпроси, които били на битово племенно равнище под компетенциите на държавата. Например скоро възстановили електроподаването във всички свои селища. \n  \nДумата на лидера е закон за племето, но дошлите терористи веднага се опитали да нарушат порядките, да подкопаят авторитета на Мубарак и да посеят анархия в общината. Отначало те донякъде успявали, но шейхът ги разубедил. Върнал мнозина, които преминали в редовете на терористите заради заплащането. \n  \nПреди две години шейх Мубарак се свързал с правителствения офицер по сигурността на аеродрума в Хама, където бил разположен руски Център по примирието. Той помолил за среща, тя се осъществила и там Мубарак изразил желание за съдействие терористите да бъдат прогонени от тяхната територия. Подписан бил мирен договор за присъединяване към режима за прекратяване на огъня. Със своето опълчение Мубарак успява да  изпълнили честно.поетия ангажимент. \n  \nНяколко изгонени групировки ги заплашвали. Него неведъж се опитвали да го отвлекат, но съплеменниците му го спасявали. \n  \nСлед това се заели да възстановяват инфраструктурата. Например независимо че възстановили електроснабдяването, почти навсякъде трябва да се сменят проводниците и той изпратил молба до властите. \n  \nДобре е, че в селата са запазени държавните учреждения в добро състояние. Училищата и болниците не са спирали да функционират, но всичко се нуждаело от ремонт. \n  \nШейх Мубарак безусловно подкрепя амнистията за бунтовниците, но при определени условия и не за всички. Категоричен е, че тя е необходима. Ако хората в близко време се върнат към мирен живот и не се боят за бъдещето си, то връщането към предвоенното равнище било възможно още до края на тази година. \n  \nАко държавата обяви амнистия и по отношение на притежаваното оръжие, хората постепенно щели да го предадат, след като осъзнаят, че то повече не им е нужно. \n  РЕДАКЦИЯ БЛИЦ (по интервю в rusvesna.su) \n \n", "date": "2017.11.05", "title": "Сирийски шейх на 400-хилядно племе се обърнал за помощ към Русия да изгони джихадистите"}
{"url": "https://www.blitz.bg/svyat/bryuksel-vze-vazhno-reshenie-za-bdeshcheto-na-karles-puchdemon_news555639.html", "text": "Белгия разглежда испанските заповеди за арест на каталунските сепаратисти, но няма да ги екстрадира веднага. Белгийската федерална прокуратура изучава издадените от Испания международни заповеди за арест на каталонския лидер Карлес Пучдемон и други членове на неговия разпуснат от централното правителство в Мадрид кабинет, съобщават световните медии.\n Пучдемон и четирима от бившите му министри избягаха в Белгия след като бяха отстранени от власт заради незаконното обявяване на независимост на Каталония. Други осем министри на Пучдемон бяха задържани в Мадрид. \n Федералната прокуратура заяви, че международните заповеди за арест са предадени и на градската прокуратура в Брюксел. \n По информация на евронюз \"Евронюз\", белгийските власти изключват незабавната екстрадиция на Пучдемон и министрите му, които най-вероятно се намират в Белгия. \n Пучдемон писа в профила си в Туитър на холандски език, че е \"готов изцяло да сътрудничи на белгийското правосъдие след издаването на европейската заповед за арест, издадена от Испания\". \n По-рано адвокатът му каза, че неговият клиент ще се бори срещу екстрадирането си в Испания, но няма да иска политическо убежище в Белгия. \n Процесът от арест до екстрадиране, включително и обжалванията, може да отнеме два месеца. \n   \n", "date": "2017.11.05", "title": "Брюксел взе важно решение за бъдещето на Карлес Пучдемон"}
{"url": "https://www.blitz.bg/svyat/izvnredno-ot-belgiya-karles-puchdemon-razvya-byaloto-zname_news555652.html", "text": "\n Тази сутрин Карлес Пучдемон и още четирима бивши министри от каталунското правителство, които се издирваха от властите в Мадрид, доброволно са се предали на белгийските власти, предават световните осведомителни агенции. \nИнформацията бе потвърдена от прокуратурата на страната.  \nТе ще бъдат изслушани този следобед и до понеделник сутринта се очаква съдията да вземе решение по техния случай. \n", "date": "2017.11.05", "title": "Извънредно от Белгия: Карлес Пучдемон развя бялото знаме!"}
{"url": "https://www.blitz.bg/razvlechenie/5-trika-za-seks-na-eks_news555585.html", "text": "\n Животът в днешно време е забързан и динамичен, изпълнен с толкова много задачи, че понякога не ни остава време да се излежаваме дълго в леглото - за почивка и мързелуване, а още по-малко за секс. Но всички знаем, че има ли има желание, има и начин! Ето как да направите бързия секс приятен и за двамата. \n1. Подгрейте със секси чат \nВ ерата на смартфоните и интернет, можем да се свържем един с друг в рамките на секунди. Погъделичкайте въображението си със секси съобщения или снимки, които да ви докарат до ръба на нетърпението и да ви подготвят за бързо действие. Покажете на любимия какво го/я очаква в мига, в който ще се видите и можете да сте сигурни, че натрупалото се очакване ще избие като фонтан от желание още при първото докосване. 2. Извикайте в ума си любимата си секс фантазия \nВсеки човек си има любима сексуална фантазия, от която се възбужда моментално - дали ще е нещо малко, като откопчаване на колан или захапване на устни, или пък определена миризма, някоя мръсна дума или поза. Каквото и да е, пуснете го да се върти в главата ви, за да погъделичка най-първичното у вас. 3. Отдайте се на животински секс \nДългата любовна игра е запазена марка на човешкия вид. Но когато сте \"под пара\" и нямате време за губене, отдайте се на чист животински секс - той е бърз, дълбок и възбуждащ; покажете добре на партньора си колко точно сте възбудени физически, награбете се, заемате позата, която ви осигурява най-дълбоко проникване и действайте смело! Оставете се на инстинкта ви за продължаване на рода да ви води. 4. Отидете на забранено място \nНищо не повдига адреналина и желанието така, както забранените места. На бюрото в офиса, на стълбището в блока, на гости на вашите или в тоалетната на ресторанта. Намирате ли се на място, където могат да ви сгащят, нямате избор - действате като за последно! 5. Използвайте секс играчка \nСредното време за свършване със секс играчка е между 3-6 минути. Ако оргазмът е задължителен, играчката ще бъде незаменим помощник и за двама ви.\n", "date": "2017.11.05", "title": "5 трика за секс на екс"}
{"url": "https://www.blitz.bg/svyat/deutsche-welle-opovesti-interesni-danni-za-shpionskite-planove-na-germaniya_news555562.html", "text": "\n Германското правителство още до края на този месец може да поръча изготвянето на три шпионски сателита за Федералната разузнавателна служба на Германия (BND). Това предаде Deutsche Welle. \nСпоред местни медии комисията на Бундестага по бюджета през юни одобри отделянето на 400 млн. евро за целта.  \nЗа създаването на космическата разузнавателна система за Германия претендират самолетостроителната компания „Еърбъс“ и германската ракетно-космическа корпорация ОНВ.  \nПланира се спътниците да бъдат изстреляни в орбита около 2020 година. \nСистемата е необходима, за да може BND „бързо и самостоятелно“ да събира данни и да предоставя на правителството на Германия „максимално независима и актуална оценка на ситуацията“ в конфликтните региони, уточнява Фокус. \n \n", "date": "2017.11.05", "title": "Deutsche Welle оповести интересни данни за шпионските планове на Германия"}
{"url": "https://www.blitz.bg/stsena/polaroid-uzhasyavashcho-strashen-ksometrazhen-film-18-koyto-shche-izplashi-vsichki_news555420.html", "text": "За съжаление пропускаме ако не шедьоврите, то поне качествените късометражни филми, които са истински микрофилми. Все пак някои режисьори черпят вдъхновение именно от тях, превръщайки след това тези идеи в пълнометражни картини.\nНадяваме се, че някога гореспоменатите трансформации някой ден ще бъдат попълнени от късометражния филм на ужасите Polaroid на режисьора Джой Грин. Не се плашете от определението „късометражен“, защото това клипче може да ви изплаши доста повече от истински филм на ужасите. \nВсичко започва с това, че младеж седи в стая и подрежда кутии с вехтории.  \n \n Пред очите му се озовава интересна находка - стар фотоапарат на фирмата Polaroid.  \n \n Правейки снимка в стаята младежът открива, че на нея има образ на страшно същество и така започва всичко ...   \n \n Гледайте пълния късометражен филм Polaroid» и ако има нещо, знайте, че сме ви предупредили.  \n \n \n", "date": "2017.11.05", "title": "Polaroid — ужасяващо страшен късометражен ФИЛМ (18+), който ще изплаши всички"}
{"url": "https://www.blitz.bg/svyat/krvavi-tsifri-zaginalite-v-deir-ez-zor-sa-nad-100-predimno-zheni-i-detsa_news555599.html", "text": "\n Повече от 100 души са загинали при терористичния акт, устроен от камикадзе в предградието на сирийския град Деир ез Зор. Това предадоха местните медии. \nЖертви на атаката, организирана от „Ислямска държава“, са станали основно жени и деца, уточнява Фокус. \nПо-рано бе съобщено, че  . \n \n", "date": "2017.11.05", "title": "Кървави цифри: загиналите в Деир ез Зор са над 100 - предимно жени и деца"}
{"url": "https://www.blitz.bg/svyat/yaponiya-shche-sledi-s-radar-kosmicheskiya-bokluk_news555588.html", "text": "\n Министерството на отбраната на Япония планира през 2023 г. да изгради първия в страната радар, специално предназначен за следенето на космическия боклук в околоземна орбита, предаде ТАСС.  \nСъоръжението ще бъде разположено на територията на един от обектите на японските Сили за самоотбрана в западната префектура Ямагучи. Основната задача на радара ще бъде получаването на оперативна информация за движението на отломките в близост до японските спътници. По този начин ще може да бъде коригирана тяхната орбита при възникването на непосредствена опасност от сблъсък, пише \"Дарик\". \nУстройството ще се използва и за следене за възможното използване на оръжие за унищожаване на космически апарати. Стойността на проекта се оценява на 38 млн. долара. По оценки на експерти от ООН в орбита над нашата планета кръжат около 300 000 различни неизползвани изкуствени обекта, чиято обща маса достига 5000 тона. \n \n", "date": "2017.11.05", "title": "Япония ще следи с радар космическия боклук"}
{"url": "https://www.blitz.bg/lyubopitno/dzhadzhi/bateriite-na-telefonite-ni-veche-nyama-da-sa-tova-koeto-byakha_news555579.html", "text": "\n Колкото по-голям е капацитета на дадена батерия, толкова по-вероятно е тя да избухне в пламъци. Независимо от опитите на компаниите това продължава да е голям недостатък за безопасността им. Добър пример в това отношение са дефектите в Samsung Galaxy Note 7, но подобни проблеми могат на практика да възникнат на всяко едно устройство.  \nЕкип от международни учени заложиха на техника, спечелила Нобеловата награда за химия през 2017г., за да сложат край на този проблем., информира Engadget. \nТехният проект използва на т.нр. \"крио-електронна микроскопия\" (cryo-ERM), за да изследват в детайли работата на дендритите във вътрешността на батериите. За първи път учените успяват да изследват в детайли структурата на дендритите на атомно ниво и да премахнат бариерите между различните компоненти на батерията. Използването на cryo-ERM позволява да се генерира много повече информация, в сравнение с другите методи. Целта е данните от експеримента да се използват за създаване на по-безопасни батерии. \nВодещо предимство на cryo-ERM е възможността учените да \"замразят\" вътрешността на батерията във всеки момент и да изследват как нейните компоненти реагират на околната среда. По този начин могат да се забележат евентуални дефекти още в начална фаза преди да се е стигнало до избухване в пламъци и други подобни инциденти. Тепърва предстоят много експерименти, които ще покажат коя е най-сигурната технология за създаване на по-безопасни батерии. \nИзточник: inews.bg\n", "date": "2017.11.05", "title": "Батериите на телефоните ни вече няма да са това, което бяха!"}
{"url": "https://www.blitz.bg/svyat/puchdemon-zagovori-za-izvnredno-varvarski-deystviya-no-pk-misli-da-se-predade_news555586.html", "text": "\n Бившият каталонски лидер Карлос Пучдемон заяви, че иска да се предаде на \"истинското правосъдие в Белгия, а не на това в Испания“. Той добави, че не е избягал след референдума за независимост в областта, но просто не е можел да подготви защитата си в Испания, пише Brussels Times. \nПучдемон разкритикува \"извънредно варварските действия“ на испанското правителство и на министър-председателя Мариано Рахой. Той ги обвини, че са оркестрирали скорошните събития, довели до това няколко членове на екипа му да влязат в затвора. Същевременно бившият каталонски лидер призова към „политически диалог“, който според него е единственото решение за настоящата безизходица.  \nПучдемон добави, че ситуацията в момента изисква „политика, която Мариано Рахой не употребява“. „Министър-председателят използва прокуратурата, съдилищата, полицията, дори и предприемачи. Не е правилно, че рискуваме 30 години затвор заради това, че слушахме електората си“, смята той. \n„Всичко това е извънредно варварско. Бях избран. Волята на каталонския народ бе нелегално смазана от правителството на Рахой“, добави бившият каталонски лидер.  \nИзточник: Канал 3\n", "date": "2017.11.05", "title": "Пучдемон заговори за \"извънредно варварски действия“, но пък мисли да се предаде"}
{"url": "https://www.blitz.bg/svyat/stava-naistina-strashno-kndr-sobshchi-kak-shche-se-stigne-do-yadreno-bedstvie-na-teritoriyata-na-sashch_news555614.html", "text": "\n По-рано днес  . Ответната реакция от страна на Северна Корея не закъсня. Сеул призова главнокомандващия на САЩ  да се въздържа от „безотговорни забележки“ по време на обиколката си в Азия. \nСевернокорейският правителствен вестник \"Родонг Синмун\" съобщи, че американците не харесват Тръмп, защото неговата \"духовна нестабилност\" може да доведе до \"ядрено бедствие на територията на САЩ\".  \n\"Президентът не се е укротил и сериозно провокира КНДР, отправяйки глупави забележки“, пише в статия на вестника. \n\"Ако САЩ подцени силата на КНДР и посмее да действа безразсъдно, тя ще бъде заставена да действа с решително и безжалостно наказание, мобилизирайки пълната си сила\", сочи \"Родонг Синмун\". \nВ същото време военното напрежение в света расте главоломно, след като  . \n", "date": "2017.11.05", "title": "Става наистина страшно! КНДР съобщи как ще се стигне до ядрено бедствие на територията на САЩ"}
{"url": "https://www.blitz.bg/svyat/the-sun-detektivi-ot-skotland-yard-rovyat-v-blgariya-za-da-trsyat-misterioznata-zhena-v-lilavo_news555541.html", "text": "Детективи от Скотланд Ярд са пътували скоро до България, за да проследят нова следа, разкрива The Sun. Те издирват жена, облечена в лилаво, която може да държи ключова информация относно изчезването на Мадлин Маккан, позната като Малката Мади. Нейното изчезване през 2007 г. от португалския курорт Прая да Луз е една от най-големите мистерии на съвремието, а за издирване на момиченцето са похарчени над 12 милиона паунда.\nМъжът на въпросната българка, в момента мъртъв, бил осъждан педофил. \nДвамата работили като домашни прислужници близо до курортния апартамент, от който Мади изчезна. \nМестни хора свидетелствали за тях, но нищо не последвало, докато от Скотланд Ярд не прегледали отново свидетелствата 10 години по-късно. \nСпоред свидетелката г-жа Мурат, жената била видяна блидо до комплекса, където семейство Маккан било отседнало. \nТя и съпругът й изчезнали, след като изчезнала и Мадлин. \nПолицаите не успяват да открият жената, въпреки големите усилия и хвърлени ресурси. Превод: БЛИЦ \n \n", "date": "2017.11.05", "title": "The Sun: Детективи от Скотланд Ярд ровят в България, за да търсят \"Мистериозната жена в лилаво\""}
{"url": "https://www.blitz.bg/svyat/skandal-v-turtsiya-direktor-kara-uchenitsite-da-mu-tseluvat-rka-video_news555544.html", "text": "В Турция родители на ученици в един от лицеите устроили скандал, когато узнали, че на влизане в училище децата им са принуждавани да целуват ръка на директора, пишат местни медии.\nТова се случило в района на Пазарджик в югоизточната провинция Кахраманмараш. В мрежата се появиха кадри, на които се вижда как директорът на учебното заведение седи на стол пред входа, а влизащите ученици му се кланят и целуват ръката му. \n \n \n \nУправлението на образованието в турската провинция обяви, че по дадения инцидент тече разследване. Самият директор Ибрахим Йълмазджан не е дал никакви обяснения. Засега не е известно и дали целуването на ръка на директора се явява обичайна практика в това учебно заведение. Превод: БЛИЦ \n \n", "date": "2017.11.05", "title": "Скандал в Турция: Директор кара учениците да му целуват ръка (ВИДЕО)"}
{"url": "https://www.blitz.bg/svyat/vzriv-v-bezhanski-lager-v-siriya-ima-zhertvi_news555546.html", "text": "Взрив избухна в сирийски бежански лагер, има десетки загинали и ранени, предаде Би Би Си. Инцидентът е станал северно от град Деир ал Зор.\n Съобщава се, че  привърженик на ИДИЛ е взривил автомобил,  зареден с експлозиви. \n Засега точният брой на убитите и пострадалите не е известен. \n", "date": "2017.11.05", "title": "Взрив в бежански лагер в Сирия, има жертви"}
{"url": "https://www.blitz.bg/svyat/bivshi-sluzhiteli-na-makdonalds-razkrikha-kakvo-v-nikakv-sluchay-ne-tryabva-da-porchvate_news555525.html", "text": "Бивши служители на МакДоналдс разкриха поредната тайна на веригата за бързо хранене на сайта Reddit. По техни думи един от бургерите практически никога не е пресен заради слабата му популярност.\nСпоред тях сандвичът \"Филе-о-фиш\" никога не може да бъде поръчан пресен. В повечето случаи той стои на подгряване няколко часа и чака някой любител на рибата, който да се реши да го поръча. \n\"Единствения момент, когато можете да се доверите на \"Филе-о-фиш\" - това е 10 часа сутринта. По това време се превключва на дневно меню и затова тогава всичката храна е свежа\", казват те. \nИма и клиенти, които обаче се застъпиха за въпросния рибен бургер. Те отбелязаха, че не отиват в ресторант за здравословно хранене, затова и като цяло им е безразлично колко време бургерът е престоял на рафта. \n\"Аз смятам, че сключвам договор с МакДоналдс, когато поръчвам \"Филе-о-фиш\" (а аз често го правя, това ми е любимото нещо от менюто). Ако искате да ми продадете квадратно парче риба, което е еднакво в Денвър или в южна Франция, не мисля, че по някакъв начин ще е по-прясна,\" пише един от тях. \nВпрочем един от бившите работници във веригата предложи прост начин да се получи по-свеж сандвич по всяко време на денонощието. \n\"Просто кажете, че искате да ви приготвят \"Филе-о-фиш\" по поръчка. Това ще отнеме около пет минути, но си струва.\" Превод: БЛИЦ \n \n", "date": "2017.11.05", "title": "Бивши служители на МакДоналдс разкриха какво в никакъв случай не трябва да поръчвате"}
{"url": "https://www.blitz.bg/svyat/ne-e-za-vyarvane-koy-i-zashcho-natupa-amerikanskiya-senator_news555549.html", "text": "\n Човекът, който се нахвърли с бой върху американския сенатор Ранд Пол се оказа съседът му Рене Баучър, лекар анестезиолог и демократ по убеждения. Това съобщи в събота телевизия \"Фокс нюз\" (Fox News).  , е станал още в петък. \nВсичко се случило в дома на сенатора в град Боулинг Грин в щата Кентъки. Както се отбелязва, Баучър е арестуван и пуснат под гаранция 5 хиляди долара. Повдигнато му е обвинение за нанасяне на лека телесна повреда, за което може да получи до 1 година затвор. Един от съседите разказва, че спорът е за обща територия между къщите им. Мъжът разказва на телевизионния канал, че пол и Баучър живеят в съсобственост върху жилищния парцел. В петък по обяд Ранд Пол е косил тревата на поляната пред къщата си, когато Баучър го нападнал.  \n\"Фокс нюз\" обръща внимание, че на страницата на Баучър във \"Фейсбук\" са публикувани много материали срещу президента на САЩ Доналд Тръмп. Баучър е привърженик на Демократическата партия на САЩ, докато Пол е с съпартиец и съюзник на държавния глава от републиканската партия. Местният вестник \"Дейли нюз\" (Daily News) припомня , че през 2003 година Баучър е награден за изобретяването на жилетка срещу болката в кръста. Сенаторът е с незначителни наранявания, но се чувства прекрасно. \n \n", "date": "2017.11.05", "title": "Не е за вярване кой и защо натупа американския сенатор"}
{"url": "https://www.blitz.bg/svyat/voennoto-naprezhenie-v-sveta-raste-glavolomno-yemenska-raketa-udari-sauditskata-stolitsa-a-trmp-razoblichi-vinovnitsite-i-obyavi-che_news555556.html", "text": "\n Американският президент Доналд Тръмп обвини Иран, че е съпричастен към изстрелването на балистична ракета от територията на Йемен по Саудитска Арабия. \n\"Според мен Иран е извършил атаката по Саудитска Арабия. Вие знаете това, нали? Видяхте, че беше изстреляна ракета. А нашите системи я свалиха\", каза той на журналистите, които го придружават в започналата в понеделник сутринта 10-дневна обиколка на страните в Югозиточна Азия уточнява БГНЕС. \nВоенновъздушните сили на коалицията от арабски страни начело със Саудитска Арабия нанесе ответен удар по цели в столицата на Йемен Сана. \nБЛИЦ припомня, че  . \nТя е била насочена към летището, но е била свалена успешно. Инцидентът не се е отразил на работата и самолетите излитаха и кацаха по разписание. \n", "date": "2017.11.05", "title": "Военното напрежение в света расте главоломно: Йеменска ракета удари саудитската столица, а Тръмп разобличи виновниците и обяви, че..."}
{"url": "https://www.blitz.bg/svyat/edin-ot-nay-bogatite-khora-na-planetata-be-zakopchan-s-oshche-10-printsove-za-koruptsiya-v-sauditska-arabiya-video_news555554.html", "text": "Десет принца и десет бивши министри бяха арестувани в Саудитска Арабия по обвинения в корупция. Това съобщава телевизия Al Arabiya.\nВечерта на 4 ноември в арабската страна започна работа комитетът за борба с корупцията, създаден с указ на крал Салман. Негов председател е наследният принц Мухамад бин Салман ал Сауд. \n \n \n \nВ профила си в Туитър журналистката от вестник „Ал Хаят“ Джоис Карам съобщи,че сред задържаните се е оказал и наредилият се на 22 място в списъка с най-богатите хора на света принц ал Уалид, племенник на крал Салман. \n \n \n \nМеждувременно влиятелните ръководители на Саудитската национална гвардия, елитно подразделение за вътрешна сигурност, както и на флота бяха заменени в серия високопрофилни оставки, изпратили шокова вълна в кралството.   \nТова стана само часове,  след като Саудитска Арабия удари и унищожи „балистична ракета“ североизточно от столицата си Риад, която бе изстреляна от Йемен.   \nРакетата бе унищожена близо до международното летище на Риад „Крал Халед“. \nИзточник от авиацията на кралството съобщи, че по-рано миналата вечер е било забранено на всичките частни самолети да излитат от страната, за да се попречи на потенциалното бягство на високопоставените задържани. \n„Мащабите на арестите са безпрецедентни за модерна Саудитска Арабия. Задържането на принц Уалид бин Талал, ако е истина, ще изпрати вълна от шок в местния и международния бизнес“, каза Кристиян Улрихсен от институт Бейкър за публична политика в Университета Райс. \nАрестите са извършени след по-малко от две седмици, когато принц Мохамед посрещна хиляди представители на глобалния бизнес в Риад в рамките на инвестиционна среща, на която бяха представени плановете на кралството за следпетролната ера. \n \n", "date": "2017.11.05", "title": "Един от най-богатите хора на планетата бе закопчан с още 10 принцове за корупция в Саудитска Арабия (ВИДЕО)"}
