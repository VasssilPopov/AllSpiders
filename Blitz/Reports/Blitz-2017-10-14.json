{"url": "https://www.blitz.bg/kriminalni/prestplenie/edna-ot-zhertvite-na-feysbuk-izmamnika-spasaleksandr-zad-okeana-razkri-podrobnosti-ot-podlata-mu-skhema_news550494.html", "text": "Александър Николов, който успя да измами десетки в социалната мрежа, е успял да оплете в мрежите си и българи от Чикаго.\n„Ние започнахме да поддържаме контакти с него, след като търсихме самолетни билети до Мексико и обратно. Трябваха ни шест самолетни билета. Препоръча ни го наш познат, който се е възползвал от услугите му и вече е летял с по-евтини билети. Не е случайно\", разказа пред BG VOICE живеещата в Чикаго домакиня Ваня Креймър. Тя изгоряла с 13 хиляди долара, източени от сметката й, след като е купила самолетни билети от него. \n  \nКак работи схемата на измамата? \n  \n„Дадох му номера на кредитната си карта, тъй като сумата беше 2,300 долара, няма как от Америка да се пратят толкова по банков път. Искам да отбележа - в Щатите това съм го правила многократно, тук много често хората плащат така.\" \nКреймър била под напрежение, бързала да си намери билет и не се усъмнила. Пък и „Николов\" вече имал доволни клиенти: „Видях в социалните мрежи - летяхме от Франкфурт до Амстердам, от Рим до Париж - и всеки е доволен. Всички тези хора го хвалеха много\", разказва тя. \n  \nПътуването минало без проблеми, но месец по-късно имало неприятна изненада: „Съпругът ми отвори нашата сметка и видя, че липсват 13,000 долара. Изтеглени по 300 долара, 500, най-голямото беше 800 долара и някакви стотинки. Стана ми ясно, че с тези суми е плащана някаква услуга. Обадих му се веднага и той каза - станала е счетоводителска грешка, ще оправим всичко веднага, ще ви възстановя парите.\" \n  \nСемейството продължило да си говори с „Николов\", въпреки че бързо разбрало, че става дума за измама и парите няма да бъдат върнати. „Искахме да подклаждаме илюзията, че му вярваме, за да имам данни за контакта си с него.\" Тя записала разговорите си с него. \nОказало се, че не е сама - „Николов\" излъгал още много хора, които бързо се събрали в затворена фейсбук група и заедно подали сигнали срещу измамника. \n  \nСъществуващата само в социалните мрежи личност вече е издирвана от ГДБОП за поредица измами с кредитни карти, злоупотреба с лични данни и източване на сметки. Кой стои зад профилите във фейсбук и туитър, представящи постоянно пътуващ млад човек с интелигентен изказ, чувство за хумор и мнение по разнообразни политически и обществени теми, не е ясно. Във виртуалния му живот през последните седем години му се раждат близнаци, живее в Париж, мести се в Австралия, започва нова работа на мистериозно високо място, пак в чужбина. Образът на почтен човек с принципи се затвърждава без никакви пробойни. Появява се като автор в „Уебкафе\". Но всичко се случва само по интернет, без личен контакт. \n  \nПреди да изчезне, Николов започва да търси пари назаем, включително и от главния редактор на BG VOICE Ясен Дараков, който обаче се усъмнява, след като говори с колеги, които също се оказва, че лично не го познават. Други разказват, че Николов моли свои познати да купят билет за трети лица с обещанието, че ще им преведе парите веднага. Обяснението е, че сменя ръководството във фирмата си и след скандал старите колеги са блокирали всички онлайн сметки. Междувременно срещу него вече са подадени сигнали в ГДБОП. Измамените се свързват помежду си и установяват, че никой не познава лично този човек. \n  \nСлед кратко разследване се оказва, че Александър Николов няма, а най-вероятно зад този образ се крие човек на име Спас Василев, който живее не в Париж, а при родителите си в благоевградско село. В самото село го знаят като измамник. Той обаче е изчезнал и никой не знае къде е. Предстои да бъде обявен за издирване. Следи към него има достатъчно - водил е безброй телефонни разговори, има фирма с банкова сметка, към която са превеждани парите, някои от билетите е закупувал от голяма туристическа агенция в София, получавал е даже колети на името на мистериозна жена. Вероятно негова роднина. Засега не е ясно колко са измамените и дали измамната схема е била печеливша. \n", "date": "2017.10.14", "title": "Една от жертвите на фейсбук измамника Спас/Александър зад Океана разкри подробности от подлата му схема"}
{"url": "https://www.blitz.bg/lyubopitno/nauka-i-tekhnologii/unikalno-video-pokaza-strashilishcheto-2012-ts4-koeto-premina-pokray-zemyata_news550653.html", "text": "Японски астрофизици публикуваха видео, запечатало преминаването на астероида 2012 ТС4 покрай Земята. Припомняме, че небесното тяло прелетя на 50 000 километра от нашата планета на 12 октомври. Това е единствената космическа скала, която се е приближавала толкова близо до Земята.\nКлипът е направен с помощта на камерата „Кисо”, която се намира на остров Хоншу. Въпреки многобройните предсказания, астероидът не се заби в нашата планета, дори не представляваше никаква заплаха. \nСпециалистите са изключително доволни от редките кадри, тъй като подобно събитие попада изключително рядко в обектива. Те уточняват, че след две години 2012 ТС4 отново ще премине покрай нашата планета. \n \n \n Превод: БЛИЦ \n", "date": "2017.10.14", "title": "Уникално ВИДЕО показа страшилището 2012 ТС4, което премина покрай Земята"}
{"url": "https://www.blitz.bg/zdrave/zdravni-novini/mayka-ridae-neizvestna-alergiya-izgori-dshcherya-mi-zhiva-ostavi-ya-bez-kozha-snimki_news550669.html", "text": "Деветгодишната Фоникс Ричи е била здраво и щастливо дете, докато неизвестна алергия не я лишила от 65% от кожата. Момичето се оказало в болница със синдрома на Стивънс-Джонсън. Това е заболяване, което поразява кожата, мукозниte мембрани и очите.\n \n Когато Фоникс Ричи се оплакала на майка си Никол от болки в гърлото, тя я завела на лекар, пише в. \"Сън\". Медикът предположил, че момичето има грип или ангина. Изпратил я вкъщи, предписвайки ѝ лекарство. В същия ден момичето вдигнало температура, кожата ѝ се покрила с мехури, Фоникс започнала да се задушава. Никол твърди, че предписаното от лекаря лекарство нямало нищо общо със случилото се - момичето се чувствало зле още преди да го вземе.   \n \n Изплашената майка веднага завела Фоникс в болницата, където състоянието на момичето започнало стремително да се влошава. То било прието в реанимацията, а половин час по-късно на Никол съобщили, че дъщеря ѝ може да не оцелее. Лечението не помагало. Тогава Фоникс с хеликоптер била прехвърлена в Бирмингам, където дерматолог най-накрая поставил правилната диагноза: Синдром на Стивън-Джонсън. \"Дъщеря ми така се промени, че дошлите да я видят не можеха да я познаят. Тя е цялата подпухнала, все едно че са я били, кожата ѝ блестеше\", разказва Никол Ричи.   \n \n През следващите 40 дни момичето три пъти било местено от клиника в клиника - Фоникс почти останала без кожа. Имало е риск от заразяване на кръвта. В крайна сметка специалистите успели да победят болестта, но и до момента не могат да кажат какво я е провокирало. Сред версиите са инфекция, алергия или реакция на лекарство.   \n \n В момента Фоникс е почти сляпа. Едното ѝ око е зашито, за да се предотврати неговото увреждане, а второто е поразено от болестта. Въпреки това, момичето е успял да се върне в училище и много се радва, че отново е със своите съученици.  \"Тя много се вълнуваше, но децата се отнасят с нея нормално\", казва Никол Ричи.   Превод и редакция: БЛИЦ \n", "date": "2017.10.14", "title": "Майка ридае: Неизвестна алергия изгори дъщеря ми жива, остави я без кожа (СНИМКИ)"}
{"url": "https://www.blitz.bg/svyat/tazi-khubavitsa-e-v-dnoto-na-seks-skandala-vzrivil-britanskite-voennomorski-sili-snimki_news550670.html", "text": "В мрежата се появи снимка на младши лейтенант Ребека Едуардс, която се оказа в центъра на секс скандала в британските военноморски сили. По информация на „Дейли мейл”, 20-годишното момиче е служило на борда на атомната подводница HMS Vigilant на длъжността „офицер по инженерно-техническото обезпечаване”.\nВ нарушение на устава тя е имала интимни отношения с капитана на плавателния съд – 41-годишният Стюард Армстронг. Връзката им стана публично достояние, след като възмутените й колеги побързали да доложат за скандалните отношения между двамата на висшестоящото ръководство. \nСпециална комисия към министерството изясни, че секс на HMS Vigilant са правили не само Едуардс и Армстронг, в резултат на което с уволнение са заплашени вече петима от екипажа. Капитанът на подводницата пък е отстранен от служба. \n  \nЗабранените отношения между членовете на екипажа започнали по време на мисия в северната част на Атлантическия океан. Скандалът гръмна, когато подводницата потегли към САЩ за балистичните ракети Trident. Превод: БЛИЦ \n", "date": "2017.10.14", "title": "Тази хубавица е в дъното на секс скандала, взривил британските военноморски сили (СНИМКИ)"}
{"url": "https://www.blitz.bg/svyat/misteriozna-smrt-v-atina_news550671.html", "text": "Полицията в Маркопулос, североизточно предградие на Атина, разследва обстоятелствата, свързани със смъртта на жена и нейната дъщеря, след като съпругата му го заключила съпруга си в мазето на дома им. Мъжът разказал пред полицията, че чувал как двете жени спорят, след това чул крясъци.\nСлед като успял да излезе от мазето, той намерил двете жени мъртви, с кървав нож наблизо, пише \"Български новини\".  \nСпоред източници, полицията вярва, че жената намушка дъщеря си, преди да се самоубие. Докладът на съдебния лекар би трябвало да хвърли повече светлина върху трагедията. \n \n", "date": "2017.10.14", "title": "Мистериозна смърт в Атина"}
{"url": "https://www.blitz.bg/layfstayl/ptuvane/tayni-ot-100-miliona-godini-peshcherata-na-ledenite-giganti-aysriyzenvelt_news550645.html", "text": "Чували ли сте за Айсрийзенвелт? Удивителната ледена пещера в Австрийските Алпи е истинска магия и очарование за окото!\nНа немски името й означава Свят на ледените гиганти и наистина много й подхожда, пише obekti.bg\nИзвестна е като най-голямата ледена пещера в света. Ще останете запленени от студената красота на стотиците отблясъци на кристалите и от мащабите на ледените фигури, в основата на които човек се чувства като джудже. Сякаш наистина гигантска ръка е ваяла всичко това, после създателят е изчезнал нанякъде.  \nПещерата е разположена на 40 км южно от Залцбург, в частта Тененгебирге на Алпите. 20-метровият й вход създава усещането, че е врата към друг свят. И действително е така. \nПреди стотици милиони години реката Залцах минавала през тези планини, като постепенно дълбаела лабиринт от варовикови тунели и проходи. Те продължават навътре в планината на разстояние 42 километра. Ледът обаче се простира само на километър от устата на пещерата. \nПреди да бъде открита в края на 19. век, пещерата била известна само на местните ловци. Те обаче отказвали да влизат вътре, защото вярвали, че това е вратата на ада. Ледът, който веднага те пренася в една друга реалност, наистина създава усещането за свят, много далечен от човешкия. Ледената подплата в началото на пещерата се е формирала в течение на столетия от непрекъснатото размекване, топене и повторно замръзване на снега в нея през различните сезони. \nПрез студената алпийска зима пещерата вътре остава по-топла от въздуха навън. Мразовитият въздух обаче си пробива път навътре в пещерата и понижава до под нулата температурата в по-долните галерии. През по-топлите месеци снегът на повърхността започва да се топи и се процежда през пукнатините вътре в пещерата. Там обаче водните капки бързо замръзват на студения въздух и образуват запленяващи въображението причудливи фигури.   \nВ пещерата има непрекъснато течение. През зимата въздухът навлиза от входа към вътрешността, а през лятото студеното течение се обръща от вътрешността навън, като не позволява на снега да се стопи. \nИ така, представете си не просто пещера с красиви ледени фигури. Около вас се издигат огромни грамади лед, който стига до самите скалисти сводове на пещерата. Като че ли сте попаднали в ледена приказка, леден дворец или дори в търбуха на ледено чудовище. \nАсоциациите са безкрайни, тъй като светът под земята  е толкова странен и непознат. Пред вас изникват всякакви ледени фигури – сталактити, сталагмити, сводове, замръзнали водопади. Гледката е заслепяваща и заслужено получава 5 звезди в скалата на най-добрите туристически атракции в света. Всички, посетили това изумително място, разказват, че си е заслужавала всяка секунда от подземната разходка. \nИнтересно е, че в пещерата няма прокарано електричество. На входа всеки посетител получава карбидна лампа и трябва да си свети сам. \nЩе се почувствате като истински изследовател с точната екипировка на точното място. \nТрябва само да внимавате лампата да не изгасне от студеното течение, което ще ви лъхне в лицето точно при влизането вътре. И пътуването в този друг свят започва – очакват ви 75 минути на незабравими гледки. Ще се провирате през тунели, ще се катерите по стъпала, като ще преодолеете разлика във височината от 135 метра. На няколко пъти по време на тура вашият гид ще изчезва зад някоя ледена фигура и ще запалва магнезиев пламък. Ефектът от ярката синкаво-бяла светлина върху леда е поразяващ и очертава в ярък контраст фигурите около вас. \nАйсрийзенвелт е естествена варовикова пещера, издълбана от водата в течение на хилядолетия в скалите на планината Тененгебирге, най-голямото карстово плато в тази част на Алпите. Макар че била известна отдавна на местните хора, първото й официално откриване за науката направил през 1879 г. природоизпитателят от Залцбург Антон Поселт. \nТой успял да влезе само 200 м навътре в пещерата. \nПубликувал статия за откритието си, но скоро то било забравено от съгражданите му. Един от малкото, които проявили интерес и го запомнили, бил спелеологът от Залцбург Александер фон Мьорк. От 1912 г. нататък той организирал няколко експедиции в пещерата, като примерът му бил последван и от други природолюбители. Фон Мьорк загинал през 1914 г. в боевете през Първата световна война. Урната с праха му се съхранява и до днес в една ниша на любимата му пещера. \nПрез 1920 г. били направени първите пътеки в планината към пещерата, както и малка хижа за изследователите. Малко по-късно се появили и първите туристи, привлечени от внезапната слава на природното чудо. През 1955 г. бил построен кабинков лифт, който съкратил изкачването пеша от 90 на 3 минути. \nКогато влезете в пещерата, се насочвате право към залата Поселт. Там има огромен сталагмит, наречен Кулата на Поселт. След това стигате до знак във формата на кръст. Това е мястото, до което е стигнал първият откривател на пещерата по време на своето проучване. Оттук нататък започват огромните ледени фигури. Мястото, където ледът е най-дебел, се нарича Голямата ледена дига. Там на места той достига височина до 25 метра. \nСлед това е Крепостта Химир, кръстена на гиганта Химир от скандинавската митология. Тук сталактитите образуват фигура, наречена Воала на Фрига. По пътя ви следва Катедралата на Александер фон Мьорк, където е поставена урната с праха на изследователя. Това е огромна, естествено оформена зала, която е изцяло покрита с лед. Открита е от Фон Мьорк и това е най-подходящото място да почива прахът му. \nПоследната спирка от обиколката е Леденият дворец, който се намира на километър навътре в пещерата и на 400 м под земята. Оттук туристите се обръщат и по обратния път излизат навън. \nМнозина си задават въпроса колко стар е ледът в пещерата. Геоложките изследвания на проби, взети от леда, показват, че най-старите слоеве в ледените пещери в този район са на около 1000 години. Може да ви се вижда много, но всъщност ледът е съвсем млад, като се има предвид, че историята на тези пещери се простира между 50 и 100 млн. години назад.  \nПрез годините ледените фигури се появяват и изчезват. \nОбикновено една фигура съвсем бавно се трансформира в друга при размекването на леда, като така се появяват и нови забавни истории, които водачите на групите разказват. Така например кракът на една от ледените бели мечки се стопил и тя постепенно се превърнала в слон! \nВ края на краищата човешкото въображение дава имена на фигурите, родени от играта на природата. А пещерата се променя непрекъснато, така че ще откриете нещо ново и запленяващо всеки път, когато я посещавате.  \n \n", "date": "2017.10.14", "title": "Тайни от 100 милиона години: Пещерата на ледените гиганти Айсрийзенвелт"}
{"url": "https://www.blitz.bg/layfstayl/svetski/kim-kardashiyan-si-publikuva-bez-da-iska-seks-igrachkite-v-mrezhata-snimki_news550641.html", "text": "Пез юни Ким Кардашиян пусна собствена гама козметични продукти, а на 12 октомври тя качи в профила си в Инстаграм снимки със свои четки. Фотосите предизвикаха фурор, все пак четката изглежда като предмет, който със сигурност трябва да се хареса на жените.\n  \n Някои коментатори предположиха, че новата гама от аксесоари на Ким се отличава с доста голяма многофункционалност. Други казват, че на снимката случайно е попаднал и подарък към покупката.   \n \n Интересно е, че по-рано Ким вече е публикувала уроци по слагане на грим с използването на своята гама продукти, само че дръжките на четките не са предизвиквали такъв фурор, пише Лайф.   Превод и редакция: БЛИЦ \n   \n", "date": "2017.10.14", "title": "Ким Кардашиян си публикува без да иска секс играчките в мрежата (СНИМКИ)"}
{"url": "https://www.blitz.bg/svyat/severna-koreya-zaplashi-strashno-avstraliya_news550667.html", "text": "Северна Корея заплаши Австралия със страшни последствия, ако продължи да подкрепя американския военен, икономически и дипломатически натиск върху Пхенян. Това съобщава севернокорейската държавна агенция KCNA, цитирана от световни агенции.\n\"Австралия няма да успее да избегне катастрофа\", предупреди КНДР. Според агенцията \"Австралия показва опасни действия с ревностното си присъединяване към обезумелите политически и военни провокации на САЩ\". \nЗаплахата идва един ден след изразената от австралийски официални представители силна подкрепа за Вашингтон по време на визита в Южна Корея. Външният министър на Австралия Джули Бишъп заяви пред репортери, че страната й е ангажирана за ядрено разоръжаване на КНДР чрез дипломация, но е готова да предприеме и военни действия със САЩ. \nТя добави, че австралийски бойни кораби ще се насочат към Южна Корея като част от споразумение за отбрана. По-рано беше съобщено, че Северна Корея се подготвя за ракетно изпитание. \n \n", "date": "2017.10.14", "title": "Северна Корея заплаши страшно Австралия!"}
{"url": "https://www.blitz.bg/layfstayl/chetirite-nay-vazhni-uroka-koito-vasheto-dete-tryabva-da-znae-za-parite_news550601.html", "text": "\n Koи ca нaй-вaжнитe ypoци, cвъpзaни c финaнcитe, ĸoитo тpябвa дa дaдeтe нa cвoeтo дeтe? Πaтpиĸ Лax, пpoфecop пo финaнcи в Веllаrmіnе Unіvеrѕіtу и ocнoвaтeл нa Lасh Fіnаnсіаl дaвa cвoя oтгoвop пpeд Тhе Wаll Ѕtrееt Јоurnаl.  \n\"Πpeпoдaвaл cъм нa нaд 1 200 cтyдeнтa в ĸapиepaтa cи ĸaтo пpoфecop. Ha 12 aвгycт cpeщнax нaй-вaжния cи yчeниĸ: мoятa ĸpacивa дъщepя. Зaeднo cъc cтpaxoвeтe и пpитecнeниятa, ĸoитo зaпълвaт глaвитe нa млaдитe poдитeли, миcлex cи и зaтoвa ĸaĸви ypoци иcĸaм дъщepя ми дa нayчи зa пapитe, въз ocнoвнa нa мoя oпит ĸaтo пpoфecop и финaнcoв cъвeтниĸ\", пишe тoй. Koи ca тe: Дa пpaви paзлиĸa мeждy жeлaния и нyжди. Cpeщнax мнoгo ĸлиeнти, ĸoитo ce пpoвaлиxa в плaнoвeтe cи зa пeнcиoниpaнe c бoгaтcтвo. Xopaтa paзвивaт лoшия нaвиĸ дa ĸaзвaт \"Имaм нyждa\" вмecтo пpaвилнoтo \"Иcĸaм\" нa мнoгo paннa възpacт. \nЗaтoвa щe нayчa дъщepя ми, ĸoгaтo пoиcĸa нoвa игpaчĸa и ĸaжe, чe ce нyждae oт нeя, дa ми oбяcни зaщo cмятa тaĸa. \nДa нe бъpĸa мaтepиaлнитe пpидoбивĸи c бoгaтcтвoтo. Xopaтa чecтo cмятaт, чe няĸoй cъc cĸъпa ĸoлa или гoлямa ĸъщa e бoгaт, дoĸaтo тoзи c 10-гoдишнa ĸoлa и cpaвнитeлнo пo-мaлъĸ дoм e бeдeн. Имa бeзpoй мнoгo мeтoди, ĸoитo yнищoжaвaт бoгaтcтвoтo ви, нo ви пoзвoлявaт дa cи ĸyпитe cĸъпa ĸoлa и дa изглeждaтe бoгaт - ĸaтo нaпpимep дa нe cпecтявaтe дocтaтъчнo пapи. Или дopи дa взeмaтe нaзaeм. \nЩe нaпoмня нa дъщepя ми, чe бoгaтcтвoтo идвa oт xapчeнeтo нa пo-мaлĸo пapи, oтĸoлĸoтo изĸapвaш и cпecтявaнe нa paзлиĸaтa, a нe oт пoĸyпĸaтa нa aĸтиви, ĸoитo бъpзo гyбят cтoйнocт. \nДa oцeни cлoжнaтa лиxвa. Toзи ypoĸ, ĸoйтo пpoмeни живoтa ми, мoжe би щe ocтaвя зa мoмeнтa, в ĸoйтo тя e в гимнaзия и мoжe дa гo paзбepe. Bяpвaм твъpдo, чe мнoгo oт финaнcoвитe гpeшĸи, ĸoитo xopaтa пpaвят - ĸaтo нaпpимep нeдocтaтъчнoтo cпecтявaнe или твъpдe гoлямoтo зaeмaнe нa пapи, пpoизлизa oт нepaзбиpaнeтo нa cлoжнaтa лиxвa. Cмятaм, чe aĸo xopaтa знaexa ĸoлĸo мoгaт дa cпeчeлят или дa зaгyбят oт нeя, мнoгo мaлĸo oт тяx нямaшe дa ca нaиcтинa гoтoви зa пeнcиoниpaнe. \nДa я нayчa, чe aĸo нeщo изглeждa твъpдe xyбaвo, зa дa e иcтинa, нaй-вepoятнo нe e.\n", "date": "2017.10.14", "title": "Четирите най-важни урока, които вашето дете трябва да знае за парите"}
{"url": "https://www.blitz.bg/svyat/zemetresenie-udari-grtsiya-i-v-makedoniya-se-izplashikha_news550636.html", "text": "Земетресение с магнитуд 4,2 по Рихтер бе регистрирано днес по обяд на 140 км южно от Скопие, на територията на Гърция, съобщи Сеизмологическата обсерватория при Природно-математическия факултет в Скопие, цитирана от агенция МИА.\n Земетресението е почувствано от населението в югозападна Македония – в Битоля с интензивност четири, а в Ресен и Охрид от трета степен по Европейската макросеизмична скала. \n", "date": "2017.10.14", "title": "Земетресение удари Гърция, и в Македония се изплашиха"}
{"url": "https://www.blitz.bg/svyat/stava-mnogo-vzrivoopasno-irak-s-ultimatum-km-kyurdite-napuskayte-kirkuk-do-48-chasa-inache_news550644.html", "text": "Иракската правителствена армия и тюркменските милиции са дали на автономното кюрдско управление в северната част на страната 48 часа, за да напуснат град Киркук и богатия на петрол регион около него, предаде ДХА. Ултиматумът, връчен от премиера на Ирак Хайдер Абади, включва изтегляне на бойците пешмерга от летището на града, голям военен щаб, всички петролни кладенци, залежи и свързани с тях инсталации, а също и предаване на пленените джихадисти на правителствените сили.\n Именно от „Ислямска държава” кюрдите с много жертви успяха да отвоюват Киркук, по-рано загубен лесно от централната власт. \n Ситуацията в региона е сложна, защото в Киркук живеят представители на различни етноси и има обвинения към кюрдите, че възнамеряват да прогонят арабите. \n Към момента избухването на конфликт изглежда твърде вероятно, като и двете страни са в пълна бойна готовност. \n", "date": "2017.10.14", "title": "Става много взривоопасно! Ирак с ултиматум към кюрдите: Напускайте Киркук до 48 часа, иначе ...."}
{"url": "https://www.blitz.bg/svyat/selyani-za-momchentse-s-golyama-rka-to-e-samiyat-dyavol-drzhte-go-daleche-ot-ochite-ni-snimkivideo_news550625.html", "text": "Малчуганът страда от рядка болест. Родителите му нямат пари, за да го пратят при квалифициран лекар.\n Местните жители в Бангладеш смятат, че петгодишно момче е самият дявол заради огромната му ръка, която е най-малко два пъти по-голяма от главата му. Заради това хората избягват Таджбир Ахтар и дори са помолили майка му да не го извежда навън. Затова момчето е принудено да води затворнически начин на живот. Детето не годи на училище, то няма приятели, пише в. Daily Mail. \n \n \n \n Таджбир е бил само на няколко месеца, когато родителите са забелязали първите симптоми на рядката болест. Родителите на момчето са посетили местните лекари, но те само вдигнали ръце, а за скъпо струващите специалисти семейството пари няма.  \"Първо си мислехме, че го е ужилила оса, но ръката продължи да се увеличава. Пръстите му ставаха все по-големи и постепенно започнаха да променят формата си\" , разказа бащата на детето Туфик Ахтар.   \n \n Сега родителите на Таджбир са се обърнали за помощ към министъра на здравеопазването и очакват от него отговор.  Превод и редакция: БЛИЦ   \n", "date": "2017.10.14", "title": "Селяни за момченце с голяма ръка: То е самият дявол, дръжте го далече от очите ни (СНИМКИ/ВИДЕО)"}
{"url": "https://www.blitz.bg/svyat/kak-siriyskiyat-grad-meyadin-stana-edna-ot-poslednite-golemi-opori-na-teroristite-ot-id_news550578.html", "text": "На 10 октомври безпилотни апарати открили в района на Меядин опорен пункт на ИД, ВКС го изравнили със земята. Вчера, 13 октомври, Сирийската армия унищожила цех за снаряди в Меядин. Руското МО съобщи, че всекидневно по позиции на терористите в града се нанасят до 150 удара. Този сирийски град започна все по-често да заема водещо място в световните новини като една от последните крепости на ИД в Сирия. Доколко това беше неочаквано?\nГрад Меядин (или Ел-Меядин) е разположен на около 40 км от Дейр ез-Зор по течението на река Ефрат на десния й бряг. Намира се на възвишение насред равнината Хасаб. До началото на гражданската война в него живеели около 60 хил души. Сирийците наричат Меядин „зеленият град” заради относително мекия климат и богатата растителност в района. \n  \nГоляма част от населението се занимавало с търговия и земеделие. Общинската хазна се попълвала и с доходи от туризъм – в самия център на градските квартали на хълм се извисява уникалният древен замък Рахба, построен през ІХ век. В древността той имал стратегическо значение и гарнизонът на замъка охранявал търговския път от Багдад за Дацаск. \n  \nПрез последните години величествените фортификационни съоръжения са използвани от ИД като наблюдателен пункт и бомбоубежище: казематите на Рахби са способни да поберат стотици души. \n  \nОт полуразрушените бастиони отлично се наблюдава голяма част от долините на реките в провинция Дейр ез-Зор, както и важни транспортни магистрали. Меядин контролира голяма дължина от автомагистрала 4, започваща от най-югоизточния сирийски град Абу Кемал на границата с Ирак чак до Алепо на северозапад. \n  \nИД превзе Меядин на 3 юли 2013 г. и създаде в него плацдарм за последващ скок към Дейр ез-Зор. През цялата война градът оставаше тилова база и логистичен център на ислямските екстремисти. Именно от Меядин започна инвазията на ИД в Сирия – терористите пристигали от Ирак на бронирани машини, с пикапи въоръжени с голям калибър. \n  \nОфициалният представител на руското МО генерал Игор Конашенков заяви пред журналисти, че коалицията начело със САЩ само имитира борба с терористите в Ирак. Например тя значително намали броя на ударите по терористите и това съвпадна по време с прехвърлянето на големи сили от ИД от Ирак в Дейр ез-Зор. \n  \nВчера, 13 октомври, беше съобщено, че градът вече е напълно обграден, сирийската армия постепенно се придвижва към центъра на града. Руската щурмова и бомбардировъчна авиация нанася удари по позиции на терористите и по пристигащите подкрепления откъм Ирак. Меядин е като „трън в петата”, без чието изваждане сирийската армия не може да форсира Ефрат на произволно място и да развива настъплението си в източно направление. \n  \nСирийската армия вече взе под свой контрол пазара в западната част, цитаделата Рахба и района Савами ал-Галял. Ожесточените сблъсквания с терористите стават и южно от града. \n  \nОчевидно е рано да се говори за освобождаването на провинция Дейр ез-Зор от терористите, но пълният разгром на ИД като организирана структура приближава с всеки ден. Според официални лица, терористите в Сирия просто са останали без източници на финансиране за купуване на оръжие и боеприпаси, както и за вербуване на наемници. И последните опити на терористите от Ирак да си пробият път до своите съмишленици в обкръжените Меядин и Дейр ез-Зор е само жест на отчаяние. \n  Редакция БЛИЦ (по публикации в чужди медии) \n \n", "date": "2017.10.14", "title": "Как сирийският град Меядин стана една от последните големи опори на терористите от ИД?"}
{"url": "https://www.blitz.bg/intsidenti/katastrofi/zverska-katastrofa-s-66-raneni-v-turtsiya_news550651.html", "text": "66 души бяха ранени днес при катастрофа на камион, превозващ нелегални мигранти в Югоизточна Турция, съобщава турската телевизия Ен Те Ве.\nКатастрофата е станала около 13 ч. в района на град Юксекова, окръг Хаккяри. Инцидентът е станал, след като шофьорът на превозното средство, в което имало 65 мигранти, загубил контрол над управлението и камионът се преобърнал.  \nВсички мигранти са мъже, които са граждани на Пакистан.  \nНа мястото на катастрофата са изпратени много линейки, полиция и жандармерия. Ранените са приети в държавната болница в град Юксекова. Състоянието на някои от пострадалите е тежко.  \n \n", "date": "2017.10.14", "title": "Зверска катастрофа с 66 ранени в Турция"}
{"url": "https://www.blitz.bg/svyat/malko-momichentse-ticha-pochti-kilometr-bez-rka-sled-kato-asansor-ya-otksna_news550649.html", "text": "В индийския щат Махаращра осемгодишно момиченце е пристигнало при учителя си по музика и вече се качвало с асансьора, когато в пролука между асансьора и пода заседнал един от краката ѝ. Храбрата Архана Тел понечила да си вземе обувката, но в същия момент кабината започнала да се движи нагоре. В резултат машината откъснала ръката на детето. Момичето изпаднало в паника и така тичало 800 метра до дома си, пише в. \"Мирър\".\n Въпреки силното кръвотечение, Архана спокойно почукала на входната врата и разказала на майка си какво се е случило. При това роднините толкова силно се изплашили, че не веднага успели да осъзнаят, че момичето вече е без една ръка. Докато го карали към болницата, момичето било в съзнание и разговаряло с роднините си.   \n \"Разбрахме, че Архана е изгубила едната си ръка. След това лекарят ни попита къде е тя\", спомня си за ужаса чичо ѝ Навит Харпаде.  \n Лекарите ампутирали лявата ръка на детето до лакътя. В момента детето е в стабилно състояние и се лекува. Семейството се съгласило да пожертва отрязания крайник за медицински цели с надеждата, че някои кости и сухожилия ще могат да бъдат присадени на други пациенти.  \n  \n Превод: БЛИЦ \n", "date": "2017.10.14", "title": "Малко момиченце тича почти километър без ръка, след като асансьор ѝ я откъсна"}
{"url": "https://www.blitz.bg/svyat/neobichayno-moshchen-vzriv-raztrsi-mogadishu-ima-mnogo-trupove_news550662.html", "text": "Кола-бомба е избухнала пред хотел в центъра на Могадишу. Местните власти и свидетелите се боят, че има много жертви от необичайно големия взрив, предаде AFP, цитирана от \"Фокус\".\n„Имаше огромен взрив, причинен от камион, натъпкан с експлозиви. Взриви се пред хода на хотел в натоварената част на града“, заяви представителят на местните сили за сигурност Мохамед Адан. \n„Има жертви – и загинали и ранени, но все още нямаме детайли“, отбеляза той. \n", "date": "2017.10.14", "title": "Необичайно мощен взрив разтърси Могадишу, има много трупове"}
{"url": "https://www.blitz.bg/svyat/v-shveytsariya-shche-ima-referendum-za-zabrana-na-burki-i-nikabi_news550565.html", "text": "\n Правителството на Швейцария обяви, че в страната ще има референдум дали да бъде наложена забрана за части от облеклото, които покриват лицето, като маска или мюсюлманските бурки и никаби, предаде АП. \n Допитването е по инициатива на над 100 хил. души, подписали се за подлагане на всенародно гласуване на решението. \n Швейцарската система за пряка демокрация позволява важни политически въпроси да се решават от гражданите с пряко гласуване, отбелязва АП. \n \n \n Федералният съвет (правителството) трябва да определи датата на референдума, който едва ли ще бъде през тази година. \n Ако вотът бъде положителен, Швейцария ще се присъедини към Франция, Австрия и още няколко европейски страни, в които е забранена появата на публични места с аксесоари, закриващи лицето. \n Италианскоезичният швейцарски кантон Тичино въведе такава забрана още миналата година, припомня АП. \n Референдумът е по инициатива на група, включваща депутати от националистическата Швейцарска народна партия, която инициира и забраната за строителство на минарета в Конфедерацията. \n", "date": "2017.10.14", "title": "В Швейцария ще има референдум за забрана на бурки и никаби"}
{"url": "https://www.blitz.bg/svyat/ruski-universalen-avtomat-za-susha-i-pod-voda-shche-zaradva-levicharite_news550536.html", "text": "През 2018 г. най-после ще започне производството на стрелково-гранатометния комплекс АДС (автомат двусредный специальный), съобщи руското интернет-издание mirtesen.ru.\nС него ще бъдат въоръжени специалните подразделения от руския ВМФ, като ще замени АПС и АК74М. Уникалното стрелково оръжие е способно да стреля ефективно и под вода и на суша. Той също така е приспособен за стрелба от лявото и дясното рамо, няма да създава неудобство на леворъките. \n  \nКонструктивно е изпълнен по компоновката булпъп, което е видно по разполагането на пълнителя зад спусъка. \n  \nПървите образци на амфибийния автомат са създадени въз основата на АСМ-ДТ (Морски Лъв) и използвали боеприпаси с игловидни куршуми за стрелба под водата и стандартни патрони 5,45×39 мм. След като тулското КБ по приборостроене разработили новия патрон ПСП, идентичен по форма и размери на „надводния” 5,45×39 мм, е създаден сегашният вариант АДС, но този път наосновата на А-91. \n  \nКато цяло разработката на конструкцията е завършена още през 2007 г., обаче изпитанията и доработката продължила още 5 г. За първи път е показан публично през 2013 г. и още тогава е приет на въоръжение. \n  \nАвтоматът е снабден с превключвател за режимите на работа „вода/въздух”, със снемаем 40-мм подцевен гранатомет, с места за лесно монтиране на всички типове прицели. \n  \nНа цевта може да бъде поставен заглушител на стрелбата или втулка за стрелба с халосни патрони. Изхвърлянето на гилзите с помощта на специален канал става напред, което осигурява стрелба и от леворъки. \n  ТТХ: \nМаса с гранатомет – 4,6 кг; \nДължина на цевта – 415 мм (при обща дължина 660 мм); \nСкорострелност – 600-800 изстрела в минута; \nПрицелна далечина: суша – 600 м, под вода – 20-25 м. \n  Редакция БЛИЦ \n \n", "date": "2017.10.14", "title": "Руски универсален автомат за суша и под вода ще зарадва левичарите"}
{"url": "https://www.blitz.bg/svyat/blgari-izkupuvat-skladove-po-khalkidiki-prevrshchat-gi-v-turisticheski-obekti_news550596.html", "text": "\n Складове и други малки имоти в Халкидики, северна Гърция, се превръщат в жилища поради високото търсене на ваканционни жилища на ниски и достъпни цени, пише \"Български новини\". Според президента на Асоциацията на брокерите на недвижими имоти в Халкидики, Григорис Стиватсатари, интересът към по-малките ваканционни къщи (приблизително 25 кв. м.) е голям, като продажните цени варират от 15 000 до 50 000 евро.  \n„Купувачите са предимно от България, Румъния, Сърбия, Македония, Русия и Кипър. Те искат малки къщи, които са евтини „, твърди той. „Ние сме във време, когато купувачите контролират пазара и се създават възможности за всички“, добави той. Освен това има друга категория купувачи, които се интересуват от скъпи и луксозни имоти. От тях около 10-20% са български или руски, а 20-30% са гръцки, каза той. \n \n", "date": "2017.10.14", "title": "Българи изкупуват складове по Халкидики, превръщат ги в туристически обекти"}
{"url": "https://www.blitz.bg/svyat/the-times-of-israel-sashch-obyavyavat-voyna-ako_news550474.html", "text": "Началникът на иранската ядрена програма заяви, че ако САЩ класифицират Революционната гвардия като „терористична организация“, това ще бъде равнозначно на „обявяване на война“, пише The Times of Israel, цитиран от Фокус. Началникът на Организацията за атомна енергетика на Иран Али Акбар Салехи заяви в реч, че „ястребовият“ подход на Доналд Тръмп към Техеран и класифицирането на Революционната гвардия като „терористична“, е с цел натиск срещу страната.\n „Предвид, че армията и другите въоръжени сили на страната са гаранти на сигурността й, възможният ход от страна на САЩ е равнозначен на обявяването на война“, заяви той.\n", "date": "2017.10.14", "title": "The Times of Israel: САЩ обявяват война, ако..."}
{"url": "https://www.blitz.bg/intsidenti/pozhari/v-kaliforniya-veche-e-naistina-strashno-90-000-napusnakha-shchata-panikata-raste_news550604.html", "text": "\n Разрастват се опустошителните горски пожари в Калифорния. Те вече са обхванали площ колкото Ню Йорк, а жертвите станаха 32. \n 90 000 души са били принудени да се евакуират от домовете си. 8000 пожарникари се борят с 20 огнища, но силният вятър разгаря огъня отново. \n Мобилизирани са допълнително огнеборци и оборудване. До момента не е ясна причината за горските пожари, но се предполага, че са започнали от паднал електропровод.  \n \n", "date": "2017.10.14", "title": "В Калифорния вече е наистина страшно! 90 000 напуснаха щата, паниката расте"}
{"url": "https://www.blitz.bg/svyat/grtsiya-obmislya-da-pozvoli-otglezhdaneto-na-marikhuana-po-balkonite_news550608.html", "text": "\n Психотропните вещества трябва накрая да бъдат декриминализирани и поставени в рамки, заяви заместник-министърът на развитието на селските райони Янис Циронис.  Един различен поглед върху употребата на канабис, изрази  заместник-министър за развитие на селските райони, Янис Циронис.  \nТой счита, че би могло да се позволи на потребителите да садят канабис на балкона за лично ползване, като се заплаща данък на държавата. „Канабисът в много европейски страни се декриминализира, което означава, че който го използва за лични нужди и е платил данък може да го прави, а това дава възможност за по-добър контрол“, каза в Парламента той. Според него, тези култури най-накрая трябва да бъдат декриминализирани и освободени за свободно отглеждане, със съответната законова рамка. \nВ същото време, Циронис се изказа в подкрепа на правното на контролирана употреба на психоактивни вещества. Така ще се ударят незаконните схеми. Позовавайки се на фармацевтичния канабис, той сподели, че има голям научен интерес и подчерта, че „Гърция има много голямо предимство поради особеностите на климата. Фармацевтични компании, които са дошли и са заинтересовани да инвестират в Гърция ще инвестират във фармацевтичния канабис. \n \n", "date": "2017.10.14", "title": "Гърция обмисля да позволи отглеждането на марихуана по балконите"}
{"url": "https://www.blitz.bg/svyat/turtsiya-zae-pozitsii-v-severozapadna-siriya-inografika_news550462.html", "text": "Турската армия зае позиции в северозападната сирийска провинция Идлиб, като част от тази стъпка изглежда цели ограничаването на кюрдските милиции в района, предаде Ройтерс. Турция изпратила конвой от около 30 бронирани машини в контролирания от бунтовници регион, потвърдиха и очевидци. По данни на турската тв НТВ в Идлиб ще бъдат разположени 200 войници, включително 120 десантчици, 8 танка и 50 бронетранспортьора.\nАнкара заявява, че операцията е съвместна със сирийски групировки, които подкрепя, и е съгласувана с Русия и Иран. Целта й била да намали боевете между бунтовници, доминирани от бившия клон на “Ал Каида” в Сирия, и силите на режима. “Тахрир аш Шам” е джихадистки съюз, контролиращпо-голямата част от Идлиб, не е част от 2/5 споразумението за деескалация и враждува с бунтовници, подкрепяни от Турция. \nНо негови сили ескортирали навлизащия турски конвой късно в четвъртък. Разполагането на турски сили е насочено и срещу кюрдските Отряди за народна самоотбрана, които контролират съседния регион Африн, заяви висш член на бунтовническата Сирийската свободна армия, която се ползва с протекциите на Турция. Анкара смята ОНС за клон на терористичната организация ПКК. \n“Решено е районът да не се атакува от руски и сирийски сили и същевременно да се попречи на кюрдите незаконно да завземат територии”, подчерта Мустафа Седжари. Той допълни, че стратегическа цел е пешмергите да не получат излаз на Средиземно море. Си Ен Ен Тюрк съобщи, че в Идлиб са започнали сражения, но не е ясно между кого\n", "date": "2017.10.14", "title": "Турция зае позиции в Северозападна Сирия (ИНОГРАФИКА)"}
{"url": "https://www.blitz.bg/svyat/rusiya-izstrelya-evropeyski-sptnik-za-nablyudenie-na-zemyata_news550544.html", "text": "Русия изстреля европейския спътник за наблюдение на земната атмосфера „Сентинел 5Р“, съобщиха АФП и ТАСС.\n Това стана с помощта на ракетата-носител „Рокот“. Стартът беше даден от космодрума в Плесецк в северната част на Русия. \n Спътникът, който е част от програмата за наблюдение „ “, ще може да картографира всеки ден цялата планета, изтъкват специалисти от Европейската космическа агенция. \n Получените от спътника данни ще са свързани с качеството на въздуха в атмосферата – „Сентинел 5Р“ ще измерва концентрацията на аерозоли на някои газове, които влияят върху климата и върху човешкото здраве. \n Космическият апарат ще е в състояние да събира данни и за емисиите от вулканична пепел, които биха попречили на въздушния транспорт. \n Той е шестият изстрелян в орбита сателит от европейската програма „Коперник“. \n", "date": "2017.10.14", "title": "Русия изстреля европейски спътник за наблюдение на Земята"}
{"url": "https://www.blitz.bg/svyat/vuychoto-na-keyt-midltn-prebi-sprugata-si-v-srednoshchna-svada-arestuvakha-go_news550543.html", "text": "Вуйчото на Кейт Мидълтън беше арестуван за нападението над съпругата си насред улицата, пише Мирър. Полицай каза, че е видял 52-годишния бизнесмен Гари Голдсмит да бие жена си след скандал в малките часове на петък.\nТаксиметровият шофьор Даниел Шефърд разказва, че   47-годишната Джули-Анн е била нокаутирана при инцидента пред къщата на роднините на кралската двойка в Лондон. На мястото дошла полиция и линейка и отвели пострадалата в болница. \nГолдсмит е най-младият брат на майката на Кейт Керъл Мидълтън. Той в момента е в ареста за домашно насилие. \nДелото срещу него ще започне на 31 октомври.  \n28-годишният Шефърд разказва, че драмата е започнала, след като докарал двойката им до луксозния им апартамент в Кенсингтън, Централен Лондон. \nТой обяснява, че те започнали да се карат още в таксито и продължили, след като ги оставил пред дома им около 1.30. \nДаниел разказва: \"Той крещеше и я псуваше, тогава тя го плесна през лицето и очилата му паднаха. Той тогава се обърна и я удари в лицето с левия юмрук. Тя падна и се удари лошо на паветата.\" \nТогава таксиметровият шофьор изскочил от таксито и извикал: \"Не можеш да правиш това!\" След това позвънил на спешния номер. \nГолдсмит от своя страна започнал да снима таксито и казал: \"Ще се оплача от тебе!\" \nДжули-Анн била прегледана от парамедиците от пристигналата линейка, които констатирали насинено око. Скоро след това дошли и полицаите, които отвели съпруга с белезници. Превод: БЛИЦ \n \n", "date": "2017.10.14", "title": "Вуйчото на Кейт Мидълтън преби съпругата си в среднощна свада, арестуваха го"}
{"url": "https://www.blitz.bg/svyat/32-sa-zhertvite-na-pozharite-v-kaliforniya_news550545.html", "text": "Най-малко 32 са жертвите от пожарите в Калифорния, предаде АП. Други 3500 къщи и бизнессгради са унищожени.\n Досега черната статистика се държеше от огнения ад от 1933 г., който беше убил най-малко 29 души, а други 25 души бяха загинали при пожара в Оукланд Хилс през 1991 година. \n Властите обявиха извънредно положение в опит да овладеят ситуацията. \n Огнищата са общо 14. Като най-големите са в долината Напа и районите, където се произвежда известното калифорнийско вино. \n Пожарите са толкова големи , че за гасенето им са мобилизирани Националната гвардия и дори Военната полиция. \n Площта, опустошена от пламъците, вече достига 190 хиляди акра или почти колкото площта на град Ню Йорк. Цели предградия в град Санта Роса са изпепелени, а над 6200 души са без ток. \n", "date": "2017.10.14", "title": "32 са жертвите на пожарите в Калифорния"}
{"url": "https://www.blitz.bg/lyubopitno/nauka-i-tekhnologii/dnes-se-sluchva-vazhno-sbitie-za-kosmicheskite-izsledvaniya_news550548.html", "text": "\n Товарният кораб \"Прогрес МС-07\" ще бъде изстрелян към Международнота космическа станция (МКС) днес по 48-часова схема на полета, съобщават руски медии като цитират източник от ракетно-космическия отрасъл. \n\"Схемата на полета му до МКС ще е 48-часова, т.е. корабът ще се скачи с МКС на 16 октомври.\" \nОфициална информация от Роскосмос за датата на изстрелването все още няма. \nПо-рано се предвиждаше, че на 12 октомври \"Прогрес МС-07\" за пръв път ще извърши полет към МКС по тричасова схема. Засега най-бързо отработената схема на полета към орбиталната станция за корабите \"Прогрес\" и \"Союз\" е шестчасовата\n", "date": "2017.10.14", "title": "Днес се случва важно събитие за космическите изследвания"}
{"url": "https://www.blitz.bg/blits-tv/istorichesko-sbitie-rakka-e-osvobodena-padna-osnovniyat-bastion-na-islyamska-drzhava-v-siriya-video_news550551.html", "text": "\n Град Ракка, който бе основният бастион на бойците от Ислямска държава е напълно освободен от терористите, съобщава Al Arabiya, позовавайки се на собствени източници. \nКакто съобщават те, останки от терористите са се предали на отрядите на въоръжената коалиция \"Силите на демократична Сирия\" (SDF). \nРакка се намираше под контрола на терористите от 2013-та година. Самият град се считаше за неофициалната столица на Ислямска държава. През 2016-та година западната коалиция, начело със САЩ обяви началото на операцията за освобождаване на града.  \nВ петък Министерство на отбраната на Росия съобщи, че терористите контролират по-малко от 8% на сирийска територия. Също така в Генералния щаб на Русия по-рано заявиха, че войната в Сирия на практика е прекратена.  Превод БЛИЦ \n \n", "date": "2017.10.14", "title": "Историческо събитие! Ракка е освободена, падна основният бастион на Ислямска държава в Сирия! (ВИДЕО)"}
{"url": "https://www.blitz.bg/analizi-i-komentari/pentagont-pristpi-km-szdavane-na-strelite-na-gospod-za-globalen-razorzhavashch-udar-po-strategicheskite-raketi-na-rusiya-i-kitay_news550300.html", "text": "Пентагонът пристъпил към създаване на перспективни ударни комплекси за мигновен глобален удар, заяви представителят на руското МО Александър Емелянов на руско-китайски брифинг в ООН относно ПРО. Това било част от реализацията на концепцията за съвместно използване на настъпателното и отбранителното въоръжение.\nЕмелянов отбеляза, че неядрените комплексите PGS трябва да изпълняват същите задачи, като тези на стратегическите ядрени сили и да нанесат в рамките на 60 минути \"разоръжаващ удар\" по обекти на ракетните войски със стратегическо предназначение на Русия и Китай.  \n PGS е неядрен високоточна система, позволяваща да бъде нанесен удар по всяка точка на земното къло в рамките на 60 минути от вземането на решение. Предлагат се различни варианти на PGS: неядрени бойни глави за балистични ракети, хиперзвукови крилати ракети или орбитални кинетични системи\"стрелите на Господ\" - метални копия, които на огромна скорост се врязват в целта на повърхността на земята.  \n„Взаимната връзка между плановете по разполагане на системата за ПРО и създаване на средства за мигновен глобален удар е очевидна. При нанасяне на „разоръжаващ” удар по обектите на руските и китайските ядрени сили значително нараства ефективността на американската система за ПРО”, заяви Емелянов, цитиран от осведомителните агенции. \n  \nСпоред него, „създаването на средства за мигновен глобален удар е още един фактор, потвърждаващ стремежа на Вашингтон да разруши създадения баланс на силите, да осигури глобално стратегическо доминиране”. \n  \nЕмелянов посочи и факта, че разузнавателните на американската ПРО са способни не само да откриват старта на руските ракети, но и да дават данни за прехващане на техните бойни блокове. \n  \nВъзможностите на огневите средства на американската ПРО представляват заплаха за руския потенциал за сдържане, каза Емелянов. Според него, противоракетните възможности на САЩ ще излязат на ново по-високо равнище в резултат от нарастване на нискоорбиталната система за откриване: данните ще се предават от космическия апарат директно на борда на противоракетите. \n  Превод и редакция: БЛИЦ \n \n", "date": "2017.10.14", "title": "Пентагонът пристъпи към създаване на \"Стрелите на Господ\" за глобален разоръжаващ удар по стратегическите ракети на Русия и Китай"}
{"url": "https://www.blitz.bg/svyat/seksskandal-na-antarktida-ucheni-razkrikha-mrsna-tayna-ukrivana-ot-vsichki_news550561.html", "text": "\n Жени - геолози разкриха мръсна тайна от работата си, за която никой не е подозирал. Те разказаха как са били унижавани сексуални по време на работата си на научните станции на Антарктида.  \nКакто съобщава Vox, три жертви са разказали как са били притискани от климатолога Дейвид Марчан от Бостънския университет.  \nДжейн Уилънбрийн от Института по океанография разкрива,че Марчан постоянно я заплашвал и я \"карал да плаче\". \nПо думите й, ученият я замерял с камъчета, когато тя отивала в тоалетната. Заради това се наложило жените да намаляват употребяването на вода по време на работа.  \nАспирантка, пожелала да остане анонимна, а също и Хилари Тъли разказват потресаващи подробности за оскърбления и обидно поведение от страна на Дейвид Марчан по свой адрес.  Превод БЛИЦ \n \n", "date": "2017.10.14", "title": "Сексскандал на... Антарктида! Учени разкриха мръсна тайна, укривана от всички"}
