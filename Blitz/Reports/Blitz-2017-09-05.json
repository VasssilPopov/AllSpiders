{"url": "https://www.blitz.bg/svyat/frenska-ministrka-s-obezpokoitelno-izyavlenie-evropa-mozhe-skoro-da-popadne-v-obkhvata-na-raketi_news541495.html", "text": "Френската министърка на отбраната Флоранс Парли изрази притеснение, че Северна Корея може да разработи балистични ракети, достигащи Европа, по-скоро от очакваното. \"Сценарият за ескалация към широкомащабен конфликт не може да се изключва. Има опасност Европа да се озове в обсега на ракетите на Ким Чен-ун по-скоро от очакваното\", каза Парли в реч пред френски военни в Летния университет по отбрана в югоизточния град Тулон, цитирана от Ройтерс.\nВ същата реч министърката на отбраната съобщи, че Франция ще се сдобие с въоръжени дронове, каквито вече имат САЩ, Израел, Великобритания и Италия, пише Франс прес. \n\"Реших да задействам процеса по въоръжаване на нашите дронове за разузнаване и наблюдение. Това ще се отнася на първо време за дроновете \"Рийпър\", които купихме от САЩ\", заяви тя. \nВ момента Франция притежава шест безпилотни самолета \"Рийпър\" - пет в Ниамей (Нигер) за следене на джихадистите в Сахел и един в Коняк, Югозападна Франция. \n\"В средносрочен план бъдещият европейски дрон, който разработваме с Германия, Италия и Испания, също ще бъде въоръжен\", добави френската министърка на отбраната. Според нея френските военни части по този начин ще станат по-ефикасни и ще ограничат риска от съпътстващи щети.\n", "date": "2017.09.05", "title": "Френска министърка с обезпокоително изявление: Европа може скоро да попадне в обхвата на ракети"}
{"url": "https://www.blitz.bg/lyubopitno/evrika/ucheni-ss-senzatsionno-otkritie-v-mlechniya-pt_news541399.html", "text": "Учени от университета Кейо в Япония смятат, че са открили втората по големина черна дупка в Млечния път, съобщава в. Guardian. Тя се намира близо до центъра на галактиката и е заобиколена от огромен облак газ.\n Черната дупка е 100 000 пъти по-тежка от Слънцето, но въпреки това не попада в критериите за т.нар. свръхмасивни черни дупки. Тя е и твърде голяма, за да се класифицира като малка черна дупка. Според учените тя съвпада с теоритичната представа за т.нар. средномасивни черни дупки, която попълва неяснотата между свръхмасивните и малките черни дупки. \n Учените за използвали телескопа Alma в Чили. Те са открили, че има голям облак газ близо до центъра на галактиката, който се \"държи странно\". \nЗони в облака се движат изключително бързо, което подсказва наличието на много масивен обект наблизо. С помощта на компютърни модели е стигнато до заключението, че става дума за средна по размер черна дупка. Това се подкрепя и от слабите радиосигнали, които са засечени от зоната, а това е типично за черните дупки. \n Учените казват, че това е първото засичане на подобна средномасивна черна дупка в Млечния път. Според техните изчисления в галактиката има около 100 млн. малки черни дупки. В центъра на Млечния път е свръхмасивната черна дупка Sagittarius A*, която има масата на 400 млн. слънца. \n Сега учените ще трябва да потвърдят по други начини, че новооткритата черна дупка действително е между двете основни категории. Произходът на средномасивните черни дупки остава неясен. Една от теориите е, че те произлизат от сливането на по-малки черни дупки, но досега няма реални данни за това. \nДруга теория според учените е, че средномасивната черна дупка е остатък от по-малка галактика, която е била погълната от Млечния път. И докато миналото на новооткритата черна дупка е обвито в мистерия, то бъдещето ѝ е доста ясно - след време тя ще бъде погълната от Sagittarius A*, което ще направи свръхмасивната черна дупка в центъра на галактиката още по-голяма. Източник: vesti.bg \n", "date": "2017.09.05", "title": "Учени със сензационно откритие в Млечния път"}
{"url": "https://www.blitz.bg/lyubopitno/v-samoletite-mirishe-razlichno-no-pitali-li-ste-se-zashcho_news541439.html", "text": "Ако някога сте минавали покрай отворена врата на пекарна, вероятно сте били пленени от аромата на топли кифлички с канела и сте се върнали назад във времето в кухнята на майка си? Усещането ни за мирис е забележително и лесно може да предизвика спомени и емоции. Признавайки силата на сетивата ни, бизнесът започна да добавя специални аромати към марките си. Авиокомпаниите извличат полза от тази обонятелна възможност и много от тях започват да използват аромати на борда, пише CNN.\nSingapore Airlines, All Nippon Airways и Turkish Airlines използват аромати, за да подобрят преживяванията на пътниците – от ароматизирани кърпи до почти неуловим, приятен парфюм в кабината. Технологията „сух аромат“ \nСкоро пътниците в самолетите могат да усетят FIVE - нова система за разпространение на аромати на калифорнийската компания Zodiac Aerospace. FIVE не е акроним, а е избран от Zodiac, за да представлява усещането за мирис – петото сетиво, казва Брайън Йоргенсен, директор на отдел „Продажби“ на Zodiac.  \nКомпанията е и голям доставчик на тоалетни, кухни, седалки и компоненти от интериора за производителите на самолети и авиокомпаниите. FIVE е създадена с цел да отговори на „незадоволените нужди“, според Йоргенсен, във ВИП авиацията и пазара с деловите пътувания. \nКлиентите на Zodiac в този сегмент успявали да задоволят нуждите на изисканите си пътници, с изключение на една ключова област. Те се нуждаели от „луксозно ароматно преживяване“, казва Йоргенсен.  \nFIVE използва специална технология „сух аромат“, дело на партньора й в създаването на миризми ScentAir - компания, основана в началото на 90-те години на миналия век с идея да превърне ароматите в част от забавлението.  \nZodiac предлага FIVE на операторите на бизнес и ВИП самолети, които летят с всякакви машини – от Learjet до Boeing 747.  \nЙоргенсен казва, че за авиокомпаниите „използването на аромат може да подобри марката и да задържи клиентите, като увеличи продажбите на борда и осигури на пътуващите напълно подобрено сетивно преживяване“. Усетено, не помирисано \nВсеки пакет на Zodiac може да съдържа до четири патрончета с различни аромати, които могат да бъдат програмирани да изпращат аромати без алергени в кабината по различно време в рамките на полета, разпространявайки мириса на молекулярно ниво в пространство от около 120 кв. м. \nС непрекъснатото движение на въздуха в кабината ароматът се разнася бързо. И за разлика от течните аромати и спрейовете, FIVE не оставя никакви следи върху седалките или дрехите. \n„Преживяването е много фино, почти се усеща подсъзнателно“, казва Йоргенсен. „Това трябва да влияе положително на настроението и емоциите на пътниците, но без непременно да е необходимо да се засича като аромат на конкретен парфюм“, допълва той. Край на миризливите тоалетни в самолетите \nТоалетните и кухните в самолетите могат да получат специално внимание, „превръщайки лошите миризми в положително преживяване“, казва Йоргенсен. \n50-те аромата, включени първоначално в каталога на FIVE, представляват осем различни семейства парфюми, включително „Лукс и изисканост“, „Почивка и успокоение“ и „Пътуване и бягство“. Ароматите отразяват и любимите миризми в различните региони и култури. \n„Предпочитанието на парфюм днес обикновено съответства на добре установените предпочитания на клиентите като вкус и аромати в различните региони. Географията, която е двигател на разпространението на хранителни съставки в отделните региони, и навиците за живот играят голяма роля“, отбелязва Ед Бърк, вицепрезидент на отдел „Стратегия към клиентите и комуникации“ в ScentAir. \nАроматът „Топъл хляб“ на FIVE - „прясно изпечен хляб с малко топло масло“, е любим в Европа, Близкия изток и Африка. „Черна орхидея“ - „изискан тучнозелен флорален аромат“, е предпочитан от пазарите в Азия-Тихоокеания. А „Лимонова трева и ванилия“ е популярен в Мексико и Централна и Южна Америка. \n„Традиционно, както ванилия, така и шоколад, са универсално популярни аромати, които често се използват в парфюмите“, обяснява Бърк. „На пазара на аромати нотките от цитрусови плодове и чай стават все по-универсални. Известни със своята финост и чисто усещане, повечето региони смятат нотките в тези семейства за приятни и резониращи“, допълва той. \nКлиентите на ScentAir са предимно в хотелиерския и ресторантьорския бизнес, хазарта, медицината и недвижимите имоти, а сред тях са хотелски вериги, като Hilton, Marriott, Starwood и IHG. \nИнтересното е, че компанията работи и с Пентагона, за да предостави ароматни решения за тренировъчни цели и симулации. „Нямаме представа по какво работят, но изглежда, че скоро не само скунксовете ще използват аромати, за да се защитават“, отбелязва Бърк. Създаване на разпознаваем аромат \nКогато създаваме нов аромат, „подхождаме към процеса, като опитваме да си сътрудничим, за да научим колкото се може повече за марката, нейната история и аудитория. Голяма част от първоначалните изследвания са насочени към демографските и регионалните предпочитания на аудиторията, за да очертаем някои профили на ароматите“, казва Бърк. \nЕдин аромат може да бъде създаден само за няколко седмици, но процесът продължава няколко месеца и е свързан с изследвания, създаване на мостри, тестове и промени, отбелязва той. \n„Красотата на аромата е, че има силата да ви пренася мигновено до всеки етап от живота ви и да променя настоящите ви преживявания“, обобщава Йоргенсен. \n„Когато помириша прясно окосена трева, мигновено отново ставам дете и съм готов да играя на бейзболното игрище. Но любимият ми аромат е на лилии. Те са любимите цветя на жена ми и присъстваха осезателно в хотела, в който отседнахме по време на медения ни месец. Независимо къде по света се намирам, миризмата на лилии винаги ме връща у дома“, казва Йоргенсен. Източник: profit.bg \n", "date": "2017.09.05", "title": "В самолетите мирише различно, но питали ли сте се защо?"}
{"url": "https://www.blitz.bg/ikonomika/presilena-li-e-smrtta-na-dizela_news541471.html", "text": "\n Какво ще прави пазарният лидер в производството на оборудване за тестване на вредните емисии на автомобилите, ако колите на бъдещето нямат такива емисии? \nСпоред японската компания Horiba Ltd., чието оборудване бе използвано за разобличаването на Volkswagen AG, което доведе до скандала с вредните емисии на дизеловите автомобили на компанията, този ден никога няма да дойде. \n Електрическите автомобили никога няма да са повече от една трета от всички автомобили по света, казва главният изпълнителен директор на компанията Ацуши Хориба. Това е така, защото просто не е възможно да се изгради инфраструктура от подобен мащаб, която да поддържа електрически автомобили. \nКой, например, би направил станция за зареждане на електромобили насред пустинята в Аризона, казва Хориба. Автомобилите с двигатели с вътрешно горене, в това число и тези, използващи дизелово гориво, ще продължат да имат своето място, особено на развиващите се пазари, според него. \n “Всеки учен, който твърди, че 100% от колите в бъдеще ще бъдат електрически, чете много комикси,” казва Хориба - 69-годишният син на основателя на компанията. “Това не е въпрос на технологии, това е просто реалността.” \n Въпреки увереността на Хориба, има признаци за сериозно ускоряване на процеса на електрифицирането на автомобилите в двете години, откакто от VW признаха, че са инсталирали специални устройства на дизеловите си автомобили, за да заобикалят изискванията за вредните емисии в САЩ. \nКитай, която е най-големият автомобилен пазар в света, въвежда по-строги регулаторни мерки в това отношение. \nПравителствата във Великобритания, Франция, Норвегия и Индия поставиха агресивни цели за забраната на автомобили, задвижвани с изкопаеми горива, докато в същото време популярността на електрическите автомобили на Tesla Inc. допринася с много подобряването на профила на сегмента сред хората. \n Електрически автомобили \n Автопроизводителите се надпреварват да разработват електромобили, като Volvo Car Group има за цел да представя само такива модели от 2019 г. Toyota Motor Corp., която е сред най-ревностните привърженици на автомобилите с водородни клетки, също предприема мерки за разширяването на гамата си от електромобили. \n  \n В рамките на две десетилетия продажбите на електрически автомобили ще надхвърлят тези на колите, задвижвани от изкопаеми горива, вследствие на технологичния напредък, който намалява цените на батериите по-бързо от очакваното, според публикация на Bloomberg New Energy Finance. \nСамо след осем години електрическите автомобили ще са толкова евтини, колкото и бензиновите, се прогнозира в същата публикация. \n Хориба, чиято компания произвежда около 80% от оборудването за тестване на автомобилните емисии по света, не вижда причина да бърза и да сменя посоката на бизнеса. \nАвтопроизводителите, които не продължават да инвестират в двигателите с вътрешно горене, няма да могат да оцелеят 15 или повече години, за да доживеят деня, в който технологията на електромобилите наистина започне да се налага на пазара, казва той, цитиран от Bloomberg. \n Акциите на Horiba са поскъпнали с около 59%, откакто избухна скандала с дизеловите автомобили на Volkswagen на 18 септември 2015 г., изпреварвайки ръста от 9% на японския борсов индекс Topix за същия период. \n Компанията е основана през 1945 г. с цел продължаване на проучванията в сферата на ядрената физика, прекъснати през Втората световна война. Впоследствие Horiba диверсифицира дейността си и създава първия уред за анализ на вредни емисии по време на следвоенния икономически бум на Япония през 60-те години. \n Автономни автомобили \n Компанията се занимава и с други неща. Освен системи за тестове при автомобилите, тя произвежда и оборудване за анализ на качеството на водата, за нивата на захар в кръвта и химикали, използвани при направата на полупроводници. \nПовече от една трета от приходите й за финансовата година, приключила през март, идват от автомобилния бизнес, но над 50% от оперативната й печалба идва от бизнеса й, свързан с чипове. \n Horiba навлезе и в сферата на автономните автомобили през 2015 г., когато придоби британската MIRA Ltd., която, освен че предлага инженерни, консултантски и тестови услуги, разработва автономни автомобили за британската армия. \n Компанията също така е предприела ранни стъпки, за да се позиционира така, че да се възползва от възможностите за тестване на батерии, мотори и системи за контрол при електрическите автомобили, казва Хориба. \nТой обаче добавя, че тези нови дейности ще допълват, а няма да заменят услугите, които компанията предлага в момента. \n", "date": "2017.09.05", "title": "Пресилена ли е смъртта на дизела?"}
{"url": "https://www.blitz.bg/svyat/koshmar-v-uchilishche-15-godishen-khvana-kukhnensko-satrche-i-posle-otkri-strelba-v-klasna-staya-video_news541472.html", "text": "\n 15-годишен ученик нападна преподавателката с кухненско сатърче, удари я по главата, гърмя с бомбички и откри стрелба с пневматично оръжие, предаде БГНЕС. \n Инцидентът е станал в час по информатика в училище в град Ивантеевка, Московска област. \nСпоред местната прокуратура ученикът е бил в конфликт с учителката и съучениците си. \n По предварителна информация ученикът е внесъл оръжието, скрито под дълга дреха. \n След като открил стрелба, три деца скочили през прозореца и едно момче си е счупило крак, другите получили натъртвания, а учителката има открита черепно-мозъчна травма. \n Всички пострадали са откарани в болница. Ученикът е задържан и отведен за разпит. На учениците и учителката се оказва психологическа помощ. \n Ученикът стрелял по учителката си, защото по-рано същия ден закъснял за час по информатика, а преподавателката го извела от клас заради облеклото му. Момчето се появило с дълъг черен шлифер и високи ботуши. \n Съучениците на извършителя свидетелстват, че двамата с учителката говорели на висок тон, а след това се чули изстрел и виковете на жената. После ученикът се върнал и открил стрелба в класната стая. \n Руският следствен комитет образува дело за хулиганство за стрелбата. От Следствения комитет съобщиха също, че момчето е от добро семейство. Прокуратурата е започнала проверка по случая. \n В деветокласника са открити две самоделни взривни устройства и пневматично оръжие. \n \n", "date": "2017.09.05", "title": "Кошмар в училище! 15-годишен хвана кухненско сатърче и после откри стрелба в класна стая (ВИДЕО)"}
{"url": "https://www.blitz.bg/lyubopitno/nauka-i-tekhnologii/us-fizik-ss-strashna-prognoza-za-sledvashchite-3-godini-miliardi-shche-zaginat-pravitelstvata-kriyat-informatsiya-za-apokalipsisa_news541356.html", "text": "Стотици милиони хора по целия свят, ако не и милиарди, ще загинат при природни катаклизми, а правителствата в Западна Европа и САЩ крият информацията за предстоящия апокалипсис, твърди американският физик от японски произход Мичио Как, цитиран от esoreiter.ru, съобщава \"Флагман\".\nТова, което сеизмолозите са открили, се крие от обществото, твърди американският физик от японски произход Мичио Как. \nСпоред него следващите три години ще са критични за живота на Земята. Хората обаче щели да разберат какво ги очаква със закъснение.\n \n \n \n", "date": "2017.09.05", "title": "US физик със страшна прогноза за следващите 3 години: Милиарди ще загинат, правителствата крият информация за апокалипсиса!"}
{"url": "https://www.blitz.bg/ikonomika/shche-cherpim-gaz-ot-rumniya-ot-kraya-na-godinata_news541478.html", "text": "\n До края на годината Румъния ще пусне компресорната станция „Подишор”, съобщи румънският енергиен министър Тома-Флорин Петку по време на среща в София в Министерството на енергетиката.  \nСистемата е от съществено значение за България, тъй като все още заради недовършената инфраструктура не може да потече газ от съседите към нашата газопреносна система. Тръбата беше официално открита в края  \nна миналия ноември. \n  \nДвамата министри са обсъдили и стабилността на електроенергийната система с оглед на предстоящото ни председателство на Съвета на ЕС от 1 януари. Договорено е също в най-кратък срок българският и румънският оператори да подпишат споразумение за взаимопомощ с електроенергия в критични ситуации през зимния период. \n  \n„Енергийното сътрудничество между страните ни е на много добро равнище, както в сферата на природния газ, така и в електроенергетиката. Сигурността на енергийните доставки е сред основните приоритети на Европейския съюз, заложена е като приоритет и в управленската програма на настоящето българско правителство“, каза министър Петкова по време на срещата.\n", "date": "2017.09.05", "title": "Ще черпим газ от Румъния от края на годината"}
{"url": "https://www.blitz.bg/lyubopitno/nauka-i-tekhnologii/znaete-li-zashcho-prozyavkite-za-zarazitelni_news541462.html", "text": "Желанието на човек за прозявка, след като е видял чужда, се заражда в участък от мозъка, който отговаря за имитирането на действията на други хора, доказват учени от университета в Нотингам.\nСпособността ни да му се съпротивляваме, е ограничена. Освен това нашето желание да се прозяваме се увеличава, ако сме инструктирани да не го правим, сочат изследванията. \nКато експеримент учените пуснали на 35-мата участници в експеримента няколко видеоклипа на прозяващи се хора. Част от участниците получили позволение да се прозяват свободно, а другите трябвало да потиснат тази нужда. \nПричината за трудното потискане на прозяването, особено когато някой около нас се прозява, е свързана с определена област на мозъка, която отговаря за моторната функция, сочат данните на британските учени. \nВсъщност не само хората са подвластни на този феномен, казват учените. Шимпанзетата и кучетата също го правят, но още не ясно как това може да бъде свързано с реакцията при хората.\n", "date": "2017.09.05", "title": "Знаете ли защо прозявките за \"заразителни\"?"}
{"url": "https://www.blitz.bg/layfstayl/shoubiznes/desi-fotosesiyata-se-kachva-na-tv-ekrana-iska-da-zadmine-nikoleta_news541457.html", "text": "Деси Димитрова щяла да се качи на телевизионния екран съвсем скоро. Плановете били тя да има своя рубрика в едно от гледаните седмични предавания. Стартът й щял да бъде малко след този на новия телевизионен сезон.\n В рубриката ще видим плеймейтката в нетипична за нея среда. С микрофон в ръка тя ще скандализира софиянци. Продуцентите на формата преценили, че тя е изключително атрактивна, а и единствената, която успя да се отличи от последното издание на „Мис Плеймейт“ и ще вдигне рейтинга доста, пише  . \n Ако Деси се справи добре, то тя ще е новата Николета Лозанова, която беше пенсионирана от „Папараци“. \nПредполага се, че продуцент може да й стане устатият светски лъв Георги Гюзелов. Двамата напоследък са доста близки и ги сплотява общата им любов към скандала. \n", "date": "2017.09.05", "title": "Деси Фотосесията се качва на тв екрана, иска да задмине Николета!"}
{"url": "https://www.blitz.bg/na-tozi-den/predi-20-godini-svett-potna-v-skrb-zaradi-smrtta-na-tazi-velika-zhena_news541361.html", "text": "Майка Тереза -  индийска католическа монахиня от албански произход, основателка на Мисионери на милосърдието - умира от инфаркт в Калкута малко след 87-ия си рожден ден. Погребана е с държавни почести, пише Obekti.bg.\n Агнес Гонджа Бояджиу, по-известна с монашеското си име майка Тереза,  е родена на 26 август 1910 в Скопие, тогава в Османската империя. Семейството ѝ е албанско и католическо. Баща ѝ умира около 1918, а през 1928 тя напуска семейството си, за да стане мисионерка в ордена на Сестрите от Лорето, като никога повече не вижда майка си и сестра си. След като в продължение на година учи английски в манастира в Ратфарнам,Ирландия, тя заминава за Британска Индия и започва своето послушничество в Дарджилинг, Бенгал. Полага първите си монашески обети през 1931, като приема името на Тереза от Лизийо. Полага тържествен обет през 1937, когато вече е учителка в Калкута. \n През 1948 г. майка Тереза започва самостоятелната си мисионерска дейност сред бедните в Калкута, като първоначално основава училище. През 1950 г. получава разрешение от Ватикана да създаде диоцезна конгрегация, която става основата на ордена Мисионери на милосърдието. Организацията започва съществуването си като малък орден с 13 члена, а в края на 20 век вече включва 4000 монахини поддържащи множество сиропиталища, хосписи и благотворителни центрове по целия свят. Първоначално активен главно в Калкута, орденът започва да придобива популярност и привлича последователи и дарения. През 60-те години той създава хосписи, сиропиталища и домове за прокажени в много части на Индия. През 1965 г. е основан първият им център извън страната - във Венецуела. \n Майка Тереза придобива международна известност с документалния филм от 1969 г. Something Beautiful for God и излязлата през 1971 г. едноименна книга. През 1971 г. тя е наградена от папа Павел VI с наградата за мир „Папа Йоан XXIII“ „за нейната работа с бедните, за демонстрираното християнско милосърдие и за нейните усилия в полза на мира“. През следващите години тя получава множество други отличия, сред които наградата „Кенеди“ (1971), „Pacem in Terris“ (1976), „Балцан“ (1978), Международната награда „Алберт Швайцер“ (1975), американските Президентски медал на свободата (1985) и Конгресен златен медал (1994), почетно гражданство на САЩ (1996). През 1979 г. получава Нобелова награда за мир „за подетата работа в борбата за превъзмогване на бедността и страданията, които също представляват заплаха за мира“. През 1972 г. майка Тереза получава наградата „Неру“, през 1980 — най-високото индийско гражданско отличие „Бхарат Ратна“, а през 1983 — британския Орден за заслуги. През 1992 г. ЮНЕСКО ѝ присъжда наградата си за мир за приноса ѝ в образованието. \n Какво още се е случило на днешната дата? \n Събития \n •    1698 г. — Като опит да внесе западна култура сред дворянството в Русия цар Петър I облага с данък носенето на брада за всички мъже с изключение на духовниците и селяните. \n•    1774 г. - Във Филаделфия се провежда първият Континентален конгрес. \n•    1881 г. — В София се провежда първото заседание на Българското книжовно дружество (днес БАН). \n•    1905 г. - Руско-японската война: Чрез посредничеството на американския президент Теодор Рузвелт в американския град Портсмут е сключен мирен договор, с който завършва войната. \n•    1914 г. — Първата световна война: В битката при Марна англо-френски войски атакуват и побеждават настъпващите към Париж германски военни части. \n•    1915 г. — Провежда се Първи конгрес на градовете в България. \n•    1939 г. — Втората световна война: САЩ обявяват неутралитет след започване на войната. \n•    1943 г. — Цар Борис III е погребан в Рилския манастир. \n•    1944 г. — Участие на България във Втората световна война: Правителството на България скъсва дипломатическите отношения с Нацистка Германия. Същият ден СССР обявява война на Царство България, под претекст, че правителството продължава да подкрепя Германия. \n•    1944 г. — В село Алеково, кметът Петко В. Петков доброволно предава властта на комитета на ОФ (първо установяване на ОФ власт). \n•    1944 г. - Белгия, Нидерландия и Люксембург учредяват Бенелюкс. \n•    1945 г. — Д-р Г. М. Димитров получава разрешение да напусне страната и да замине за Италия и оттам — за САЩ. \n•    1953 г. — По решение на Политбюро на ЦК на БКП от концлагера Белене са освободени 584 политически затворници, а други 485 се дават под съд. \n•    1955 г. — Открит е Оловно-цинковият завод в Кърджали. \n•    1960 г. - Сенегалският поет Леопол Седар Сенгор е избран за първи президент на Сенегал. \n•    1972 г. — Мюнхенско клане: По време на XX летни олимпийски игри в Мюнхен, Западна Германия, терористи на палестинската паравоенна организация Черния септември взимат в плен и убиват единадесет спортисти от Израел. \n•    1972 г. — Установени са автоматични телефонни връзки между София и Москва и София и Прага. \n•    1974 г. — Открит е Химическия комбинат за минерални торове в Девня. \n•    1975 г. - Срещу американският президент Джералд Форд е извършен опит за покушение. \n•    1977 г. — Програма Вояджър: НАСА изстрелва автоматичната космическа сонда Вояджър 1 — в момента най-отдалечения и най-продължително време летящ изкуствен земен обект. \n•    2000 г. - Тувалу се присъединява към ООН. \n•    2009 г. - В Охридското езеро потъва туристическият кораб Илинден, при което загиват 15 български граждани. Причината е авария на кормилната уредба на кораба, построен през 1920 г. \n Родени \n •    1187 г. — Луи VIII, крал на Франция († 1226 г.) \n•    1568 г. — Томазо Кампанела, италиански философ († 1639 г.) \n•    1638 г. — Луи XIV, крал на Франция († 1715 г.) \n•    1735 г. — Йохан Кристиан Бах, немски композитор († 1782 г.) \n•    1774 г. — Каспар Давид Фридрих, немски художник († 1840 г.) \n•    1791 г. — Джакомо Мейербер, немски композитор († 1864 г.) \n•    1817 г. — Алексей Константинович Толстой, руски писател († 1875 г.) \n•    1850 г. — Ойген Голдщайн, германски физик († 1930 г.) \n•    1892 г. — Иван Алтънов, български юрист († 1972 г.) \n•    1896 г. — Сергей Румянцев, български поет († 1925 г.) \n•    1919 г. — Владо Малески, писател от СР Македония († 1984 г.) \n•    1921 г. — Карл Декер, австрийски футболист († 2005 г.) \n•    1935 г. — Дитер Халерфорден, германски актьор \n•    1939 г. — Евгени Янчовски, български футболист \n•    1940 г. — Ракел Уелч, американска актриса \n•    1940 г. — Христо Дишков, български футболист \n•    1942 г. — Вернер Херцог, немски кинорежисьор \n•    1944 г. — Милчо Лалков, български историк († 2000 г.) \n•    1946 г. — Фреди Меркюри, британски музикант († 1991 г.) \n•    1948 г. — Бенита Фереро-Валднер, австрийски политик \n•    1951 г. — Майкъл Кийтън, американски актьор \n•    1951 г. — Минчо Коралски, български политик \n•    1951 г. — Паул Брайтнер, немски футболист \n•    1967 г. — Матиас Замер, немски футболист \n•    1977 г. — Тереза Маринова, българска лекоатлетка \n•    1981 г. — Георги Илиев, български футболист \n•    1981 г. — Томи Портимо, финландски музикант \n•    2001 г. — Ивайло Станимиров,български футболист \n Починали \n •    1566 г. — Сюлейман Великолепни, султан на Османската империя (* 1494 г.) \n•    1851 г. — Милица Николаевна, Велика руска княгиня (* 1866 г.) \n•    1857 г. — Огюст Конт, френски философ (* 1798 г.) \n•    1902 г. — Рудолф Вирхов, немски лекар (* 1821 г.) \n•    1903 г. — Иван Кафеджията, български революционер (* ? г.) \n•    1905 г. — Нико Попов, български политик (* 1836 г.) \n•    1906 г. — Лудвиг Болцман, австрийски физик (* 1844 г.) \n•    1919 г. — Василий Чапаев, съветски офицер (* 1887 г.) \n•    1970 г. — Йохен Ринт, пилот във Формула 1 (* 1942 г.) \n•    1988 г. — Петър Ширилов, писател от СРМ (* 1934 г.) \n•    1990 г. — Иван Михайлов, български революционер (* 1896 г.) \n•    1992 г. — Димитър Воев, български поет (* 1965 г.) \n•    1992 г. — Фриц Лейбър, американски писател (* 1910 г.) \n•    1995 г. — Георги Берков, български футболист (* 1926 г.) \n•    2000 г. — Карло Чипола, италиански икономист (* 1922 г.) \n•    2002 г. — Желез Дончев, български дендролог (* 1921 г.) \n•    2003 г. — Кир Буличов, руски учен (* 1934 г.) \n Празници \n •    България — Празник на Главиница - На 5.09. 1984 г. село Главиница е обявено за град, Празник на град Суворово - На 5.09.1984 г. Суворово е обявен за град, Празник на град Съединение - Отбелязва се в навечерието на Съединението на Княжество България с Източна Румелия през 1885 г., Празник на град Сопот, Празник на град Ветово \n•    Индия — Ден на учителя \n", "date": "2017.09.05", "title": "Преди 20 години светът потъна в скръб заради смъртта на тази велика жена!"}
{"url": "https://www.blitz.bg/svyat/navrshvat-se-8-g-ot-edna-ot-nay-golemite-tragedii-za-blgariya_news541374.html", "text": "\n На днешната дата, 5 септември 2017 г. се навършват 8 години от потъването на корабчето \"Илинден\" на 5 септември 2009 г. в Охридското езеро. \n По време на инцидента в Македония се удавиха 15 български туристи. Корабчето превозваше над 50 български туристи към манастира \"Свети Наум\" и потъна за минути на 200 метра от брега. \n В началото на месец април 2012 г. Апелативният съд в Битоля потвърди осъдителните присъди за Сотир Филевски и Бранко Баич по делото за потъналия в Охридското езеро кораб \"Илинден\". \n На 5 юли 2011 г. Основният съд в Охрид призна за виновни двамата подсъдими. Капитанът на кораба Филевски и хърватският гражданин Баич, дал сертификат за годността на плавателния съд, бяха осъдени на по една година затвор. \n Съдът сметна, че Сотир Филевски не се придържал към наредбите за корабоплаването и лекомислено сметнал, че няма опасност като качва на борда на кораба над 50-те български туристи. Заради неспазване на закона за корабоплаването беше осъден и Баич. \n Две седмици след трагичния инцидент корабът \"Илинден\" бе изваден на повърхността. Екипите на хърватската фирма \"Дубина\" в продължение на два часа изпомпваха водата от него.  \n", "date": "2017.09.05", "title": "Навършват се 8 г. от една от най-големите трагедии за България!"}
{"url": "https://www.blitz.bg/svyat/golyam-skandal-v-meksiko-glavniyat-prokuror-s-ferari-za-220-000-dolara_news541389.html", "text": "Голям скандал се е завихрил с участието на главния прокурор в Мексико. Медиите научиха, че Раул Сервантес има скъп модел на „Ферари”. Колата струвала близо 220 000 долара.\nОсвен това не била регистрирана на прокурора, а записана на адрес на изоставена къща. Журналистите питат откъде са парите за луксозната кола. И ако не е извършено престъпление, защо Сервантес не е регистрирал колата на собственото си име. \nПрокурорът обяви, че събрал парите докато работел като адвокат, но не даде убедително обяснение, защо колата е регистрирана на изоставената къща в провинцията. \nСкандалът идва в момент, в който президента на Мексико е под натиск да покаже реални резултати в борбата с корупцията.\n", "date": "2017.09.05", "title": "Голям скандал в Мексико, главният прокурор с \"Ферари\" за 220 000 долара"}
{"url": "https://www.blitz.bg/svyat/opit-za-dvoyno-ubiystvo-v-iztochen-london_news541403.html", "text": "\n Полицията разследва случай на опит за убийство на двама мъже в източен Лондон. Престрелката е станала посред бял ден в понеделник. Един се бори за живота си, а другият е в критично състояние, пише \"Новини Лондон\". \n Полицаите са пристигнали по сигнал за престъплението след 3 следобед. Те намерили двама мъже с огнестрелни рани. \n Свидетели разказват,че на място са пристигнали много униформени, както и парамедици, а вечерта засиленото присъствие е останало. \n Трагедията е станала в Newham. \n", "date": "2017.09.05", "title": "Опит за двойно убийство в източен Лондон"}
{"url": "https://www.blitz.bg/svyat/ptnicheski-samolet-katsna-avariyno-v-yaponiya-nyama-da-povyarvate-zashcho_news541413.html", "text": "\n Самолет на авиокомпания \"Джапан еърлайнс\", пътуващ за Ню Йорк, се върна днес благополучно в Токио, след като пилотът съобщил, че птица се е блъснала в един от двигателите по време на излитане, предаде Асошиейтед прес.  \nПо телевизията бяха излъчени кадри, показващи червени пламъци, излизащи от левия двигател при излитането на самолета. \"Джапан еърлайнс\" заяви, че самолетът \"Боинг 777\" с 233 пътници и 15 души екипаж е поискал аварийно кацане минути след излитането си от международното летище \"Ханеда\". \nСамолетът се е върнал на летището около час след излитането. Няма информация за пострадали хора. Авиокомпанията каза, че ще провери двигателя. \nПо данни на министерството на земята, инфраструктурата, транспорта и туризма летище \"Ханеда\" е било най-силно засегнато от сблъсъци с птици миналата година - 182 случая, следвано от \"Осака\" със 73 случая и \"Нарита\" с 57 случая. Не всички сблъсъци с птици обаче са оказали влияния върху полетите\n", "date": "2017.09.05", "title": "Пътнически самолет кацна аварийно в Япония, няма да повярвате защо!"}
{"url": "https://www.blitz.bg/svyat/putin-pokhvali-amerikantsite-i-predupredi-za-golyama-opasnost-ot-globalna-katastrofa-i-mnogo-zhertvi_news541407.html", "text": "\"Америка е велика страна и американците са велик народ\". Toва заяви руският президент Владимир Путин на пресконференция в рамките на форума на организацията БРИКС, обединяваща Бразилия, Русия, Индия, Китай, Южна Африка в китайския град Съмън, предават местни медии.\nПред журналистите той коментира затварянето на руското търговско представителство в Сан Франциско. \n\"На този етап ние няма да отговаряме със същите мерки. Въпреки това аз смятам, че тази мярка САЩ бе предприета с наглост. В същото време американците са велика нация и САЩ са велика страна. \nДържавният глава предупреди и за опасността от „глобална катастрофа\", ако не бъде постигнато дипломатическо решение на ядрената безизходица в Северна Корея, като подчерта, че налагането на допълнителни санкции на Пхенян ще бъде безполезно. \n„Налагането на всякакви санкции в тази ситуация е безполезно и неефективно\", заяви Путин. „Всичко това може да доведе до глобална катастрофа и голям брой жертви\", изрази опасенията си руският президент.  \nВ отговор на въпрос дали ще се кандидатира за президентските избори през 2018 г. Путин посочи, че ще щом се заговори за предизборна кампания всички спират работа. \"Това не трябва да се допуска. Трябва да се работи винаги и сега\", каза руският държавен главен. \n  \n \n", "date": "2017.09.05", "title": "Путин похвали американците и предупреди за голяма опасност от глобална катастрофа и много жертви!"}
{"url": "https://www.blitz.bg/svyat/germansko-izdanie-kim-chen-un-tayno-byaga-pod-zemyata-ako-sashch-udari-pkhenyan-lidert-na-severna-koreya-shche-se-skrie-v-gigantski-svyat_news541421.html", "text": "Гражданите на Северна Корея са изправени пред лицето на опасната възможност от въоръжени конфликти, провокирани от лидера на Пхенян. Но Ким Чен Ун има тайни планове, които ще му позволят да избяга зад граница в случай на американско нападение, пише германското издание Focus, цитирано от \"Фокус\".\nАко Северна Корея бъде нападната, лидерът й незабавно ще изчезне под земята, сочат данни на разузнавателни служби. Тайна система от тунели ще позволи на севернокорейския диктатор да напусне столицата Пхенян и да избяга в Китай, откъдето да издава заповеди за военните действия.  \nБивш високопоставен служител на режима в Пхенян докладва за първи път преди години за мрежата от тунели, изградена за бягство на Ким Чен-ун, припомнят от редакцията.  \nНе само той, но и други избягали севернокорейци съобщават за гигантски свят под повърхността на земята, който включва система от бункери, пътища, железопътни линии и частен влак. Тайният свят под Пхенян е изграден на повече от 300 метра под земята, разказа бивш секретар на комунистическата Корейска работническа партия. \nТунелната система свързва Пхенян със стратегически важни места в радиус от 40 до 50 километра. Това позволява на Ким Чен-ун да избяга от Пхенян бързо и незабелязано, преди градът да бъде разрушен от бомбардировки. \n", "date": "2017.09.05", "title": "Германско издание: Ким Чен Ун тайно бяга под земята, ако САЩ удари Пхенян! Лидерът на Северна Корея ще се скрие в гигантски свят"}
{"url": "https://www.blitz.bg/layfstayl/svetski/prvo-v-blits-dinko-vzrivi-sotsialnata-mrezha-s-tezi-dumi_news541380.html", "text": "Динко Вълев, станал известен като \"ловеца на бежанци\" от Ямбол, взриви социалната мрежа със статус срещу леките жени, които явно му се натискат.\nПод думите му веднага заваляха коментари. Някои подкрепяха Вълев, но пък други остро скочиха, че точно той привлича такива меркантилни, евтини и ограничени жени. \nЕто какво точно написа Динко в социалната мрежа: \n \n  \n \n \n  \n", "date": "2017.09.05", "title": "Първо в БЛИЦ! Динко взриви социалната мрежа с тези думи!"}
{"url": "https://www.blitz.bg/intsidenti/stikhii/uvelichi-se-broyat-na-zhertvite-sled-uragana-kharvi_news541341.html", "text": "Разрушителният ураган удари щата Тексас преди седмица. Американските издания съобщават, че в резултат на стихията най-малко 60 души са починали, а около 43 хиляди са останали без собствен дом и живеят във временни приюти.\nГубернаторът на Тексас Грег Абът заяви, че за ликвидирането на последствията от урагана ще са необходими не по-малко от 180 млрд. долара. Освен това, той отбеляза, че \"Харви\" е причинил по-големи щети, отколкото ураганът \"Катрин\" през 2005 година. Превод и редакция: БЛИЦ \n", "date": "2017.09.05", "title": "Увеличи се броят на жертвите след урагана \"Харви\""}
{"url": "https://www.blitz.bg/svyat/sint-na-khrushchov-razkaza-zashcho-bashcha-mu-e-podaril-krim-na-ukrayna_news541344.html", "text": "Сергей Хрушчов, синът на съветския лидер Никита Хрушчов, професор в университета Браун в САЩ, разказа пред руските издания защо неговият баща е предоставил Крим на Украйна.\n\"Баща ми даде Крим на Украйна, защото, ако погледнете на картата, то ще забележите, че Крим е долепен до Украйна. И когато там започнаха да се занимават с икономическа дейност и преди всичко да строят канал, който сега за съжаление е преустановен, то от Държавната планова комисия (Госплан) постановиха (за да се избегнат бюрократичните усложнения, защото е щяло да има две строителни организации, подчинени на различни правителства), че е по-добре със строителните дейности да се занимава само една юридическа страна. След това те предадоха Крим на Украйна, както направиха и с други региони\".   \nСпоред думите на Сергей Хрушчов, \"никаква политика\" не е имало в това решение, както и не е имало \"опит да се успокои и да се направи подарък на украинската бюрокрация\" от неговата майка (която е украинка). \n \"Това беше структурно и правилно решение. Крим започна да се възражда след това, засадени бяха и големи количества грозде\", добавя той.  Превод и редакция: БЛИЦ \n \n", "date": "2017.09.05", "title": "Синът на Хрушчов разказа защо баща му е подарил Крим на Украйна"}
{"url": "https://www.blitz.bg/svyat/mashchabni-morski-ucheniya-provede-yuzhna-koreya-ot-flota-izlyazokha-ss-zayavlenie_news541345.html", "text": "Южна Корея проведе мащабни учения на флота във вторник, с цел да предупреди Пхенян да се въздържа от морски провокации, съобщиха от Сеул, предава AFP, цитирана от \"Фокус\".\nВ заявление на флота се казва, че „ако врагът започне провокации над или под водата, ще отвърнем незабавно за да го погребем в морето“. \n", "date": "2017.09.05", "title": "Мащабни морски учения проведе Южна Корея, от флота излязоха със заявление"}
{"url": "https://www.blitz.bg/stsena/vizhte-izryazana-stsena-ot-filma-dyavolt-nosi-prada-geroinyata-na-meril-striyp-e-v-nova-svetlina-video_news541349.html", "text": "Вече станаха 10 години откакто Ан Хатауей игра в \"Дяволът носи Прада\". Факт е, обаче, че звездата на шоуто беше героинята на Мерил Стрийп - строгата главна редакторка на модно списание - Миранда Пристли. Изтритият откъс от филма показва как героинята на Стийп се трансформира от студената властна шефка в жена с трагична история, пише Elle.\nЕпизодът стартира от благотворителния бал на списание \"Runway\", където главната редакторка Миранда Пристли, придружена от асистентите си Емили и Андреа, разговаря с ръководителя на Съвета на борда на директорите Ърв Равиц (във филма, той е описан като \"Човек с малък ръст и голям его\"). \nРазговорът е прекъснат от съпруга на Миранда, който не е съвсем трезвен и я обвинява, че никой не го поздравява, а ако го поздравят, се обръщат към него с \"г-н Пристли\". Ситуацията спасява Андреа, която води ръководителя на Съвета на борда на директорите далеч от центъра на скандала. Миранда прегръща съпруга си, гледайки в очите на Андреа и от далече й прошепнешва \"Благодаря\". \n  \n", "date": "2017.09.05", "title": "Вижте изрязана сцена от филма \"Дяволът носи Прада\", героинята на Мерил Стрийп е в нова светлина (ВИДЕО)"}
{"url": "https://www.blitz.bg/stsena/andzhelina-dzholi-razkaza-kak-prezhivyava-razvoda-s-brad-pit-i-prizna-ot-kakvo-strada-nay-mnogo_news541351.html", "text": "В интервю за изданието Sunday Telegraph Анджелина Джоли проговори за това как преживява развода с Брад Пит и призна, че страда заради самотата си.\nНапомняме, че  звездната двойка Джоли и Пит бяха заедно в течение на 12 години като даже едва две години преди разрива им те официално се бракосъчетаха. През септември миналата година двойката обяви за развода си, но бракоразводният процес и досега не е приключил. В интервюто актрисата признава, че последните месеци са били много трудни за нея.   \n\"Не обичам да бъда сама и просто ми е трудно\", заяви Анджелина Джоли \nПо-рано актрисата разказа пред Vanity Fair за преживян паралич на лицев нерв. Според думите на Джоли, от много години тя се опитва да се контролира заради децата си.    \n\"Децата чувстват стреса, който ни изпълва, а всъщност трябва да усещат нашата радост. Даже когато човек преминава химиотерапия, е необходимо да намери сили да се смее и да обича\", казва Анджелина Джоли \nСега актрисата мечтае да се възстанови и да възвърне предишната си същност. Джоли признава, че последните събития са й повлияли силно. Тя, обаче, разчита на това да се върне активно към работата си и пълноценния си живот.  Превод и редакция: БЛИЦ \n", "date": "2017.09.05", "title": "Анджелина Джоли разказа как преживява развода с Брад Пит и призна от какво страда най-много"}
{"url": "https://www.blitz.bg/intsidenti/stikhii/panika-na-karibite-uragant-irma-veche-e-ot-chetvrta-stepen-i_news541357.html", "text": "\n Ураганът Ирма набира сила, наближавайки североизточната част на Карибско море, и вече е от четвърта категория по петстепенната скала на Сафир-Симпсън, предадоха световните агенции, като се позоваха на Националния център на САЩ за ураганите.  \nПредупреждения за тропическа буря бяха обявени на островите в региона. Последиците от Ирма ще се усетят и в югоизточния американски щат Флорида. \nПо последни данни ураганът се намира на 790 километра източно от островите Лийуърд и се движи на запад с 20 километра в час. Скоростта на съпътстващите ветрове достига 215 км/ч. Властите на редица острови предупредиха за предстоящи проливни дъждове, наводнения и кални свлачища, както и за до 7-метрови вълни. \nВ Пуерто Рико, американска територия, и във Флорида бе обявено извънредно положение. Ирма ще е вторият мощен ураган, който ще удари САЩ или техни територии за също толкова седмици. На 25 август Харви връхлетя Тексас като ураган от четвърта категория, причинявайки смъртта на десетки хора и разрушавайки хиляди сгради.\n", "date": "2017.09.05", "title": "Паника на Карибите! Ураганът Ирма вече е от четвърта степен и..."}
{"url": "https://www.blitz.bg/svyat/poredno-brutalno-ubiystvo-shokira-london_news541359.html", "text": "\n Мъж почина, след като е бил наръган в гърдите при свада посред бял ден. Инцидентът е станал в юго-западен Лондон. Полицията е била извикана на място, малко след 3 часа следобед. Парамедиците са намерили безжизненото тяло на жертвата на улицата, пише \"Новини Лондон\". \n Обявен е за мъртъв в 16,18 часа. \n Властите са в процес на информиране на близките, а извършителите се издирват. Няма извършени арести, тече разследване. \n Това е втори подобен случай само в рамките на няколко дни. \n Подобен смъртен случай имаше преди два дни в Камден. \n", "date": "2017.09.05", "title": "Поредно брутално убийство шокира Лондон"}
{"url": "https://www.blitz.bg/stsena/tom-dzhouns-otlozhi-kontsertnoto-si-turne_news541335.html", "text": "Уелският певец ветеран сър Том Джоунс е отложил предстоящото си турне в САЩ заради влошено здраве, съобщи Reuters, цитирана от fakti.bg. Концертната обиколка на 77-годишния Джоунс трябваше да започне на 6 септември в Пенсилвания.\nНа сайта на певеца се съобщава, че по лекарска препоръка Джоунс отлага турнето си, както и че датите за концертите са пренасрочени за май и юни следващата година. \"Том поднася най-искрените си извинения на феновете и очаква с нетърпение срещата си с тях през 2018 г.\", гласи изявлението. \nНе се посочва каква е точната здравословна причина, която е принудила сър Том да отмени 17-те си шоута зад Океана. \n", "date": "2017.09.05", "title": "Том Джоунс отложи концертното си турне"}
{"url": "https://www.blitz.bg/svyat/nov-moshchen-uragan-priblizhava-sashch-florida-se-gotvi-za-izvnredno-polozhenie_news541336.html", "text": "Ураганът „Ирма“ достигна четвърта степен на сила късно в понеделник, предава AFP, позовавайки се на съобщение от Американския изследователски център. Според данните, „Ирма“ вече се движи с 215 километра в час, докато ураганите трета степен успяват да достигнат само 195 километра в час.\nАмериканският щат Флорида и Карибските острови изразиха готовност да обявят извънредно положение, след като стана ясно, че циклонът се придвижва към източната част на Карибите.  \nОт агенцията напомнят, че ураганът \"Харви\", който нанесе огромни щети в част от американските щати Тексас и Луизиана бе със същата степен на опасност.  \nИзточник: \"Фокус\"\n", "date": "2017.09.05", "title": "Нов мощен ураган приближава САЩ, Флорида се готви за извънредно положение"}
