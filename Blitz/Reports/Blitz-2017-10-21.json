{"url": "https://www.blitz.bg/ikonomika/grtsiya-pravi-podark-na-bednite-razdava-nad-1-mlrd-evro_news552328.html", "text": "\n Гръцкото правителство обяви плановете си да раздаде помощи на стойност 1 млрд. евро на бедните гърци, пострадали по време на седемгодишната дългова криза, съобщи вестник \"Български новини\".  \n Все още не е ясно кой ще отговаря на условията за това, което правителството, ръководено от левицата, нарича „социален дивидент“. \n Фискалните резултати на Гърция през тази година и бюджетът за 2018 г. се очаква да бъдат обсъдени с представители на заемодателите от Европейския съюз и Международния валутен фонд следващата седмица, когато започне решаващо преразглеждане на нейния спасителен напредък. \n", "date": "2017.10.21", "title": "Гърция прави подарък на бедните, раздава над 1 млрд. евро"}
{"url": "https://www.blitz.bg/svyat/nyama-da-povyarvate-kakvo-napravi-tozi-imigrant-na-mlada-i-krasiva-italianka-snimka_news552113.html", "text": "Имигрант и продавач на цветя спаси жена от 25 мъже, които са искали да я изнасилят групово. Героят, 58-годишният Хосеин Аламгир е прогонил изнасилвачите, след като те са се опитали да отвлекат 25-годишната Джия Гуарнота близо до Площада на републиката във Флоренция, пише в. \"Метро\".\nФотографката е била атакувана, докато се е прибирала у дома около 23:30 часа. Нападателите ѝ са ѝ взели очилата и са се опитали да я завлекат до тихо и отдалечено място. „Ходех сама по улицата около 23:30. Обичам да ходя, обичам Флоренция и обичам нощта“, споделя Гуарнота.    \n„След това кошмарът започна. Започнаха да казват да дойда с тях, да се позабавляваме. 25 срещу една, ела да прекараш една хубава нощ. Хайде да правим групов секс, ще ни харесаш, ти не си имала толкова много наведнъж, защо отказваш нашата учтива оферта, тъпа ку*ва, сега ще видим що за ку*ва си“, спомня си за ужаса младата жена. \nМоменти по-късно Аламгир се намесил, след като забелязал, че Гуарнота е в беда. \nИмигрантът от Бангладеш, който живее в страната от 12 години, е успял да изплаши мъжете, а след това е изпратил Гуарнота до дома ѝ. Превод и редакция: БЛИЦ \n \n", "date": "2017.10.21", "title": "Няма да повярвате какво направи този имигрант на млада и красива италианка (СНИМКА)"}
{"url": "https://www.blitz.bg/svyat/malta-dava-1-mln-evro-za-informatsiya-za-ubietsa-na-razsledvashcha-zhurnalistka_news552297.html", "text": "\n Правителството на Малта предлага 1 милион евро награда и пълна протекция за всеки, който предостави информация за убиеца на разследващата журналистка Дафне Каруана Галиция, съобщи Асошиейтед прес. \n В изявление на правителството убийството на журналистката, чиито разследвания за корупция имаха за прицел премиера и други високопоставени фигури в южната средиземноморска страна, е наречено \"случай от изключителна важност\". \n Убийството на Дафне Каруана предизвика вълна от възмущение по цял свят. \n   \n", "date": "2017.10.21", "title": "Малта дава 1 млн. евро за информация за убиеца на разследваща журналистка"}
{"url": "https://www.blitz.bg/layfstayl/skorost/iskate-li-tozi-zvyar-pravyat-go-v-grtsiya-snimka_news552307.html", "text": "\n Вариантът е дело на гръцкото ателие C-Racer, като хората са разработили комплект за ъпгрейт на Suzuki 650 SV, който може да си монтирате и сами. Или пък да ви го инсталира гръцкия вносител, както ви е удобно. Резултатът? Според нас е дооооста як, пише \"Български новини\". \nПълният комплект може да видите и в една от снимките. Той включва кормило Renthal с повдигачи от Rizoma, решетка за фара с различни бледни, серия от CNC компоненти и изрязани с лазер алуминиеви части, като щитът на веригата например. \n„Това бе най-трудният ни проект,“ казва завеждащият C-Racer и нищо чудно. Направата на кит за масова употреба, който да се монтира лесно, не е… лесна. Байкът обаче изглежда супер яко, а гумите Pirelli MT60 RS Corsa му лепват идеално.\n", "date": "2017.10.21", "title": "Искате ли този звяр? Правят го в Гърция! (СНИМКА)"}
{"url": "https://www.blitz.bg/svyat/neonatsistki-lider-napravi-strashno-priznanie-za-lichniya-si-zhivot_news552256.html", "text": "\n Един от лидерите на британските неонацисти Кевин Уилшоу шокира последователите и сънародниците си с изненадващо признание. Той обяви, че има еврейски произход и нарече расизма „боклук”. Освен това призна, че е хомосексуалист. \n В интервю за Channel 4 News Уилшоу каза, че съжалява за действията си в миналото и напуска редиците на неонацистите. Той разказа как, бидейки евреин по майчина линия, е успявал да се справи с принадлежността си към една антисемитска организация. Много по-трудно обаче му било да съчетае хомосексуалността си с хомофобията, която изповядвали неговите другари. \n Уилшоу призна, че е участвал в сблъсъци, но те са били изключително при самозащита. \n „По време на престрелките в Лийдс разбих един стол за главата на някого”, спомни си той. \n И подчерта, че никога не е употребявал насилие срещу малцинства. \n \"Знам случаи, при които хората са бити, само защото са черни. Но това беше отвратително и точно то преобърна мислите ми\", подчерта Уилшоу. \n Сега той смята да се бори срещу доскорошните си другари: „Искам да ги нараня. Искам да нараня онези, които разпространяват този боклук (расистката идеология), която живее чрез лъжи и пропаганда”. \n През 80-те години Уилшоу става един от основателите, а след това и лидерите на Британския национален фронт. Организацията защитава \"чистотата на расата\" и иска прогонване на  всички имигранти от Обединеното кралство. \n", "date": "2017.10.21", "title": "Неонацистки лидер направи страшно признание за личния си живот"}
{"url": "https://www.blitz.bg/daydzhest/mzh-specheli-milioni-ot-lotariyata-i-skri-tova-ot-sprugata-si-nyama-da-povyarvate-kakvo-napravi-posle-snimki_news552302.html", "text": "\n Съпрузите Морис и Денис живели щастлив и спокоен живот. Заедно често си купували билети от лотария. И един ден щастието им наистина се усмихнало, но никой не предполагал каква ще е развръзката. \nЕдин ден Морис се прибрал вкъщи и цялата вечер прекарал в пране и подреждане на дрехите си. Денис го питала какво прави, а той й обяснил, че иска да наложи друга система за прибиране на облеклото. Тя му повярвала, но когато на другия ден се прибрала у дома си, видяла, че съпругът й го няма. С него изчезнали и вещите му. \nДен преди това Морис спечелил 6 млн. канадски долари. Той и съпругата му винаги се редували кой да купи билет от лотарията и този път се паднало на него. Разбирайки, че печели огромната сума, решил да скрие от жена си.  \nСега Денис е твърдо решена да потърси справедливост. Наела си е адвокати и с тяхна помощ ще настоява за половината от печалбата. Интересен ще бъде и самият развод, както и уреждането на имотните взаимоотношенята между съпрузите.  \nСпоред канадските закони единият от съпрузите може да настоява за подялба на имота, ако от брака са минали три години. Денис и Морис са заедно от две и половина. От друга страна Денис твърди, че двамата си обещали в сватбените клетви да си поделят парите, ако някой от тях спечели от лотария.  Превод БЛИЦ \n \n", "date": "2017.10.21", "title": "Мъж спечели милиони от лотарията и скри това от съпругата си. Няма да повярвате какво направи после... (СНИМКИ)"}
{"url": "https://www.blitz.bg/kriminalni/tazi-zhena-vtreshchi-mayki-praveyki-piyan-lesbiyski-seks-pred-ochite-na-detsata-im-v-parka-snimki_news552207.html", "text": "Жена, която ужаси семейства, станали свидетели на неиния пиянски лесбийски секс в публичен парк, влиза в затвора. Мартина Лузмър първоначално получи миналогодишна присъда, подложена на условна присъда, но, след като не се справи с алкохолизма си, бе върната в съда, пише Mirror.\n Миналата година две ужасени майки извикали полиция, след като видели, че Лоусомор и нейната приятелка Анита Хеър правят секс помежду си на пейка в Пилтън Парк в британския град Барнстъпъл. \nМартина махнала долната си дреха и започнала да докосва другата жена, а после и да прави секс с нея в един слънчев следобед през юли. Офицерите дошли на място и открили, че двете пияни жени извършват сексуални действия помежду си със свалени гащи. \nПо време на изслушване Мартина плачела неконтролируемо, след което била задържана за шест месеца за нечистите престъпления. Тогава станало ясно, че по-рано жената била задържана и за намушкване с нож. \n32-годишната жена получила 9-месечна условна присъда - 6 месеца за сексуалните деяния в парка и 3 месеца за нападението с нож. По-късно обаче тя я нарушила.  \n Тя била задължена и да се бори със зависимостта си от алкохол, но не посетила редица срещи на службата за пристрастяване. \nВследствие на това жената е арестувана отново. Превод и редакция: БЛИЦ \n", "date": "2017.10.21", "title": "Тази жена втрещи майки, правейки пиян лесбийски секс пред очите на децата им в парка (СНИМКИ)"}
{"url": "https://www.blitz.bg/svyat/cheshki-miliarder-s-prednina-na-parlamentarnite-izbori-sravnyavat-go-s-trmp-i-berluskoni_news552262.html", "text": "\n В Чехия завърши двудневното гласуване на парламентарните избори, на които се очаква да спечели популисткото движение АНО на милиардера Андрей Бабиш, често сравняван със Силвио Берлускони и Доналд Тръмп, предаде ДПА. \n В Чехия няма екзит полове и прогнози, така че резултатите ще станат известни по-късно следобед или вечерта. \n След първия ден на гласуването вчера властите съобщиха, че се очаква избирателната активност да надхвърли 60%. \n Рекордните 31 партии и 7500 кандидати се борят за 200 места в долната камара на парламента.Социолозите прогнозират, че АНО (Действие на недоволните граждани 2011) ще спечели 25% от гласовете – двойно повече от най-близкия си съперник, социалдемократите. \n Президентът Милош Земан заяви, че ще връчи мандат за формиране на правителство на партията, получила най-много гласове. \n АНО, подобно на повечето чешки партии, отхвърля квотния механизъм на ЕС за преразпределяне на бежанци, а нейният лидер е критичен към ЕС и е против определянето на дата за приемане на еврото. \n", "date": "2017.10.21", "title": "Чешки милиардер с преднина на парламентарните избори, сравняват го с Тръмп и Берлускони"}
{"url": "https://www.blitz.bg/layfstayl/nyama-da-poznaete-kakvo-raboti-tazi-seksapilna-krasavitsa-tya-e-zvezda-v-instagram-i-ima-khilyadi-fenove-snimki_news552265.html", "text": "\n Сержант Алисия Маседо стана звезда на социалната мрежа Инстаграм. Тя е само на 28 години и служи в американските ВВС като помощник военен стоматолог. \n Като нейна втора доброволна специалност е да води занимания с колегите на тема профилактика на сексуалното насилие. \n Снимките на Алисия се гледат от десетки хиляди почитатели. Точният им брой е 210 000 души. \n В мрежата тя обяснава, че всеки божи ден става в 5 часа и тренира усилено във фитнеса до 6,30. В 7 отива на работа. Когато се върне пак тренира около 2 часа. Като помощник военен стоматолог тя може да пътува в цял свят. \n \"Винаги съм искала да пътешествам и да служа на страната си\", пише сеньорита Маседо. \n \"Не е лесно да си привлекателна жена в армията\", признава тя.  \n \n Източник: \"Марица\" \n", "date": "2017.10.21", "title": "Няма да познаете какво работи тази сексапилна красавица! Тя е звезда в Инстаграм и има хиляди фенове (СНИМКИ)"}
{"url": "https://www.blitz.bg/svyat/breaking-defence-koi-sa-nay-opasnite-ruski-i-amerikanski-boyni-robotizirani-sistemi_news552157.html", "text": "Американски експерти в интервю за изданието Breaking Defence посочили най-перспективните руски роботизирани оръжейни системи.\nСпоред служителя в Центъра за военноморски анализ (Center for Naval Analyses) Самуел Бендет, Москва активно развива автономните бойни машини, докато във Вашингтон залагат на безпилотните летателни апарати. „Руснаците разработват цяла поредица от системи, сред които има образци сравними по габарити с танк. Много от тях са добре въоръжени, техните прототипи често са демонстрирани на изложби” – заявил Бендет. \n  \nСпоред експерта Пол Шар, сред най-перспективните разработки следва да се отнесат роботът-танк „Уран-9” (10 т, оръдие 30 мм) и разузнавателно-ударният комплекс \"Вихрь\" (15 т, оръдие 57-мм). Двете машини са снабдени със система за дистанционно управление и са предназначени да унищожават живата сила на противника и леко бронирани цели. \n  \nШар обърнал внимание на плановете за модернизация на платформата „Армата”, върху чиято основа да се създаде автономен танк. \n  \nЕкспертът отбелязал, че някои руски разработки в тази област напомнят „рекламен трик” като антропоморфния робот FEDOR, когото неотдавна го научиха да стреля от два пистолета. \n  \nНа въпроса кой е лидер при създаване на автономни наземни бойни комплекси, Шар отговорил: „Не зная кой е напред. Но по отношение на концептуалното развитие Русия е на по-висока степен от Щатите.” В заключение експертът препоръчал на Пентагона да отделя повече внимание на роботизираните системи от подобен тип. \n  Превод и редакция: БЛИЦ \n \n", "date": "2017.10.21", "title": "Breaking Defence: Кои са най-опасните руски и американски бойни роботизирани системи"}
{"url": "https://www.blitz.bg/svyat/izvnredno-rakhoy-poiska-predsrochni-izbori-v-kataloniya_news552238.html", "text": "Испанското правителство реши да задейства процедурите, предвидени в член 155 от Конституцията за суспендиране на автономните правомощия на Каталония. Това заяви премиерът на страната Мариано Рахой след края на извънредното правителствено заседание, което се проведе днес в Мадрид.\nОт думите му стана ясно още, че правителството иска в течение на шест месеца в Каталония да се проведат предсрочни избори.  \n \n", "date": "2017.10.21", "title": "Извънредно! Рахой поиска предсрочни избори в Каталония"}
{"url": "https://www.blitz.bg/svyat/nov-uragan-vrkhlita-evropa-brayan-veche-e-opasno-blizo_news552246.html", "text": "\n Нов ураган връхлита Европа. \"Браян\" вече край бреговете на Великобритания. Ветровете достигат до 115 км в час и бурното море бушува в южната половина на Великобритания Обществения транспорт и работата на открито са отменени в Британи Феърс от Портсмут и Плимут. P & O Ferries предупреждава, че услугите в Доувър- Кале в събота се забавят с до един час поради лошото време.  \nОчаква се ураганът да удари Великобритания този уикенд Пътуванията с ирландски фериботи между Holyhead и Дъблин, както и между Fishguard и Rosslare, са отменени през останалата част от деня. Железопътните оператори и Network Rail въвеждат ограничения на скоростта по много линии, особено в близост до бреговете. \nНай-големите проблеми са в Уелс, където ограниченията на скоростта са наложени на много линии. British Airways вече отмени 20 полета до и от летище Хийтроу поради необходимостта от забавяне на скоростта на пристигане на най-натовареното летище в Обединеното кралство. \n \n", "date": "2017.10.21", "title": "Нов ураган връхлита Европа, \"Браян\" вече е опасно близо!"}
{"url": "https://www.blitz.bg/svyat/zhestok-udar-sreshchu-islyamska-drzhava_news552267.html", "text": "\n Силите на сирийския режим изгониха днес терористичната организация Ислямска държава от стратегически град в сирийската провинция Хомс, предаде Франс прес, като се позова на сирийската агенция САНА.  \nВ началото на октомври ИД превзе град Ал Карятейн в сирийската пустиня. Градът дълго време беше символ на съжителството на християни и мюсюлмани в една разкъсвана от войната страна. След офанзива на сирийската армия и след като през нощта от Ал Карятейн се изтеглиха над 200 бойци на ИД, градът бе освободен от ислямистите. ИД за първи път превзе Ал Карятейн през 2015 г. и разруши християнските църкви там. После го изгуби през 2016 г. След това отново го превзе през октомври миналата година. \nПреди началото на конфликта в Сирия в Ал Карятейн имаше 30 000 жители, от които 900 християни. Сега основната битка срещу ИД в Сирия се води в провинция Дейр аз Зур, разделена на две от река Ефрат. Там срещу джихадистите се водят две отделни офанзиви. Едната е на запад от реката и се води от силите на режима с руска подкрепа по въздух. Другата е на изток от Ефрат и се води от подкрепяната от САЩ арабско-кюрдска коалиция Сирийски демократични сили.\n", "date": "2017.10.21", "title": "Жесток удар срещу \"Ислямска държава\"!"}
{"url": "https://www.blitz.bg/svyat/donald-trmp-shche-pozvoli-razsekretyavaneto-na-dokumentite-za-ubiystvoto-na-kenedi_news552272.html", "text": "\n Президентът на САЩ Доналд Тръмп заяви, че ще позволи разсекретяването на класифицираните документи, свързани с убийството на бившия американски държавен глава Джон Кенеди, пише The Hill. \n„При получаване на допълнителна информация ще позволя като президент отдавна затворените и класифицирани документи за Джон Кенеди да бъдат отворени“, съобщи Тръмп от профила си в социалната мрежа „Туитър“. \nХиляди документи, свързани с убийството на Кенеди ще бъдат публикувани в Националните архиви след седмица според закон от 1992 г., според който правителството трябва да ги публикува до 26 октомври 2017 г. Прессекретарят на Белия дом Линдзи Уолтърс посочи, че правителството цели „да осигури достигането на колкото се може повече данни до обществото“.\n", "date": "2017.10.21", "title": "Доналд Тръмп ще позволи разсекретяването на документите за убийството на Кенеди"}
{"url": "https://www.blitz.bg/svyat/izlyazokha-oshche-zloveshchi-podrobnosti-ot-klaneto-v-germaniya_news552263.html", "text": "\n Мотивите на мъжа, нападнал в Мюнхен минувачи, не са свързани с тероризъм. Това съобщи днес на пресконференция представител на мюнхенската полиция, цитиран от ТАСС. \n Няма данни инцидентът да има политически или религиозни мотиви. Предполагаме, че нападателят е с психически отклонения, добави полицаят. \n По-рано бе съобщено, че неизвестен мъж се нахвърлил с нож на минувачи и ранил петима души, които са без опасност за живота. Нападателят е задържан. \n", "date": "2017.10.21", "title": "Излязоха още зловещи подробности от клането в Германия"}
{"url": "https://www.blitz.bg/svyat/kitayski-milioner-nakupi-navednzh-100-apartamenta-v-atina_news552241.html", "text": "\n Китайски инвеститор изкупи сто апартамента в центъра на Атина, възползвайки се от  програмата “Златна виза“. Той е отдавал апартаментите под наем, а после ги е продал на друг  инвеститор, пише \"Българки новини\". \nМиналата година преките чуждестранни инвестиции в сектора на недвижимите имоти и туризма в Гърция са възлезли на 765 млн. евро, а през настоящата година инвестициите в недвижимости са нараснали със 160 на сто. От 2013 г. до края на септември 2017 г. властите в Гърция са предоставили 2014 „златни визи“ (разрешителни за пребиваване) на купувачи на недвижими имоти, а събраните общи капитали от тези продажби се изчисляват на 1,1 млрд. евро. \n \n", "date": "2017.10.21", "title": "Китайски милионер накупи наведнъж 100 апартамента в Атина"}
{"url": "https://www.blitz.bg/layfstayl/shoubiznes/nikoleta-si-opeche-grdite-pak-se-pokaza-chisto-gola-snimka-18_news552203.html", "text": "Николета Лозанова отново остави съвсем малко на въображението. Николета отново се отдаде на любимото си хоби - да се снима без дрехи, пише \"Телеграф\".\nТози път  поредното буквално горещо фото  идва не от някой далечен и екзотичен плаж, а от солариума! Когато не се радва на слънчевите лъчи, Лозанова поддържа изкушаващия си шоколадов тен в салоните за красота.  \nА минутките уединение за събиране на изкуствен тен явно са перфектни за запълване с някое и друго парещо селфи. Кадърът събра десетки хиляди лайкове за отрицателно време. Това не е първия път, в който  Николета радва феновете си с голо селфи от солариума . А и със сигурност няма да е последното, съдейки по интереса. \n \n \n", "date": "2017.10.21", "title": "Николета си опече гърдите, пак се показа чисто гола (СНИМКА 18+)"}
{"url": "https://www.blitz.bg/svyat/islyamska-drzhava-poe-otgovornost-za-kasapnitsata-v-kabul_news552184.html", "text": "Близкоизточната радикална групировка „Ислямска държава“ пое отговорност за бомбената така и въоръжено нападение, извършено в шиитска джамия в афганистанската столица Кабул в петък, съобщават \"Франс прес\" и \"Фокус\". В съобщение, разпространено в „Телеграм“, джихадистите твърдят, че „нашият брат Абу Амар ал-Туркмани успя“ да извърши самоубийствен атентат в джамията в Кабул.\nЕкстремистът е носил жилетка с експлозиви, става ясно още от текста. \nВ резултат на нападението срещу шиитската джамия в Кабул загинаха най-малко 39 души, сред които и деца, припомня агенцията. Атаката, извършена срещу една от двете нападнати в петък джамии в Кабул, е последната в една от най-кървавите седмици в Афганистан, в която загинаха повече от 180 души. \n", "date": "2017.10.21", "title": "„Ислямска държава“ пое отговорност за касапницата в Кабул"}
{"url": "https://www.blitz.bg/svyat/rosgvardiya-shche-porcha-chetiri-protivodiversionni-katera-za-okhrana-na-krimskiya-most_news552156.html", "text": "Руската Национална гвардия възнамерява да закупи четири противодиверсионни катера от проект 21980 „Грачьонок” (Гарванче) на обща стойност 4,1 млрд рубли (63 млн евро), гласи съобщение в сайта за държавни поръчки на Русия.\nКатерите са за подразделението на Росгвардия в Крим, като срокът е двугодишен (1 ноември 2019 г.) Според ведомството, катерите са предназначени „за изпълнение на специални задачи в сферата на дейността на войските на НГ на РФ”. \n  \nДва руски съдостроителни завода (Рибинск и Зеленогорск) вече обявиха, че водят преговори за построяването на четирите катера от този проект, като генералният директор в Рибинск изрично уточни, че „Гарванчетата” са предназначени за охраната на Керченския мост. \n  \nДосега са поръчани 22 противодиверсионни катера от проект 21980, като 13 вече са в строя: 5 са в състава на Черноморския флот, по 3 се намират в Северния и в Тихоокеанския флот, по един има в Балтийския флот и в Каспийската флотилия. \n  СПРАВКА за катерите „Грачьонок”: \nводоизместване – 140 тона; \nдължина – 31 м; \nдвигатели – два дизелови; \nскорост – 23 възела (43 км/час \nекипаж – 8 души; \nвъоръжение – стационарна картечница МТПУ 14,5 мм и гранатомет. \n  Превод и редакция: БЛИЦ \n \n", "date": "2017.10.21", "title": "Росгвардия ще поръча четири противодиверсионни катера за охрана на Кримския мост"}
{"url": "https://www.blitz.bg/svyat/koshmar-v-srtseto-na-myunkhen-vorzhen-napadna-minuvachi-s-khladno-orzhie-tsyalata-politsiya-e-po-petite-mu_news552205.html", "text": "Въоръжен с нож мъж нападна минувачи в центъра на Мюнхен. По данни на местни медии, престъпникът е ранил няколко души и се е скрил от местопрестъплението.\nПо данни на полицията, нито един от пострадалите не е с опасност за живота.  \nСъгласно разпространеното описание, нападателят е мъж на около 40-годишна възраст, облечен в сив панталон и зелено яке. Със себе си е носил раница, в която според разкази на очевидци е имало спален чувал. \nМотивите за атаката, която е извършена рано тази сутрин, са неизвестни. \nНападателят се издирва от органите на реда. Над района кръжи хеликоптер. От полицията призовават гражданите да не напускат домовете си и да бъдат изключително внимателни.  Превод: БЛИЦ \n \n", "date": "2017.10.21", "title": "Кошмар в сърцето на Мюнхен! Въоръжен нападна минувачи с хладно оръжие, цялата полиция е по петите му"}
{"url": "https://www.blitz.bg/svyat/tazi-snimka-ot-amerikansko-uchilishche-predizvika-ogromen-skandal-v-sashch_news552217.html", "text": "Огромен скандал се разрази в американския град Бриджуотър, щата Масачузетс, след като чернокожа ученичка бе вързана на каишка. По данни на CBS, в часа, който бил посветен на живота и бита през 17-и век, учителката и децата се пременили в тематични костюми и си направили снимки.\nНа една от фотографиите, които попаднаха в социалната мрежа, се вижда чернокожо момиченце с каишка на врата, чиито краища се намират в ръцете на две бели дечица. \n„Ако погледнете тази снимка извън контекста, какво бихте си помислили? Очевидно е на какво прилича, това е отвратително”, категоричен е един от родителите. \nДиректорът на школото веднага е поднесъл извинения за случая, подчертавайки, че целта на урока не е бил унижение. \nПо-късно станало ясно, че детето е вързано със специални поводи, с чиято помощ през 17 век децата са се учили да ходят.  Превод: БЛИЦ \n \n", "date": "2017.10.21", "title": "Тази СНИМКА от американско училище предизвика огромен скандал в САЩ"}
{"url": "https://www.blitz.bg/svyat/politseyskata-obsada-v-myunkhen-dade-rezultat-ima-zadrzhan-za-kasapnitsata-v-tsentra-na-grada_news552226.html", "text": "Полицията в Мюнхен е арестувала заподозрян за серията нападения с хладно оръжие срещу минувачи, извършена в сутрешните часове на събота, съобщава \"Фокус\", позовавайки се на германското издание Bild.\n„Имаме едно заподозряно лице. Все още не знаем дали това е извършителят“, заяви говорителят на полицията Маркус да Глория Мартинс. \nСлед нападенията, извършени на пет различни места в централната част на града, извършителят избяга. Според разпространеното по-рано съобщение за издирването му са били задействани „всички налични полицейски сили“. Освен органите на реда, на място бяха изпратени медицински и пожарни екипи, а на гражданите бе препоръчано да не напускат домовете си. \nВ резултат на нападенията пострадаха петима души. Няма опасност за живота им. \nМотивите за атаката към момента остават неясни. \n", "date": "2017.10.21", "title": "Полицейската обсада в Мюнхен даде резултат, има задържан за касапницата в центъра на града"}
{"url": "https://www.blitz.bg/svyat/donald-trmp-prizna-kak-e-spechelil-prezidentskite-izbori_news552189.html", "text": "Американският президент Доналд Тръмп заяви, че благодарение на „Туитър” възгледите му са достигнали свободно до цялата общественост и призна, че без помощта на социалните мрежи едва ли щеше да спечели изборите.\n„Съмнявам се, че бих бил там, където съм сега, ако ги нямаше социалните мрежи”, каза Тръмп в интервю за Fox Business. „Тези, които не искат (да използвам „Туитър”) –  са врагове, хора, на които не им харесва какво се случва с мен, че съм спечелил изборите и т.н.”., смята американският президент. \nТой добави, че има и „лъжливи медии”, които се отнасят към него „много нечестно”. \nТръмп отбеляза, че чрез социалните мрежи може „да изразява своите възгледи”, дори и в случаи, когато някой е решил да изкриви казаното от него. \nПо думите на стопанина на Белия дом, когато „някой говори нещо”, той винаги може да използва акаунта си, за да се справи с това. \nС помощта на социалните мрежа успява да \"поддържа обществения интерес\". „Това е малко нетрадиционно, но изглежда, че работи”, признава Тръмп.  Превод: БЛИЦ \n \n", "date": "2017.10.21", "title": "Доналд Тръмп призна как е спечелил президентските избори"}
{"url": "https://www.blitz.bg/analizi-i-komentari/izraelski-profesor-unishchozhavaneto-na-islyamska-drzhava-e-strategicheska-greshka_news551921.html", "text": "Руското издание „Свободная пресса” се сдоби с копие от уникален документ - Прогноза на Центъра BESA No. 352/ 2.8.2016 г. - чийто автор е професор Ефраим Инбар (Efraim Inbar), директор на Центъра за стратегически изследвания „Бегин-Садат” (the Begin-Sadat Center for Strategic Studies). Поради значителния му обем БЛИЦ го предлага в резюме, от което неговото значение не намалява и задоволително обяснява политиката на Запада в Близкия Изток.\nЗападът трябва да се стреми към понататъшно отслабване на „Ислямска държава”, но не и към нейното унищожаване. Отслабената, но действаща ИД, може да отслаби притегателната сила на Халифата сред радикално настроените мюсюлмани и съдейства „отрицателните персонажи” взаимно да се гледат като цели, а не да търсят „мишени” на Запад. \n  \nИД постига успехи там, където присъства политически вакуум. Макар настъпателните операции на ИД в Сирия и Ирак да демонстрират тактическите възможности на ИД, те бяха насочени против провалени държави с отслабени въоръжени сили. В случаите, когато лошо подготвените въоръжени сили на ИД срещаха добре организирана съпротива, дори от страна на недържавни формирования от типа на кюрдското опълчение, ИД отстъпваше. \n  \nИстина е, че ИД възпламени страстите сред много разочаровани мюсюлмани по света, а идеята за Халифата запази привлекателност в средата на нейните поддръжници. Терористичната дейност, за която ИД винаги поемаше отговорност, всъщност не се ръководеше от Ракка, а беше самоинициатива на „вълци-единаци”. Самата ИД е способна да нанася само ограничени щети, защото е ангажирана да оцелее в Сирия и Ирак. \n  \nОтслабената ИД, въпреки интуицията, е за предпочитане, отколкото унищожената ИД. Тя е като магнит за радикализираните мюсюлмани от цял свят. Те изразходват своята ненавист и ярост на бойното поле в Сирия и Ирак, а не в своите страни. Някои от тях дори с готовност стават шахиди, но ако го направят в своите страни? Ако ИД претърпи военно поражение, то голямата част от тези хора ще се върнат у дома си и ще създават проблеми. \n  \nАко ИД загуби контрол над своята територия, то енергията, изразходена за защита на псевдодържавата, ще бъде насочена към организиране на терористични атаки извън нейните предели. Колапсът на ИД ще произведе терористична диаспора, която още повече ще радикализира емигрантите-мюсюлмани на Запад. Повечето контратерористични ведомства разбират тази опасност. \n  \nУдължаването на живота на ИД е възможно да гарантира смъртта на голям брой мюсюлмани от ръцете на „отрицателните персонажи” в Близкия Изток, но може би ще спаси Запада от множество терористични атаки. \n  \nНещо повече, отслабената и все още жива ИД ще снижава привлекателността на идеите на Халифата. Нефункционалното и недъгаво политическо образувание по-ефективно ще разочарова мюсюлманите от тяхната фикс-идея, отколкото разрушената ИД от коалицията на САЩ. Последният сценарий отлично се вписва във версията за вероломните усилия на Запада по разрушаване на исляма. \n  \nУдължаването на съществуването на ИД трябва да служи за стратегическа цел. Защо да съдействаме за победата на жестокия режим на Асад в сирийската гражданска война? В интерес на Запада ли е да укрепва хватката над Сирия на Русия и да усилва нейното влияние в Близкия Изток? Изцеждането на потенциала на радикалната шитска антизападна организация Хизбула, служеща на Иран, също е от полза – тя вече няма да взема за заложници от западни държави и да извършва терористични актове в Европа. \n  \nИД действително се състои от лоши момчета, но някои от техните противници са много по-лоши. Да се позволява на едни лоши момчета да убиват други лоши момчета може да звучи цинично, но да се постъпва така е полезно и дори морално, ако отвлича лошите момчета от някаква дейност, в резултат на което те нанасят по-малка вреда на добрите момчета. Близкият Изток не винаги дава възможност да се направи чист морален избор. \n  \nЗападът търси стабилност и се залъгва с наивната надежда, че военното поражение на ИД ще стане инструмент за достигане на тази цел. Стабилността обаче сама по себе си не е ценност. Тя е необходима само тогава, когато служи на нашите интереси. Поражението на ИД ще способства за хегемонията на Иран в региона, ще усили ролята на Русия и ще продължи тиранията на Асад. Техеран, Москва и Дамаск не споделят нашите демократични ценности и са малко склонни да помагат на Америка и на Запада. \n  \nАмериканската администрация като че ли не е в състояние да признае факта, че ИД може да бъде полезен инструмент за подриване на амбициите на Иран в Близкия Изток. \n  Превод и редакция: БЛИЦ \n \n", "date": "2017.10.21", "title": "Израелски професор: Унищожаването на „Ислямска държава” е стратегическа грешка"}
{"url": "https://www.blitz.bg/svyat/ataki-v-afganistan-s-desetki-zhertvi_news552147.html", "text": "\n Убити са общо над 70 души, сред жертвите има и деца. Атентатор се е взривил в шиитска джамия по време на вечерната молитва. Станал е взрив и в друг храм в западен квартал на града. Ройтерс съобщава и за трето нападение с над 30 жертви в централната провинция Гор. До момента никой не е поел отговорност за атентатите. \n   \n", "date": "2017.10.21", "title": "Атаки в Афганистан с десетки жертви"}
{"url": "https://www.blitz.bg/svyat/shcheti-za-1-mlrd-ot-ogneniya-ad-v-kaliforniya_news552148.html", "text": "Пожарите в Калифорния са унищожили 8400 сгради. Дни по-рано властите говореха за 7700 сгради, съобщи АП.\n Агенцията се позовава на местните власти. Те предупреждават, че бройката може да се увеличи още. \n В огнения ад, който бушува в щата са загинали 42 души. Материалните щети от пожарите надхвърлят  1 милиард долара , посочват застрахователни компании.. \n", "date": "2017.10.21", "title": "Щети за $1 млрд. от огнения ад в Калифорния"}
{"url": "https://www.blitz.bg/svyat/putin-zvnna-na-erdogan_news552150.html", "text": "Руският президент Владимир Путин говори по телефона с турския президент Реджеп Тайип Ердоган, съобщи сайтът на Кремъл.\n \" Двете страни изразиха задоволство  от настоящото развитие на руско-турското сътрудничество в различни области. Беше отбелязано, че споразуменията, постигнати на срещата в Анкара на 28 септември 2017 г., се изпълняват успешно, включително в търговската и икономическата сфера \", се казва в съобщението. \n Страните обсъдиха също така създаването на зони на деескалация в Сирия и практически въпроси за по-нататъшна координация на усилията по сирийското споразумение. \n \"Договорено е да се продължат личните контакти. В общи линии  разговорът беше делови и конструктивен , насочен към укрепване на взаимодействието както на двустранна, така и на регионална програма \", съобщи Кремъл. \n По-рано Реджеп Ердоган заяви, че няма проблеми с закупуването на руски противовъздушни ракети (SAM) S-400. \n", "date": "2017.10.21", "title": "Путин звънна на Ердоган"}
{"url": "https://www.blitz.bg/goreshtite-novini/kiflata-alona-koyato-ubi-petima-peshekhodtsi-reve-v-sda-ne-ya-pusnakha-pod-garantsiya-snimkivideo_news552138.html", "text": "Дъщерята на известен украински олигарх Альона Зайцева сътвори истинска касапница в Харков вчера през нощта, когато връхлетя със своя \"Lexus\" върху пешеходци на тротоара и уби петима, пишат местни медии.\n \n20-годишната Зайцева минала на червено и със скорост, двойно по-висока от разрешената и се врязала в неподозиращите хора. \nОт появили се записи на охранителни видеокамери се вижда, че девойката се е състезавала с друг автомобил, но след като го изпреварила, минавайки на червено, изгубила контрол над колата си. \n \n \n \n \nСтана ясно също така, че Зайцева е била поне четири пъти глобявана досега за бързо шофиране. \n \n \nПърво медиите в Украйна съобщиха за шестима загинали, но после от Министерството на вътрешните работи уточниха, че жертвите са пет, но две жени се намират в много тежко състояние. Сред убитите има и 15-годишно момиче, а тежко ранена е бременна жена. \nВеднага сред катастрофата, на мястото се появили два джипа с въоръжени телохранители, които спасили Зайцева от бесните очевидци. \nЗайцева е дъщеря на мултимилионера Василий Зайцев, директор на местна енергийна компания. \nВ момента на катастрофата не е била употребила алкохол, очакват я до 10 години затвор. Преди няколко часа местен съд отхвърли молбата да бъде пусната под гаранция и ще престои в предварителния арест поне два месеца без право на замяна на мярката. Превод: БЛИЦ \n \n", "date": "2017.10.21", "title": "Кифлата Альона, която уби петима пешеходци, реве в съда, не я пуснаха под гаранция (СНИМКИ/ВИДЕО)"}
{"url": "https://www.blitz.bg/svyat/polsha-shche-premakhva-svetski-pametnitsi_news552151.html", "text": "В Полша влязоха в сила изменения в закона за забрана на пропагандата на комунизма или друга тоталитарна система в имената на сградите, съоръженията и помещенията за обществено ползване, пишат местни медии.\n \"Цялата история на Полша е подчинена на позицията на партията\" Право и справедливост \", която дойде на власт, а именно, че Полша е била окупирана от 1939 до 1989 г. Съответно, всичко, което по  онова време било направен в Полша е насилие , тоталитаризма и т.н. Във връзка с това паметник на освободителите на Полша се превърна в паметници на изнасилвачи, крадци и нашественици \"- .. каза президентът на руско-полски център за диалог и разбирателство Юри Бондаренко. \n По-рано руското външно министерство протестира срещу оскверняването на паметник на съветските войници в Полша. \n", "date": "2017.10.21", "title": "Полша ще премахва съветски паметници"}
{"url": "https://www.blitz.bg/svyat/v-makedoniya-glasyat-referendum-za-otmyana-na-dogovora-za-dobrossedstvo-s-blgariya_news552140.html", "text": "Трайче Димков от ВМРО-ДПМНЕ повторно поиска референдум за договора за добросъседство с България, след като подобна инициатива не успя преди местните избори в Македония, пише Тоска.мк.\n\"Властта чрез крайно непрозрачен процес сключи договор за приятелство и добросъседство с България, който е небалансиран, носи обвързване само за нашата страна, без да предвижда никакви отстъпки от българска. Поради тези причини парламентарната група на ВМРО-ДПМНЕ ще внесе в парламента искане за организиране на референдум на който гражданите да се произнесат за този договор,\" казва Димков. \nСпоред него също така и в момента договорът за добросъседство не е валиден, тъй като още не е ратифициран от македонския парламент. \n\"ВМРО-ДПМНЕ уважава България като съсед, близък по много неща с Македония и като страна, членка на НАТО и ЕС, към които и ние се стремим. В този аспект ние поддържаме да се градят приятелски отношения със съседна България, включвайки и един такъв договор. Но ВМРО-ДПМНЕ има забележки относно някои членове в договора, а най-конкретно за тези части, в които се признава обща история и се предвижда създаването на междудържавна комисия, която да обсъжда промените на учебниците в Македония. \nЗа ВМРО-ДПМНЕ е неприемливо отказването от македонското малцинство в България, както и очевидната нагласа в София да не признаят македонския език,\" каза Димков. Превод: БЛИЦ \n \n", "date": "2017.10.21", "title": "В Македония гласят референдум за отмяна на договора за добросъседство с България"}
{"url": "https://www.blitz.bg/svyat/islyamisti-ubikha-58-politsai-v-egipet_news552153.html", "text": "Най-малко 58 служители на реда в Египет са били убити при атака на ислямисти, съобщават местни медии.\n Нападението е станало в провинция Гиза, намираща се на 150 км. от столицата Кайро. Силите на реда се действали по сигнал, но са попаднали в засада. \n Ислямистите са стреляли с автомати и гранатомети. Сред загиналите има 23 командоси и 35 наборници. \n Минути след началото на престрелката  властите са изпратили допълнителни армейски части  и хеликоптери. \n Повече подробности не се дават. \n", "date": "2017.10.21", "title": "Ислямисти убиха 58 полицаи в Египет"}
