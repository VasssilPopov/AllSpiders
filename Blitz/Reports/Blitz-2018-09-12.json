{"url": "https://www.blitz.bg/obshtestvo/boyko-borisov-otiva-vmesto-prezidenta-v-oon-oglavyava-delegatsiyata-v-nyu-york_news626516.html", "text": "Премиерът Бойко Борисов ще отиде вместо президента Румен Радев на предстоящата септемврийска сесия на ООН в САЩ.   „Министър-председателят ще ръководи българската делегация по време на 73-ата сесия на Общото събрание на ООН в Ню Йорк”, съобщи по-рано днес правителствената информационна служба,  .  Съобщението не уточнява обаче, че тази делегация от 8 години се ръководи от държавните глави, а не от премиера.  От 2010 г. насам само президентите са били начело на делегацията – първо Георги Първанов, после Росен Плевнелиев, а последно и настоящият президент Румен Радев.  Борисов също е водил делегацията, но чак през 2010 г., оттогава тя е отговорност на президента.  Правителството често обвинява Радев, че не е евроатлантически настроен, а е по-близък до Русия.  В съобщението на правителството се казва само, че тази година на срещата на ООН основният дебат ще е „ООН за всички хора: глобално лидерство и споделени отговорности за мирни, равнопоставени и устойчиви общества”.  От службата на премиера уточняват, че тази година българската делегация ще представи позициите и вижданията на страната ни в по-широк спектър от въпроси.    ", "date": "2018.09.12", "title": "Бойко Борисов отива вместо президента в ООН, оглавява делегацията в Ню Йорк"}
{"url": "https://www.blitz.bg/ikonomika/vsichko-shche-rukhne-bank-of-america-posochi-prichinite-za-novata-ikonomicheska-kriza-koyato-e-na-praga-a-epitsentrt-shche-e-v-evropa_news626332.html", "text": "Поредната глобална криза е близко, съобщава американската агенция Bloomberg, като се позовава на анализатори от Bank of America Merrill Lynch. Те смятат, че 10 години след кризата от 2008, сега епицентър на нестабилността, провокирана от слабостта на развиващите се пазари, може да стане Европа.     Стратегът на банката Томи Рикетс напомня, че фондовите пазари на Стария Свят през последно време демонстрират доста печални резултати. А в същото време стойността на валутите на развиващите се страни се понижава спрямо долара. Всичко това може да окаже крайно негативно влияние на Европа с нейната открита икономиса и висока задлъжнялост.  Впрочем и американците няма да излязат сухи от новата икономическа стихия. Според Рикетс, в случай на нова глобална криза, тя непременно ще удари и САЩ.  \"Ако валутната криза на развиващите се страни стане глобална и засегне всички групи активи, то опасността ще произлиза за всички от Европа\", смята анализаторът. Превод: БЛИЦ   ", "date": "2018.09.12", "title": "Всичко ще рухне! Bank of America посочи причините за новата икономическа криза, която е на прага, а епицентърът ще е в Европа"}
{"url": "https://www.blitz.bg/svyat/ep-odobri-doklad-koyto-poryaza-ungariya-za-glasuvane-v-es_news626472.html", "text": "Европейският парламент одобри доклад, който призовава Унгария да бъде лишена от право на глас в Евросъюза. В документа се посочва, че страната създава опасност за европейските ценности. Отнемането на глас на страна-членка, обаче, е дълга процедура, която включва гласуване в Европейския съвет и Еврокомисията.За доклада гласуваха 448 евродепутати, 197 бяха против, а 48 се въздържаха.  Подобен доклад ЕП изготвя за първи път. Документът е стъпка към задействането на чл. 7 от договора за ЕС срещу Будапеща. Ако в Съвета на ЕС 4/5 от министрите споделят опасенията на мнозинството евродепутати, може да се установи, че в Унгариявърховенството на правото е под постоянна заплаха. Тогава Съветът може да издаде препоръки. ЕК или една трета от държавите в ЕС може да предложат на Европейския съвет с единодушие да отчете тази заплаха. Тогава с квалифицирано мнозинство (55 на сто от държавите в ЕС, представляващи 65 на сто от населението в Общността) може да бъде отнето правото на глас на Будапеща, но същевременно Унгария ще бъде длъжна да спазва правото на ЕС (в чието обсъждане и приемане не участва). Премахването на тези ограничения също се извършва с квалифицирано мнозинство. В приетия днес доклад пише, че Унгария създава опасност за нарушаване на европейските ценности и това оказва въздействие върху другите страни в ЕС и върху доверието помежду им. Изброени са 12 области, с които Будапеща е предизвикала тревога - конституционната и избирателната система; независимостта на институциите и правата на съдиите; корупцията и конфликтите на интереси; правото на неприкосновеност на личния живот и защитата на данни; свободата на изразяване; академичната свобода; свободата на вероизповедание; свободата на сдружаване; правото на еднакво отношение; правата на хората от малцинства; основните права на мигрантите; икономическите и социалните права.   ", "date": "2018.09.12", "title": "​ЕП одобри доклад, който поряза Унгария за гласуване в ЕС"}
{"url": "https://www.blitz.bg/politika/ekaterina-zakharieva-posochi-stabilno-li-e-pravitelstvoto_news626521.html", "text": "Правителството е стабилно. Това каза пред журналисти във Велинград вицепремиерът и министър на външните работи Екатерина Захариева, предаде агенция \"Фокус\".   Захариева обясни, че всеки от министрите работи добре, но и всеки от тях може да носи политическа отговорност. По думите ѝ към страната ни има много позитивно отношение, което се е затвърдило след европредседателството. „В доклада си председателя на Европейската комисия спомена България и отчете позитивите, тази седмица канцлерът Меркел по време на посещението си в Македония отново спомена България.  А това се отразява от всички световни медии. Ние не трябва да губим темпа, инерцията и амбициите които имаме“, коментира Захариева. Тя каза още, че по време на днешната среща във Велинград отново се е убедила, че най-силното преимущество на страната ни са младите хора. „Те искат равенство, единство, силен Европейски съюз, и това стана ясно и по време на дискусията, която проведох с тях във Велинград“, допълни Захариева. ", "date": "2018.09.12", "title": "Екатерина Захариева посочи стабилно ли е правителството"}
{"url": "https://www.blitz.bg/svyat/ot-vnshno-obyavikha-ima-li-postradali-blgari-pri-trusa-v-antaliya_news626469.html", "text": "По информация на българското посолство в Анкара няма данни за пострадали български граждани при земетресението, регистрирано в окръг Анталия, Турция, по-рано днес.   Това съобщиха от пресцентъра на Министерството на външните работи.  Дипломатическото ни представителство следи ситуацията и е готово да окаже съдействие на наши сънародници при необходимост. При нужда българските граждани могат да се свържат с посолството на Република България в Анкара на тел.: +90 312 46 720 71 и +90 312 427 51 42.  в средиземноморския турски окръг Анталия.  Рано вчера Анталия бе разтърсена от трус с магнитуд 4,8. Той бе регистриран в 2.02 ч. в района на град Дьошемеалтъ и на дълбочина около 47 км под земната повърхност.     ", "date": "2018.09.12", "title": "От Външно обявиха има ли пострадали българи при труса в Анталия!"}
{"url": "https://www.blitz.bg/ikonomika/pyblata-ctpyva-po-malko-ot-obichaynoto-no_news626468.html", "text": "Pycĸият миниcтъp нa иĸoнoмиĸaтa Maĸcим Opeшĸин зaяви, чe pyблaтa \"cepиoзнo ce e oтĸлoнилa\" oт ocнoвнaтa cи cтoйнocт, нo изpaзи oчaĸвaнe вaлyтaтa дa ce cтaбилизиpa пpeз дeĸeмвpи, дocтигaйĸи 63-64 pyбли зa дoлap.   B нaчaлoтo нa ceдмицaтa pyблaтa дocтигнa 70.60 зa дoлap, нaй-ниcĸoтo нивo oт cpeдaтa нa мapт 2016 г., yдължaвaйĸи зaгyбитe, зaпoчнaли в нaчaлoтo нa aвгycт зapaди зaплaxaтa oт нoви caнĸции нa CAЩ cpeщy Mocĸвa, пишe Rеutеrѕ, цитирано от money.bg.  Hacтoящият ĸypc нa вaлyтaтa e oĸoлo 69.4 pyбли зa дoлap. Дъpжaвни cлyжитeли, cpeд ĸoитo и тaĸивa oт миниcтepcтвoтo нa финaнcитe, yвepиxa, чe paзпoлaгaт c шиpoĸ нaбop oт инcтpyмeнти, ĸoитo дa бъдaт изпoлзвaни в cлyчaй нa виcoĸa пaзapнa нecтaбилнocт.  Дoceгa инcтpyмeнтитe нe бяxa нeoбxoдими и нe бeшe нyжнo изнocитeлитe дa пpoдaвaт вaлyтa, зa дa пoдĸpeпят pyблaтa, твъpдят cлyжитeлитe. \"B мoмeнтa имa oтĸлoнeниe oт ocнoвнoтo нивo (нa oбмeнния ĸypc).  Moжe дa тpae дocтa пpoдължитeлeн пepиoд\", ĸaзa Opeшĸин, цитиpaн oт Rеutеrѕ. Pyблaтa e c плaвaщ вaлyтeн ĸypc и бeшe пoвлиянa oт peдицa фaĸтopи вĸлючитeлнo caнĸции и изтичaнe нa ĸaпитaли, ĸaзa Opeшĸин в ĸyлoapитe нa Изтoчния иĸoнoмичecĸи фopyм във Bлaдивocтoĸ.  Mиниcтepcтвoтo нa иĸoнoмиĸaтa тoзи мeceц нaмaли пpoгнoзaтa cи зa иĸoнoмичecĸия pacтeж нa cтpaнaтa пpeз 2018 г. дo 1.8% oт 1.9% и дo 1.3% oт 1.4% пpeз 2019 г. нa фoнa нa нecтaбилнитe пaзapи, пo-бъpзo изтичaнe нa ĸaпитaли и пecимизъм зapaди възмoжнocттa зa нoви caнĸции oт CAЩ.  \"He oчaĸвaмe гoлeми пoлoжитeлни изнeнaди (пo oтнoшeниe нa иĸoнoмичecĸия pacтeж) oт тpeтoтo и чeтвъpтoтo тpимeceчиe. Toвa ce дължи нa yвeличeнaтa нeпpeдвидимocт, пo-гoлямaтa вoлaтилнocт нa финaнcoвитe пaзapи\", зaяви Opeшĸин. Cпopeд нeгo иĸoнoмичecĸият pacтeж нямa дa нaдвиши 1.9% пpeз пocлeднитe двe тpимeceчия нa 2018 г. Упpaвитeлният cъвeт нa pycĸaтa цeнтpaлнa бaнĸa ce cъбиpa в пeтъĸ, зa дa oпpeдeли ocнoвния лиxвeн пpoцeнт.  Aнaлизaтopитe oчaĸвaт тoй дa ce зaпaзи, ĸaтo caмaтa бaнĸa изпpaти пoдoбeн cигнaл в изявлeниeтo cи, зa дa ycпoĸoи пaзapитe. Opeшĸин пocoчи, чe гoдишнaтa инфлaция пpeз тaзи гoдинa мoжe дa нaдвиши пpoгнoзaтa мy oт 3.4%, aĸo oбмeнният ĸypc нa pyблaтa ocтaнe нa ceгaшнитe нивa. Цeлтa нa цeнтpaлнaтa бaнĸa зa инфлaциятa e 4%. ", "date": "2018.09.12", "title": "Pyблaтa cтpyвa пo-мaлĸo oт oбичaйнoтo, нo..."}
{"url": "https://www.blitz.bg/svyat/plemenitsata-na-skripal-napravi-mnogo-interesni-razkritiya-za-otrovitelite-mu_news626477.html", "text": "Виктория Скрипал заяви, че знае кои са Александър Петров и Руслан Боширов, които са заподозрени от Лондон за отравянето на Сергей Скрипал и дъщеря му Юлия.  \"Не съм говорила с тях, но просто ми дадоха информация кои са те и се успокоих, защото те нямаха вина\", коментира Виктория Скрипал, потвърждавайки, че двамата по никакъв начин не биха могли да бъдат замесени с отравянето.   Миналата седмица британската прокуратура заяви, че има доказателства, благодарение на които може да повдигне обвинение към двама руснаци по \"делото Скрипал\". От Лондон публикуваха снимките на Александър Петров и Руслан Божиров, наричайки ги \"заподозрени в покушението над Сергей и Юлия Скрипал\". Превод БЛИЦ    ", "date": "2018.09.12", "title": "Племеницата на Скрипал направи много интересни разкрития за отровителите му"}
{"url": "https://www.blitz.bg/layfstayl/skorost/avtopromt-e-v-uzhas-parlamentt-na-es-zatyaga-normite-za-emisii-na-co2-do-nechuvani-niva_news626392.html", "text": "  Стана онова, от което се опасяваха в бранша: Комисията за защита на околната среда към Европейския парламент призова за съществено завишаване на нормите за CO  в автомобилната промишленост след 2021 година, а инициативата бе предложена от малтийския социалдемократ Далли. ", "date": "2018.09.12", "title": "Автопромът е в ужас! Парламентът на ЕС затяга нормите за емисии на CO2 до нечувани нива"}
{"url": "https://www.blitz.bg/layfstayl/za-damite/zhenite-se-okazakha-po-golemi-mrsnitsi-v-legloto-ot-mzhete-no-dalech-ne-e-za-tova-koeto-si-pomislikhte-snimki_news626350.html", "text": "Когато стане въпрос за легло, чаршафи, жени и мъже повечето хора биха си помислили, че силният пол е по-мръснишки устроен в това отношение. Да, ама не. Жените се казаха по-големи мръсници от мъжете. Има и друго важно не – не говорим за секс.   Преди време от   ви разкриха, че  . Сега обаче попаднахме на едно странно гнусно изследване, направено от ErgoFlex. От проучването стана ясно, че жените са по-големи мръсници от мъжете. Но далеч не е за това, което си помислихте.", "date": "2018.09.12", "title": "Жените се оказаха по-големи мръсници в леглото от мъжете! Но далеч не е за това, което си помислихте (СНИМКИ)"}
{"url": "https://www.blitz.bg/svyat/khilyadi-detsa-sa-stanali-zhertva-na-sveshchenitsi-pedofili_news626493.html", "text": "Хиляди деца са станали жертва на сексуални посегателства от свещеници в Германия в периода 1946 г. - 2014 г. Това сочи изследване, посветено на Германската католическа църква, която е обвинена, че е укрила умишлено фактите, предадоха германските медии.   Проучването е започнало през 2014 г. Официално то ще бъде представено на 25 септември във Фулда на Германската епископална конференция. Най-малко 3677 деца, повечето момчета на възраст под 13 години, са станали жертва на сексуални посегателства, извършени от 1670 духовници, се казва в документа, с който са се запознали германските седмичници \"Шпигел\" и \"Цайт\". В продължение на три години и половина консорциум от изследователи от Манхайм, Хайделберг и Гисен са проучили 38 000 досиета и документи от 27 германски епархии, които са им били предадени от църквата. Изследователите обаче не са имали пряк достъп до архивите. Според авторите на изследването в продължение на векове Църквата е разрушила и манипулирала много документи, свързани със заподозрените и е омаловажила умишлено сериозността и мащабите на деянията. Според доклада на изследователите обвинените свещеници често пъти са били премествани, без богомолците да са били предупреждавани за потенциалната опасност, която те са представлявали за децата. Само една трета от заподозрените са били обект на преследване по силата на каноничното право, но санкциите са били минимални, а в някои случаи и несъществуващи, констатират изследователите. От няколко години Германската католическа църква е разтърсвана от разкрития за сексуални посегателства. През 2017 г. доклад разкри, че най-малко 547 деца от католически хор в Регенсбург са били жертви на посегателства в периода 1945 г. - 1992 г.  Светият престол днес съобщи, че папа Франциск свиква ръководителите на всички епископални конференции по света на среща на върха във Ватикана от 21 до 24 февруари 2019 г., предадоха световните агенции. Темата ще бъде защита на непълнолетните от посегателства, в това число и сексуални, от свещеници.", "date": "2018.09.12", "title": "Хиляди деца са станали жертва на свещеници-педофили"}
{"url": "https://www.blitz.bg/zdrave/zdravni-novini/unikalen-gel-svetkavichno-lekuva-rani-predotvratyava-infektsii_news626294.html", "text": "Учени от Сианския университет в Китай разработиха нов тип адхезивен хидрогел, който ще промени подхода към лечението на рани, предава агенция \"Синхуа\". На практика той може да замени превръзката и голяма част от лекарствата.  ", "date": "2018.09.12", "title": "Уникален гел светкавично лекува рани Предотвратява инфекции"}
{"url": "https://www.blitz.bg/svyat/furor-sred-zlatotrsachite-ogromni-butsi-po-90-kila-chisto-zlato-izvadikha-rudnichari-samo-edna-ot-tyakh-e-otsenena-za-27-dolara_news626496.html", "text": "Изключително рядка находка на златни залежи в северната част на Австралия докара 10.66 млн. щатски долара в рамките на едва 4 дни, предава австралийската медия ABC News.   Откритите екземпляри, от които най-големият тежи 90 килограма, възлизащи 2 300 унции злато на цена от 2.7 млн долара, бяха открити в мината Beta Hunt, намираща се в близост до град Камбалда. Геологът Заф Танос коментира, че находката е забележителна, тъй като повечето злато, което бива намирано из мините по света, обикновено се вижда едва чрез помощта на лупа.  „Можете да прекарате целия си живот и никога да не видите нещо подобно. Определено това откритие е „един път в живота”, казва той. Миньорът на име Хенри Дол, който открил златото, посочва, че почти паднал на земята, като видял огромните златни буци. Безпрецедентната находка идва в момент, в който канадският собственик на мината Beta Hunt RNC Minerals е на финалната права в продажбата на съоръжението.", "date": "2018.09.12", "title": "Фурор сред златотърсачите: Огромни буци по 90 кила чисто злато извадиха рудничари, само eдна от тях е оценена за &2,7 долара"}
{"url": "https://www.blitz.bg/svyat/eto-kak-glasuvakha-blgarskite-evrodeputati-po-nakazatelnata-protsedura-sreshchu-ungariya_news626502.html", "text": "Европейският парламент задейства наказателна процедура срещу Унгария, която може да отнеме правото на глас на страната в ЕС,     Решението беше взето с 448 гласа „за“, 197 „против“ и 48 „въздържал се“. Ето как са гласували българските евродепутати: За процедурата срещу Унгария: Филиз Хюсменова, Илхан Кючук, Искра Михайлова (ДПС/АЛДЕ), Сергей Станишев (БСП/ ПЕС) и Светослав Малинов (ДСБ/ЕНП).  Въздържал се: Ева Майдел (ГЕРБ/ЕНП) Негласували: Неджми Али (ДПС/АЛДЕ), Петър Курумбашев, Георги Пирински (БСП/ПЕС). ", "date": "2018.09.12", "title": "Ето как гласуваха българските евродепутати по наказателната процедура срещу Унгария"}
{"url": "https://www.blitz.bg/lyubopitno/dalay-lama-s-mnogo-silni-dumi-za-evropeyitsite-trogna-vsichki_news626503.html", "text": "Тибетският духовен водач Далай Лама каза, че „Европа принадлежи на европейците“ и че бежанците трябва да се върнат в родните си страни и да ги изградят наново.   Говорейки пред конференция в третия по големина шведски град Малмьо Далай Лама – който спечели Нобелова награда за мир през 1989 г. - каза, че Европа е била „морално отговорна“ да помогне на „бежанец, чийто живот е поставен под заплаха“. „Приемете ги, помогнете им, образовайте ги... но, в крайна сметка, те трябва да развият собствената си страна\", каза 83-годишният тибетец, който избяга от столицата Лхаса поради страх от живота си, след като Китай изсипа войници в региона, за да смаже въстание. \"Мисля, че Европа принадлежи на европейците\", каза той, добавяйки, че те трябва да обяснят на бежанците, че \"в крайна сметка те трябва да възстановят собствената си страна\".", "date": "2018.09.12", "title": "Далай Лама с много силни думи за европейиците, трогна всички"}
{"url": "https://www.blitz.bg/svyat/vmro-i-dzhambazki-vbeseni-ot-ot-zagovora-na-bryuksel-i-soros-sreshchu-orban-dnes-es-poe-po-ptya-na-sssr_news626507.html", "text": "Родният евродепутат Ангел Джамбазки обяви, че сме свидетели на скандална и недемократична политическа акция срещу легитимното унгарско правителство, избрано с гласовете на гражданите му.Това заявява в позицията си по повод на гласуването на Доклада за Унгария в Европейския парламент днес политикът от ВМРО.  Ето цялата му позиция без редакторска намеса:           ", "date": "2018.09.12", "title": "ВМРО и Джамбазки вбесени от от заговора на Брюксел и Сорос срещу Орбан: Днес ЕС пое по пътя на СССР!"}
{"url": "https://www.blitz.bg/layfstayl/skorost/unikat-golf-na-30-godini-struva-110-000-evro-snimki_news626448.html", "text": "Golf 2 на 85 000 км, произведен през 1989 г., добре поддържан, в отлично техническо състояние, цена 110 000 евро. Тук няма печатна грешка при изписването на цената, колкото и странно да изглежда, че един почти 30-годишен Golf 2 струва повече от най-наточения вариант на новия модел. И това не е екземпляр, каран от папата, Меркел, Шумахер или някоя друга знаменитост.Пуснатият за продажба в немски сайт Golf 2 е един от 70-те екземпляра от специалната серия Golf Limited и е истинска „бегачка“.      ", "date": "2018.09.12", "title": "Уникат: Golf на 30 години струва 110 000 евро (СНИМКИ)"}
{"url": "https://www.blitz.bg/layfstayl/shoubiznes/vv-vip-bradr-veche-vri-i-kipi-gotvi-se-prevrat_news626462.html", "text": "Напрежението в Къщата на VIP Brother расте с всеки изминал час. Причина за всички скандали са провокациите и острият език на Кулагин, който още с влизането си в Къщата показа, че няма да търпи никой и нищо.   След като още в първата вечер екстравагантният гримьор се скара с Нора и Константин, довечера зрителите ще видят и безцеремонното му изказване: „Женско царство, защото тук всички мъже са станали популярни чрез жените си” - с 1 куршум, 7 заека!     След решенията на Президента и Вице-президента, ще се наложи Божана и Ваня да утешават Ричард, който беше лишен от багажа си до края на сезона. Дали мъжете няма да се окажат принцесите в „Женското царство”?     Ванко 1 бързо се ориентира в Къщата и започва да съветва Кулагин, дори двамата ще заговорят за преврат в Къщата. Какво подготвят мъжете и как ще реагират жените, ще видим довечера във VIP Brother Live.     Довечера са и първите номинации в Къщата. Дали заради напрежението в Къщата Кулагин ще бъде първият номиниран или пък непопулярните решения на Президента Нора няма да доведат до нейната номинация? Какви ще са доводите на Съквартирантите ще видим тази вечер по NOVA.     ", "date": "2018.09.12", "title": "Във \"ВИП Брадър\" вече ври и кипи, готви се преврат!"}
{"url": "https://www.blitz.bg/layfstayl/svetski/pogrom-sled-semeen-skandal-v-doma-na-deyan-donkov-i-radina-snimka_news626430.html", "text": "Дупка в стената, изпочупени предмети и строшени стъклени бутилки. Така изглеждал апартаментът на актьорите Радина Кърджилова и Деян Донков след поредната им семейна свада, твърдят техни близки, цитирани от „Галерия“.По думите им жилището се нуждае от основен ремонт заради постоянните им скандали и най-вече заради агресията на Донков.    Всъщност, за дупката в стената призна самата Радина преди няколко дни със снимка в Instagram. написа Кърджилова, изглеждайки видимо нещастна. Звездата от „Стъклен дом“ не уточнява кой е потрошил стената, но пък съседите й се оказаха сговорливи. По думите им от жилището на актьорите редовно се чуват викове и крясъци, трошат се стъкла, удря се по стената… Някои дори изразиха съмнение, че Донков е ударил стената с бутилка, целейки се в Радина. За битовите скандали в актьорското семейство отдавна се говори. Още когато участваха в риалити шоуто „Къртицата“, наяве излязоха няколко подадени жалби в полицията от Радина срещу Донков за домашно насилие.", "date": "2018.09.12", "title": "Погром след семеен скандал в дома на Деян Донков и Радина (СНИМКА)"}
{"url": "https://www.blitz.bg/layfstayl/skorost/novata-khiperkola-na-mclaren-shche-e-po-brza-ot-bugatti-chiron_news626390.html", "text": "Компанията McLaren провежда тестове на модификация на хиперколата Speedtail. Това е прототип със задно и пълно задвижване. Според данни на източници, последният е способен да ускорява от 0 до 100 километра в час само за 2 секунди. Това е с 0.5 секунди по-бързо от Bugatti Chiron и с 0,8 от екстремния McLaren Senna. ", "date": "2018.09.12", "title": "Новата хиперкола на McLaren ще е по-бърза от Bugatti Chiron"}
{"url": "https://www.blitz.bg/layfstayl/za-damite/padna-golyama-tayna-svrzana-s-12-karatoviya-godezhen-prsten-na-printsesa-dayana-snimki_news626349.html", "text": "2-каратовият овален сапфирен пръстен на принцеса Даяна се превърна в една от най-известните бижута в кралската история. Но въпреки, че целият свят изгуби има и дума от бялото му злато, както и от синия сапфир, обграден от 14 диаманта, пръстенът бе не много долюбван в кралското семейство.   Сега обаче падна голяма тайна, свързана с него. Преди обаче да ви разкрием каква е тя ще ви напомним, че преди време от   ви показаха ", "date": "2018.09.12", "title": "Падна голяма тайна, свързана с 12-каратовия годежен пръстен на принцеса Даяна (СНИМКИ)"}
{"url": "https://www.blitz.bg/svyat/komichno-video-apash-prvo-si-izpusna-pistoleta-a-posle-mu-padnakha-i-gashchite-pri-neuspeshen-opit-za-grabezh_news626432.html", "text": "Полицията в американския щат Колорадо разпространи кадри от неуспешен опит за грабеж на магазин за електронни цигари.Първоначално престъпникът изпуска своя пистолет. След това, когато го удря на бяг от местопрестъплението, гащите на пишман апаша пък падат.    На кадрите се вижда как мъжът се приближава до касата и се опитва рязко да извади пистолет от джоба си. Той обаче не успява да направи това и оръжието се изплъзва от ръката му. След това мъжът се опитва да прескочи тезгяха, но не успява, заради смъкнатите си гащи.    В крайна сметка мъжът успява да избяга от местопрестъплението, въпреки, че гащите му се смъкват почти до земята. Към момента полицията продължава да го издирва.  Превод и редакция: БЛИЦ  ", "date": "2018.09.12", "title": "Комично ВИДЕО! Апаш първо си изпусна пистолета, а после му паднаха и гащите при неуспешен опит за грабеж"}
{"url": "https://www.blitz.bg/layfstayl/za-damite/tezi-6-znaka-sa-nay-golemite-lzhtsi-na-zodiaka_news626209.html", "text": "Представители на тези зодиакални знаци не обичат да казват истината. Те предпочитат да лъжат или да кажат нещо, което събеседникът очаква от тях да чуе.   Добре е да сте внимателни с тези зодии и винаги да си имате едно на ум, когато ги разпитвате за нещо или пък ви разказват дадена история. В следващите редове ще откриете най-големите лъжци според хороскопа.", "date": "2018.09.12", "title": "Тези 6 знака са най-големите лъжци на зодиака!"}
{"url": "https://www.blitz.bg/svyat/uchitelka-shche-lezhi-v-zatvora-za-seks-video-s-ubiets_news626440.html", "text": "Саманта Дринкуотър, която е работила като педагог в мъжкия затвор HM Prison Whitemoor в Кеймбриджшър в Англия, вече е имала забележки заради отношенията си със затворника. Жената обещала да се държи по-далеч от него, но това така и не станало. Ръководството на затвора, въпреки уверенията на 49-годишната Саманта, все пак монтирало камери за наблюдение в нейния кабинет.Оказало се, че не напразно. На видео се вижда как жената прави секс с 35-годишния затворник Майкъл Грегъри. Освен това, влюбената учителка е предоставяла на своя партньор марихуана и флашки с порно, пише в. Mirror. Когато Дринкуотър била задържана, в колата ѝ били открити марихуана и четири бутилки уиски. В дома ѝ полицията открила лаптоп с документ, в който отношенията на учителката и затворника били отразени в рисунки, кореспонденция с Грегъри и SD-карти. Жената е признала своята вина в съда и е заявила, че е била заслепена от любов, затова \"се е държала като тийнейджърка\". Саманта е осъдена на две години лишаване от свобода.   \"Тя казва, че е била влюбена в този човек и си е изгубила работата и своята добра репутация заради емоционалната си привързаност\", казва адвокатът на учителката Марк Шели.   Любовникът, омотал главата на учителката, е бивш член на печално известната банда Burger Bar Boys, осъден на доживотен затвор за убийството на две момичета - Шарлийн и Летиша - през 2003 година. Тогава той заедно с трима други членове на бандата разстрелял момичетата на улицата по време на \"война\" с конкурентната групировка The Johnson Crew. Разстреляните Летиша (вторта от ляво) и Шарлийн (крайната в дясно) Превод и редакция: БЛИЦ", "date": "2018.09.12", "title": "Учителка ще лежи в затвора за секс видео с убиец"}
{"url": "https://www.blitz.bg/intsidenti/stikhii/trmp-km-amerikantsite-nevizhdana-ot-desetiletiya-stikhiya-udrya-sashch-do-chasove_news626379.html", "text": "Най-мощният ураган от близо три десетилетия насам, който се очаква да удари Източното крайбрежие на САЩ, продължава да набира сила. Очаква се \"Флорънс\" да достигне сушата в четвъртък, в югоизточната част на Северна Каролина. Метеоролозите предупреждават, че стихията може да предизвика големи наводнения.   Президентът на САЩ Доналд Тръмп в специално обръщение предупреди, че ураганът \"ще бъде един от най-силните, които сме виждали с огромни количества вода\". Във връзка с това той призова жителите в райони, които попадат в извънредната ситуация да се евакуират и да спазват указанията на местните власти.    \"Ние сме се подготвили за урагана, както никой друг в историята... Ние не жалим средства\", каза Тръмп на съвещание по подготовка за стихията, съобщи пресслужбата на държавния глава.  \"Флорънс\" достигна четвърта категория от общо пет, като скоростта на ветровете е до 225 км/ч. Вирджиния, Мериленд, Южна и Северна Каролина, както и столицата Вашингтон обявиха бедствено положение. Заповед за принудителна евакуация беше издадена за повече от 1 милион души. На пътя на урагана са и места, на които живеят десетки хиляди българи.  Бурите, които бушуват из северната част на Атлантическия океан в момента, са три – „Хелън”, „Айзък„ и „Флорънс”. Тропическата буря „Айзък“ напредва на запад към Малките Антили в Карибския басейн. Очаква се да ги удари рано в четвъртък с проливни дъждове и скорост на ветровете до 110 км/ч.  Ураганът „Хелън” със скорост на ветровете до 170 км/ч постепенно отслабва. В момента се движи на северозапад. По пътя му са Азорските острови, които трябва да достигне в събота.  Най-силната буря в северния Атлантик - „Флорънс“, напредва към югоизточното крайбрежие на САЩ със скорост около 30 км/ч. Прогнозите на този етап са „Хелън” да удари САЩ в района на Северна Каролина в четвъртък. Поривите на урагана достигат над 200 км/ч.  Източното крайбрежие на страната се бори с последиците от подобни стихии всяка година. Градовете, определени като най-уязвими при подобни бури, са Маями, Ню Йорк, Джаксънвил, Чарлзстън и Норфолк. В Маями например, над 700 000 домове и обществени сгради са в потенциален риск от наводнение. За Ню Йорк анализаторите изчисляват, че буря като „Флорънс” би могла да надигне вълна, която да наводни 800 км от териториите по бреговете. В най-лошия случай „Флорънс“ ще потопи обширна територия по крайбрежието. Някои модели чертаят прогнози, при които валежите в пика на урагана могат да достигнат количества от над 600-700 л/кв.м.  Очаква се на много места да спре електроподаването, заради изтръгнати от земята стълбове. Има опасност да бъдат отменени полети от много летища.  Щатите по крайбрежието вече обявиха бедствено положение.   ", "date": "2018.09.12", "title": "Тръмп към американците: Невиждана от десетилетия стихия удря САЩ до часове!"}
{"url": "https://www.blitz.bg/svyat/pak-bunt-v-katalunya-nad-1-milion-dushi-poiskakha-ottsepvane-ot-ispaniya-snimkivideo_news626407.html", "text": "Около 1 милион души се събраха в Барселона, за да потвърдят, че желаят отделяне на Каталуня от Испания. Масовият митинг се случи близо година след референдума по темата, който Мадрид обяви за незаконен и стана причина за сериозно напрежение с Барселона, предава Канал3.   Облечени с тениски в коралово червено и развявайки флага на Каталуня, морето от протестиращи се събра на митинг на \"националния ден\" на Каталуня. На него се отбелязва завоюването на областта от лоялни на испанския крал Филип Пети през 1714 г. От 2012 г. ежегодното събитие, наричано \"Диада\", се отбелязва с масова демонстрация с призив за отцепване на Каталуня от Испания. Тази година събитието е особено значимо, тъй като се случва година след провалилия се референдум миналия  октомври и едностранното решение на каталунския парламент да обяви независимост. Демонстранти се качваха един върху други, за да формират кула от хора, което е местна традиция, докато други носиха жълти и черни лозунги \"Освободете каталунските политически затворници\".  По данни на каталунската полиция, около 1 милион души са взели участие в демонстрацията, което е колкото и на масовия протест миналата година. По думите на новия лидер на областта Ким Тора, мероприятието бележи начало на \"масова мобилизация\". Демонстрации \"за\" отцепване от Испания са насрочени и за 1 октомври.", "date": "2018.09.12", "title": "Пак бунт в Каталуня! Над 1 милион души поискаха отцепване от Испания (СНИМКИ/ВИДЕО)"}
{"url": "https://www.blitz.bg/politika/na-zhivo-predsedatelyat-na-ek-zhan-klod-yunker-iznasya-poslednata-si-rech-pred-ep-za-sstoyanieto-na-syuza_news626424.html", "text": "Председателят на Европейската комисия Жан-Клод Юнкер изнася последната си реч пред Европейския парламент \"За състоянието на Съюза\". Тя ще е и финална преди изборите за евродепутати през май догодина. След тях ще бъде избран следващият председател на Еврокомисията, но Юнкер няма да участва в надпреварата.  В словото си той на няколко пъти подчерта, че Европа трябва да бъде обединена, изтъкна, че трябва да бъдат присъединени Западните Балкани. Европа обаче трябва да остане толерантна, но трябва да бъде и силен глобален играч.  \"Европа до голяма степен преодоля икономическата криза, а през изминалата 2018 година са създадени 12 милиона работни места. Младежката безработица е намаляла до 14,9%, инвестициите са се върнали в Европа, до голяма степен благодарение на плана, който мнозина наричат \"Планът Юнкер\", каза Юнкер.  Председателят на ЕК отбеляза, че Гърция е излязла от кредитната си програма и че той винаги е защитавал Гърция, честта й и ролята и за Европа. Освен това, по неговите думи, Съюза е потвърдил търговските си позиции и е световна търговска сила. Брюксел има търговски договори със 70 страни, отбеляза още Юнкер.  \"Обединени – ние европейците, сме сила, която никой не може да пренебрегне. Там, където е необходимо, винаги действаме като един. Доказахме го като защитихме Парижкото споразумение\", обяви Юнкер пред евродепутатите в Страсбург.  \"Трябва да покажем отношението си към присъединяването на страните от Западните Балкани – веднъж и завинаги. Те са наши съседи и трябва да им покажем, че това е така\", призова председателят на ЕК.  Той заяви и че Европа вече трябва да проявява малко повече гъвкавост.  \"Не можем да мълчим и пред хуманитарното бедствие в Сирия. Конфликтът там показва как този световен ред се поставя под въпрос. В днешния свят Европа не може да бъде сигурна, че старите съюзи ще продължат да действат и утре\", каза Юнкер.  \"Съвременният свят се нуждае от силна и единна Европа. Европа, която се бори за мир и силни търговски отношения. Независимо, че има такива, които предпочитат да водят търговска война. Ако Европа си дава сметка за политическата си, икономическата си, а понякога и военната си мощ, ние ще можем да се откажем от това да плащаме. Ние трябва да сме глобален актьор. Да, ние сме глобални платци, но трябва да бъдем и глобални играчи. Затова и вече работим по сътрудничество в сферата на отбраната. Ние не милитизираме Европейския съюз”, изтъкна Юнкер.  \"Само силна и единна Европа ще може да се справи с предизвикателствата на глобализацията и цифровизацията. Ние сме най-големият пазар в света и можем да бъдем водещи по отношение на технологиите\", каза още люксембургският политик.  \"Европейският суверенитет е свързан със суверенитета на държавите-членки. Ние трябва да го запазим и така да направим по-силни нациите.  Европа обаче трябва да бъде толерантна. Европа никога няма да стане крепост и обърне гръб на страданието”, каза още председателят на ЕК.  Европа е твърде малка, за да бъде разделена на няколко части. Ние трябва да докажем, че заедно можем да създадем една суверенна Европа”, каза още Жан-Клод Юнкер.  \"Аз съм против вътрешните граници. Там, където ги има, трябва да бъдат премахнати\", заяви още той.  По отношение на миграцията Юнкер коментира:  \"Желанието ми е да отворим границите за легалните мигранти. Имаме нужда от квалифицирани мигранти. Трябва да инвестираме повече в Африка. Трябва да развием отношенията с този голям континент. Африка не се нуждае от подаяния, а от балансирано партньорство. От такова се нуждае и Европа. Комисията предлага нов съюз с Африка. Съюз, който ще даде възможност да се привлекат повече инвестиции в Африка и повече работни места. Предвидени са инвестиции за 24 милиарда евро в сфери, които ще доведат до истински промени. Общо ще бъдат мобилизирани около 44 милиарда евро, които трябва да влязат в Африка.  Европейският съюз ще подкрепи 35 хиляди студенти през програмата \"Еразъм\".  Председателян на Еврокомисията не подмина и темата за излизането на Великобритания от Европейския съюз.  \"Уважаваме желанието на Великобритания да напусне Съюза, но дълбоко съжаляваме за това. Но те трябва да са наясно, че когато напуснете Съюза, вие не може да се ползвате от привилегиите на държавите-членки. Вие няма да сте част от единния пазар. И трябва да знаете, че ние винаги ще проявяваме солидарност с Ирландия. Обединеното кралство обаче никога няма да бъде обикновена трета държава. То ще бъде специален съсед. Затова приветствам предложението на Тереза Мей да се изгради основа за стабилно партньорство. Затова и приветствам идеята за плавно осъществяване на Брекзит\".  Той се застъпи и за идеята за по-силно евро и развитие на европейската валута.  \"Европейската комисия ще излезе с инициативи за засилване на еврото. То трябва да е инструмент за новия европейски суверинитет. Абсурдно е да купуваме енергийните ресурси с долари, при положение, че само 2% от вноса е от Америка. Абсурдно е да купуваме самолети в долари\", категоричен бе Юнкер. ", "date": "2018.09.12", "title": "НА ЖИВО: Председателят на ЕК Жан-Клод Юнкер изнася последната си реч пред ЕП \"За състоянието на Съюза\"."}
{"url": "https://www.blitz.bg/intsidenti/stikhii/izvnredno-novo-oshche-po-silno-zemetresenie-razdrusa-antaliya_news626426.html", "text": "Земетресение с магнитуд 5,2 по Рихтер е било регистрирано днес в района на град Кумлуджа в средиземноморския турски окръг Анталия, съобщи Дирекцията за управление при бедствия и извънредни ситуации (АФАД), информират турски медии.  Трусът е станал в 9.21 ч. в морето, на около 65 км от Кумлуджа. Той е бил на дълбочина около 40 км под земната повърхност.  Земетресението е било почувствано на територията на целия окръг Анталия, както и в някои райони на съседните окръзи.  Към момента няма данни за щети и ранени от земетресението.  Припомняме, че рано вчера Анталия бе разтърсена от трус с магнитуд 4,8. Той бе регистриран в 2.02 ч. в района на град Дьошемеалтъ и на дълбочина около 47 км под земната повърхност.  ", "date": "2018.09.12", "title": "Извънредно: Ново, още по-силно земетресение раздруса Анталия"}
{"url": "https://www.blitz.bg/svyat/putin-progovori-kakvi-sa-dvamata-obvineni-v-otravyaneto-na-skripal-i-gi-prizova-da-video_news626425.html", "text": "Руският президент Владимир Путин обяви, че на двамата руски граждани, обвинени от британските власти в опит за убийство на бившия руски шпионин Сергей Скрипал и дъщеря му Юлия, им е била установена самоличността, като и двамата били цивилни. Той добави, че нямало \"нищо криминално\" около двамата и ги призова да се представят пред медиите.  \"Ние, разбира се, проучихме какви са тези хора. Ние знаем кои са те, намерили сме ги. Надявам се, че те сами ще се появят и сами ще разкажат за себе си. Това ще е най-добре за всички. Нищо особено и криминално там няма, уверявам ви\", каза Путин.    На въпрос на модератора Сергей Брильов за това, дал те са граждански лица, Путин отговори: \"Да, разбира се, граждански са\". \"Искам да се обърна към тях, за да ни чуят нас днес. Нека да отидат при някого, при вас, при медиите\", добави руският президент.   Путин говори по темата по време на Източния икономически форум, който се провежда във Владивосток в Далечния изток на Русия. По-рано британските разследващи откриха \"достатъчно доказателства\", че двамата руски граждани, обвинени в опита за убийство на Скрипал, Александър Петров и Руслан Боширов, са служители на руското военно разузнаване (ГРУ). Първоначалната реакция на Москва на обвиненията обаче беше, че имената на двамата не говорели нищо на руските власти. Британският министър по сигурността Бен Уолъс обвини лично Путин, че е отговорен за нападението с нервнопаралитично вещество новичок през март, тъй като \"неговото правителство контролира, финансира и ръководи военното разузнаване\".         ", "date": "2018.09.12", "title": "Путин проговори какви са двамата обвинени в отравянето на Скрипал и ги призова да... (ВИДЕО)"}
{"url": "https://www.blitz.bg/analizi-i-komentari/noye-tsyurkher-tsaytung-zashcho-zapadt-prodlzhava-da-zakleymyava-iztoka-bez-da-go-razbira_news626455.html", "text": "Изтокът си остава пълна загадка за Запада. Западна Европа настръхва при мисълта за \"нелибералните демокрации\" в Полша и Унгария или за шествията на неонацисти из източногерманския Кемниц. Хората в Централна и Източна Европа са доста по-различни в политическо отношение, те са по-консервативни и критични към всичко чуждо, защото комунизмът е обърнал наопаки духовните представи на хората в тези страни, пише Ерик Гуйер в \"Нойе Цюрхер Цайтунг\" (НЦЦ), цитиран от Дойче веле.  Разликите във възприятията на хората от Изтока и Запада, според автора, са си проличали още на 3 октомври 1990 година. „Западногерманците тогава се надяваха, че повторното Обединение на Германия е сложило окончателен край на разделението на нацията, докато източногерманците бяха наясно, че Обединението едва що започва“, се казва в публикацията.  Ето какво четем там още:  Диктатурата на пролетариата обезправи хората и то не само в политическо отношение, а и във всички останали сфери на живота. Местата в детските ясли, в университетите, работните места, та дори и картите за почивка – всичко беше отпускано и разпределяно „отгоре“. Свикнал с това да му налагат чужди решения, социалистическият човек продължи да се чувства като обект, а не като субект на историята даже и след краха на съветското господство. Играчка в ръцете на чужди сили  И до днес много хора в Източна Европа не смятат, че са господари на собствената си съдба, а се виждат като играчка в ръцете на чужди сили - бил той Брюксел, някой западен политик или медиите. Житейският им опит от времето на диктатурата и последвалият крах на този строй ги направи недоверчиви към всякакви институции и елити. Усещането, че са били лъгани и използвани, им е дълбоко вкоренено. Такава е днес ситуацията в източногерманските провинции, същата беше и в Западна Германия след 1945 година. Социологът Хелмут Шелски навремето нарече това явление \"скептично поколение\". Чак през 1990-те години западногерманците започнаха да приемат безрезервно Федералната република.  Процесът на формиране на гражданско самосъзнание във Федералната република отне половин век. И в бившата ГДР това няма да стане по-бързо. Дотогава медиите ще си останат \"лъжлива преса\", а хората - лесна плячка за всякакви протестни партии - без значение дали това е Левицата или \"Алтернатива за Германия\". Осакатяванията, причинени от диктатурата, се предават от поколение на поколение и могат да избият на повърхността дори и след десетилетия. Нападенията срещу мигранти след убийството на един германски гражданин, вината за което носят навярно двама бежанци, са далечен отзвук от бившата ГДР. Там имаше силен расизъм, но темата беше изцяло покрита с мълчание.  Реши ли, че е застрашена неговата идентичност, източният човек реагира много остро – например, когато някой започне да настанява бежанци в общини, които дотогава са били с хомогенно източногерманско население. Защо източноевропейските държави да са длъжни с готовност да приемат бежанци, след като собствените им граждани не виждат друга перспектива, освен да търсят по-добър живот на Запад? Това високомерие е грешно!  Но не всичко се дължи на посттравматичния синдром. Грешно е всички проблеми да се обясняват само с трудностите преди и непосредствено след 1989 година, защото това би означавало да се циментира фаталната роля на жертви, в която са влезли много от източноевропейците. Това пък, де факто, би означавало те повторно да бъдат обезправени. Източногерманците забелязват редовните прояви на западно високомерие. Заради изстъпленията в Кемниц цяла Саксония беше обявена за \"проблемна провинция\".  След посегателствата в новогодишната нощ в Кьолн или размириците по време на срещата на Г-7 в Хамбург никъде не беше казано, че Северен Рейн-Вестфалия или Хамбург позорят Германия. Саксония обаче беше сравнена с „екстремистко блато“.   Много е лесно да клеймиш като екстремистко и радикално всичко, което не се вписва в западните шаблони. Който използва тези определения където трябва, и където не трябва, както става често, не е по-различен от онези, които по рефлекс реагират на всяка критика с викове \"лъжлива преса!\".  Източногерманците, повечето от които осъществиха смяната на системата без много-много да се вайкат, не са заслужили подобно високомерие. Нито пък смелите поляци и унгарци, които се борят срещу посегателствата към гражданското общество в техните страни. Който е готов да се отнася към тези хора без надменност и високомерие, трябва да приеме, че много от нещата, на които ги е научил комунизмът, не се вписват в западните модели на мислене. И навярно никога няма да съвпаднат изцяло с тях.    ", "date": "2018.09.12", "title": "\"Нойе Цюрхер Цайтунг\" : Защо Западът продължава да заклеймява Изтока без да го разбира"}
{"url": "https://www.blitz.bg/svyat/mestnite-sa-v-shok-lv-napadna-krava-tya-go-zadushi-kato-kilr-na-mafiyata-video_news626451.html", "text": "Странен инцидент е станал в окръг Меру в Кения. Дива котка е тероризирала окръга и е ловувала домашния добитък в течение на две седмици. По думите на местния жител Стенли Мвенда, хората потърсили помощ от службата за защита на дивите животни, молейки да хванат лъва, избягал от националния парк \"Меру\".Това обаче не било толкова лесно. Звярът над десет дни нападал крави, овце и кози и държал в постоянен страх хората.      В крайна сметка беглецът бил намерен мъртъв там, където никой не очаквал. Когато лъвът хукнал да умъртвява поредната си крава, тя, опитвайки се да му избяга, го задушила с въжето, с която била завързана за дърво. Полицаите, които пристигнали на мястото на странния инцидент, са заявили, че по тялото на хищника не е имало никакви рани или травми и са потвърдили в телефонно интервю, че лъвът е починал от задушаване. \"Полицаите са посетили мястото на инцидента и са потвърдили, че по тялото на лъва наистина е нямало никакви огнестрелни рани. Все пак ние направим разследване на случилото се\", заявиха от полицията.   Превод и редакция: БЛИЦ      ", "date": "2018.09.12", "title": "Местните са в шок! Лъв нападна крава, тя го задуши като килър на мафията (ВИДЕО)"}
{"url": "https://www.blitz.bg/svyat/the-sun-grmi-putin-e-ekzekutiral-otrovitelite-na-skripal_news626417.html", "text": "Британският таблоид \"Сън\" разпространи статия за това, че \"заподозрените\" в отравянето на бившия офицер от ГРИ Сергей Скрипал и неговата дъщеря Юлия \"Александър Петров\" и \"Руслан Боширов\" са мъртви. Изданието дори не се позовава на анонимни източници в британското правителство, а на мнението на руския политолог Андрей Пионтковски, който е известен критик на руската власт.\"Ако \"Петров\" и \"Баширов\" не се появят пред обществото в най-скоро време, значи са мъртви\", се твърди категорично в статията.   При това материалът е излязъл със заглавие, посочващо участието на \"ръката на Кремъл\" в събитията в Солсбъри: \"Путин може да е екзекутирал руските убийци, действали с \"Новичок\"-а\".    По какъв точно начин е била \"изпълнена присъдата\" в статията не се уточнява.  Истерия в британските медии   На четвърти март в британския град Солсбъри бяха отровени бившият служител на ГРУ Сергей Скрипал и неговата дъщеря Юлия, което провокира голям международен скандал. В Лондон обвиниха за случилото се Русия, Москва категорично отрича. Руската страна не веднъж е предлагала да се проведе съвместно разследване на инцидента, но Великобритания игнорира тази инициатива и отказва достъп до Скрипал.    По-късно британската преса представи снимките на двама \"заподозрени\" в отравянето на Скрипал, твърдейки, че това са офицерите от ГРУ \"Александър Попов\" и \"Руслан Боширов\". При това в Лондон веднага уточниха, че имената не са истински. В Москва заявиха, че тези фамилии на Русия \"нищо не говорят\" и отново призоваха Великобритания да премине от обвинения и манипулации към сътрудничество. Отговор не последва.   Британските медии в надбягването за сензации многократно разпространяваха информация относно инцидента в Солбъри, която впоследствие не намираше потвърждение. Например, \"Сън\" писа, че Скрипал е бил отровен с гречка, съдържаща нервно-паралитично вещество. На свой ред, Daily Mail писа, че основният заподозрян за атентата е жена.    \"Сън\" също твърдеше, че отровата е била синтезирана в лаборатория на Службата за външно разузнаване в Ясеново в Москва, докато The Times на практика едновременно съобщи, че отровното вещество е било произведено във военната научно-изследователска база в град Шихани в Саратовска област.    В края на март служителите на британското външно министерство написаха в Туитър, че специалистите от лабораторията в Портън Даун категорично са установили руския произход на отровата. Това потвърди и тогавашният външен министър Борис Джонсън. По-късно специалистите от Портън Даун завявиха, че не са успели да установят източника на отровата. След това туитът на Форин офис изчезна.  Превод и редакция: БЛИЦ  ", "date": "2018.09.12", "title": "The Sun гърми: Путин е екзекутирал отровителите на Скрипал!"}
{"url": "https://www.blitz.bg/layfstayl/za-damite/mukhlt-mozhe-da-se-skrie-na-9-neochakvani-mesta-nezabavno-gi-proverete_news626192.html", "text": "Мухъл често се появява там, където е мокро и влажно. Има няколко очевидни места, на които човек би предположил, че може да има плесен и често проверява.   Оказва се обаче, че има и няколко места, за които никой не би се досетил. Мухълът може да е истински проблем, затова е добре да го откриете и да вземете мерки срещу него. ", "date": "2018.09.12", "title": "Мухълът може да се скрие на 9 неочаквани места. Незабавно ги проверете!"}
{"url": "https://www.blitz.bg/layfstayl/za-damite/tochno-tezi-4-seks-pozi-garantirat-vrkhovno-udovolstvie_news626132.html", "text": "Случвало ли ви се е да харесвате някоя поза, но вечно нещо да й липсва? Е, тя все пак може да стане идеална и да ви донесе много голямо удовлетворение, казват експертите. Има начин да подобрим усещането и да си доставим максимално удоволствие.   В следващите редове ще откриете някои от най-типичните секс пози и как точно да ги разнообразите, за да стигнете най-лесно до здрав оргазъм.  ", "date": "2018.09.12", "title": "Точно тези 4 секс пози гарантират върховно удоволствие"}
{"url": "https://www.blitz.bg/obshtestvo/9-navika-predi-lyagane-koito-mogat-da-razvalyat-denya-vi_news626386.html", "text": "Ако след тежък ден единственото нещо, което искате, е да се отпуснете в леглото, това е напълно разбираемо. Но дали не сте направили нещо предишната вечер, което може да е причина за сегашната умора и неразположение? От качеството на съня до колко често правите секс, ето как навиците преди времето за лягане може да саботират времето след събуждане.1. Решавате конфликти с вашия партньор   Старата поговорка \"никога не лягай ядосан\" може да не е толкова мъдра. Да продължиш да спориш с партньора си в случай на конфликт не само може да съкрати времето за сън, но и ще бъдете прекалено възбудени, за да заспите.  По-добра алтернатива е да замълчите и да си легнете. Опитайте се да поспите и на следващата сутрин да решите проблемите. 2. Не полагате достатъчно грижа за кожата - или просто използвате мокри кърпи за лице Доста неприятно е да събудите с пъпка на лицето, особено преди важна среща. Дори и да не носите грим, не забравяйте да почистите кожата на лицето от пот, омазняване и от всички онези изпарения и мръсотия, които поемаме през деня.  Измийте лицето, минете с мицеларна вода/тоник и нанесете нощен крем. Лесно е и кожата ще ви бъде благодарна някой ден. 3. Тренирате Много хора, които нямат време сутрин, избират да тренират вечер. Имайте предвид обаче, че това може да попречи на съня ви. Според експерти упражненията преди лягане нарушават циркадния ритъм. Опитайте се да изтеглите тренировката след работа и няколко часа преди лягане. 4. Пушене Не е нужно да ви казваме колко вредно е пушенето за вашето здраве, но всичко е личен избор. Опитайте се обаче да не го правите преди лягане.  Никотинът е стимулант и може да затрудни заспиването, което означава, че на следващия ден ще се почувствате уморени и раздразнителни. 5. Пиете Алкохолът може да ви помогне да се отпуснете и да заспите по-бързо, но може да засегне качеството на съня. Според изследвания, ако сте прекалили, може да се будите през нощта и няма да успеете да стигнете до състоянието на най-дълбок сън – REM. 6. Проверявате социалните мрежи Едно последно скролване преди лягане може да изглежда безобидно, но гледането на постове може да направи заспиването по-трудно. Изследванията показват, че хората изпитват хормонални промени в мозъка, когато гледат социалните медии, защото мозъкът сигнализира на надбъбречната жлеза да отделя кортизол и адреналин.  Задействането на тези \"стрес хормони\" ще увеличи енергийните ви нива - последното нещо, което искате, когато си лягате. 7. Гледате телефона в леглото Синята светлина, произведена от екрани, като този на вашия смартфон, е доказано, че ви събужда и води до развитието на сериозни заболявания, като затлъстяване и рак на гърдата. Освен това махането на телефона от леглото ще помогне да запазите сексуалния си живот. 8. Храните се късно вечер Ако имате навик да ядете нещо преди лягане, имайте предвид, че тези калории по-скоро се съхраняват като мазнини, а не се изгарят. Така си гарантирате бързо покачване на теглото и редица проблеми, като диабет, стомашни проблеми. Освен това тялото ви ще трябва да работи върху храносмилането на храната и не си почива. 9. Пренебрегвате косата си Ако се къпете нощем, отделете време да изсушите косата си. Мократа коса е по-податлива на чупене, а и на следващата сутрин ще трябва да положите доста усилия, за да я въведете в приличен вид.  Ако я връзвате на опашка, внимавайте да не я опъвате, защото това създава напрежение в главата и може да попречи на съня ви.", "date": "2018.09.12", "title": "9 навика преди лягане, които могат да развалят деня ви"}
{"url": "https://www.blitz.bg/kriminalni/blgarint-izcheznal-s-daniel-ot-big-bradr-se-ozova-v-aresta-v-abu-dabi-obvinen-e-v-opit-za-prevrat_news626505.html", "text": "Юрий Байрактаров, който изчезна през ноември миналата година, е открит в Обединените арабски емирства, където срещу него е повдигнато тежко обвинение, съобщи за великотърновския вестник “Янтра Днес“ сестра му Евгения Байрактарова.   През ноември 2017 г. великотърновецът замина по работа с директен полет за Дубай, но на летището там изчезна. След 10 дни, през които не беше  установена връзка с него, е пуснат за издирване чрез Интерпол. До април тази година е в неизвестност, но благодарение на разследващите органи в МВР е открит в частен арест в Обединените арабски емирства. След това е преместен в държавен затвор в Абу Даби, където се намира и в момента. Юрий е обвинен в това, че иска да сваля правителството на емирствата. “В момента вървят дела, има назначен служебен адвокат и от месец насам са му позволени разговори с България веднъж седмично. По време на тези дела се говори на арабски и няма превод на български език. Истината е, че служебният адвокат не върши почти никаква работа, което означава, че Юрий няма адекватна защита”, обясни Евгения. От външно министерство са обещали да изпратят двама представители и преводач на следващото му дело, но все още не ясно дали това ще се случи, а Юрий се събужда всеки ден с надеждата, че ще получи помощ от България.  45-годишният Юрий Байрактаров от Килифарево е бивш футболист. Името му изплува покрай случая със скандалното изчезване на брадъра Даниел Делчев. ", "date": "2018.09.12", "title": "Българинът, изчезнал с Даниел от \"Биг Брадър\" се озова в ареста в Абу Даби, обвинен е в опит за преврат!"}
{"url": "https://www.blitz.bg/layfstayl/svetski/nebrsnatata-polugola-shcherka-na-madona-napravi-furor-na-sedmitsa-na-modata-v-nyu-york-snimki-18_news626421.html", "text": "Дъщерята на Мадона е добре известна с шантавия си стил. Лурдес Леон дефилира на ревюто на Gypsy Sport Spring Summer 2019 по време на седмица на модата в Ню Йорк, пише Daily Mail.21-годишната суперзвезда  излезе на модния подиум полугола със сутиен от вериги и миди, които закриват само зърната на гърдите й. Дънките й бяха разкъсани в типичния стил на линията, за която позира.     Лурдес започна гръмко кариерата си на модел, като бързо стигна до договори с големи брандове. Тя се снима и за колекция на Стела Маккартни.   С невероятната природа на ревюто, не е чудно, че фънк стилът на щерката на Мадона не приключва с дрехите й, но и с дивата коса и... космите по краката й. В дългите й изрусени коси бяха закачени листа.  Лурд отдавна е горд застъпник на женското окосмяване и не маха космите от подмишниците и краката си, което се видя изпод разкъсаните дънки.", "date": "2018.09.12", "title": "Небръснатата полугола щерка на Мадона направи фурор на седмица на модата в Ню Йорк! (СНИМКИ 18+)"}
{"url": "https://www.blitz.bg/layfstayl/za-damite/tya-tolkova-iskashe-da-se-omzhi-che-svali-44-kg-za-6-mesetsa-otkazvayki-se-ot-edin-edinstven-produkt_news626236.html", "text": "Британка свали близо 1/3 от теглото си, за да влезе в прекрасната си сватбена рокля, съобщава The Sun. 40-годишната Рейчъл от град Блекбърн, Ланкашър била много щастлива, когато мъжът на живота й решил да й предложил да се оженят.Младата жена тежала около 136 кг. и не искала да се появява в този вид на собствената си сватба. Затова решила, че трябва да се вземе в ръце и да отслабне. За да се мотивира още повече, си купила стара рокля, която била 44-ти размер.   Три седмици преди големия ден Рейчъл с удовлетворение установила, че малката рокля вече й е по мярка.   ", "date": "2018.09.12", "title": "Тя толкова искаше да се омъжи, че свали 44 кг. за 6 месеца, отказвайки се от един-единствен продукт"}
{"url": "https://www.blitz.bg/layfstayl/khoroskop/khoroskopt-dnes-edna-zodiya-e-izpravena-pred-golyama-drama_news626376.html", "text": "Овен   Противоречията между Вас и другите хора може да се изострят поради Вашата собствена амбициозност и самонадеяност. Не е изключено някой да завиди на Вашата смелост и свободолюбие, на големите Ви връзки или широтата на Вашето мислене. Много е важно, да не се самозбравите! Вслушвайте се в мнението на другите хора и може да се окаже, че то не е далече от истината. Освен това трябва да помните, че няма да минете без партньори. В отношенията си към тях бъдете сдържани, но справедливи, и не минавайте установените граници в общуването.  Телец  През този ден на Вашия любим човек ще се прииска с нещо силно да Ви зарадва, но задачaта ще се окаже съвсем не толкова лесна, защото в това отношение Вие сте личност доста поразглезена. Добре ще бъде, ако се опитате искрено да се зарадвате на направеното : все пак за Вас са се старали... Близнаци  Развличайки се за свое удоволствие помнете, че границите на Вашата свобода все-пак съществуват и минават точно там, където започва свободата на останалите представители на човечеството. Наистина ли сте уверени, че на никого не пречите? Имайте предвид, че днес ще се „отвори” и проблем от миналото, който ще усложни отношенията във вашия тандем. Не се притеснявайте-това е временно... Рак  На прага Ви стои драма и настойчиво чука, искайки да я пуснете. За щастие, отдавна сте разбрали, че не сте длъжни да отваряте вратата, ако не желаете да направите това. Ако всичко това започва да напомня традиция, замислете се, как да станете недостъпни за участие в подобни сцени. Помнете: Вие сте мобилни и можете да се придвижвате. Не позволявайте чуждите конфликти да Ви парализират, или да ограничават свободното Ви придвижване. Дайте си възможност да изследвате нови територии. Лъв  Днес Вашия любим човек ще се старе да Ви надхитри и да Ви върти на пръст. Всъщност, той може да не направи това по най-коварния начин , което означава, че не трябва да бъдете прекалено подозрителни и да търсите скрит замисъл непрекъснато. Заблуда може да се окаже и това, че няма скрит замисъл. Дева  Днес ще бъдете настроени за хармонични отношения с близките хора. Може да проявите интерескъм любимия човек и да започнете разговор за мечтите, желанията и плановете. На работата ще можете да вникнете в същността на нещата и да видите скритите мотиви в дейността на колегите. Излизанията пред голяма аудитория ще преминат добре, а вечерта е за предпочитане да избягвате конфликти с близките хора.  Везни  Енергични сте и сте настроени по-критично, отколкото предствителите на другите знаци на Зодиака, и затова успехите, които ще постигнете, ще са значителни. Само че има риск да не Ви стигнат силите в най-неподходящия момент. Ако искате да избегнете това, придържайте се към разумен ритъм и избягвайте претоварвания. Това е хубав ден за активен отдих, занимания със спорт и танци. Възможни са нови запознанства: привързаността за сега е мимолетна и повърхностна, но с времето отношенията ще станат по-сериозни и дълбоки. Вечерните развлечения може да струват по-скъпо, отколкото очаквате. Старайте се, да контролирате разходите. Скорпион  Сърцето и тялото Ви са в 21 век, но някои Ваши емоции са изостанали в миналото. Доставете си кърпа за почистване и колкото се може по-скоро махнете паяжината от своите мисли! Тези спомени или прекомерното Ви увлечение по тях Ви пречат да се отпуснете и да усетите необходимата увереност. Защо така се държите за идеи, гледни точки или философия, които вече са загубили актуалност? Оставете ги. Ориентирайте се към напредничаво мислене. Стрелец  Този ден обещава да бъде доста напрегнат. Ако все- пак успеете да отделите няколко минути, за да направите някому комплимент, може да смятате, че днешната Ви норма за личен живот е вече изчерпана. Всичкото си останало време ще се наложи да разпределите за доста на брой , по- малко романтични занимания. Козирог  Днес , още от сутринта, ще Ви е много необходим Вашия „вграден” детектор на глупостите” - някои хора прекалено активно ще натрапват на обкръжаващите своите желания. Те няма да се стесняват да казват всичко, което Ви е удобно, стига само това да може да им помогне да се окажат там, където искат да попаднат, но в техните думи ще има малко здрав разум. Ще можете да ги подушите от километър, и съответстващо да направите корекция на своята траектория. С протичането на деня отново ще се окажете във своята стихия. Отново ще Ви бъде комфортно да бъдете самите себе си, и ще сте готови да установите истински връзки с хората. Водолей  През този ден се доверявайте на себе си и на своите чувства. Ако те са в разрез с общественото мнение, можете, разбира се, да се вслушате с него, но да не го взимате много близко до сърцето си, защото не си заслужава. . Вашата интуиция ще Ви покаже единствения правилен ход. Това се отнася за личния живот на първо място. Риби  Ако Вашия партньор е „мамино синче”, днес е най- подходящото време да направите нещо по въпроса. Опитайте да направите необходимите усилия , та поне малко да го промените! Ако всичко наистина е абсолютно безполезно, решете през днешния ден , струва ли си да продължавате вашите отношения и готови ли сте, да се помирите с неговите слабости. ", "date": "2018.09.12", "title": "Хороскопът днес: Една зодия е изправена пред голяма драма"}
{"url": "https://www.blitz.bg/layfstayl/estestveni-snimki-na-megz-ot-dubay-vpechatlikha-mrezhata_news626431.html", "text": "Топ дизайнерката Мегз замина на романтична почивка в Дубай. Красавицата вече няколко дни се наслаждава на лукс и екзотични преживявания в Арабските емирства като типично в неин стил споделя всяка крачка с многобройните си последователи в социалните мрежи.Освен, че снима новата си колекция бельо, амбициозното миньонче беше на сафари в пустинята, язди камила и позира до сокол. Каканашева още посети най-голямата джамия в Абу Даби и легендарните пеещи фонтани.   Най-интересно в цялото й пътуване, обаче, се оказаха не спиращите дъха луксозни гледки, а решението й да бъде напълно натурална.   Мегз остави гримовете, екстеншъните и перуките в България и показа на всички естествената си красота.   Оказа се, че  има лунички и е изключително нежна и сладка. Това спечели на дизайнерката множество комплименти. Феновете ѝ в инстаграм не спират да я хвалят.  “Уау без грим си 100 пъти по-хубава”, “най-после видяхме истинската Миглена”, “ Сега разбирам с какво привличаш мъжете, уникално красиво същество” са само малка част от положителните коментари, с които феновете на Мегз я засипват.  ", "date": "2018.09.12", "title": "Естествени СНИМКИ на Мегз от Дубай впечатлиха мрежата"}
{"url": "https://www.blitz.bg/layfstayl/izvestnite-rozhdenitsi-na-12-septemvri_news626377.html", "text": "  Днес повод за празнуване и почерпка имат:    У нас: Аня Пенчева , актриса Проф. Борислав Борисов , почетен ректор на УНСС, бивш депутат Проф. дфн Витан Стефанов , философ Вълчо Камарашев , актьор Иво Хаджимишев , художник-фотограф и журналист Лияна,  артистично име на поп-фолк певицата Лиляна Валентинова Попова Павел Христов , депутат в 44-ото НС Петър Лесов , олимпийски шампион по бокс и треньор по бокс Ренета Камберова , спортистка, част от ансамбъла по художествена гимнастика, донасъл на България 81 медала в периода 2009-2016, включително и олимпийски бронз в Рио де Жанейро Рени Врангова , актриса Акад. Цветан Цветков , криобиолог    По света: Алфи Алън , английски театрален и филмов актьор, участник във филмите „Елизабет“, „Агент Коди Банкс 2: Дестинация Лондон“, „Изкупление“, „Другата Болейн“. В сериала „Игра на тронове“ играе ролята на Теон Грейджой Бенджамин Маккензи , американски актьор, най-известен с ролята на Райън Атууд от сериала „Ориндж Каунти“ Бърти Ахерн , (Патрик Бартолемю Ахърн) бивш ирландски политик, министър-председател на Ирландия в периода 26 юни 1997 г. - 7 май 2008 г. Винфрид Ньот , германски учен, лингвист и семиотик, гостувал два пъти у нас по покана на българските си колеги Дженифър Хъдсън , певица и актриса, носителка на награди Грами и \"Оскар\" \"Златен глобус\", Бафта и Сателит за поддържаща роля на Ефи Уайт  в холивудския мюзикъл  \"Мечтателки\" Джо Пантолиано , американски актьор, познат като Ралф Цифарето от сериала „Семейство Сопрано“, поддържаща роля, за която получава награда Еми. Помним го и като Боб Кийн от „Ла Бамба“, Джо Мантеня от „Бебето беглец“, капитан Хауърд от „Лоши момчета“ (1 и 2),          Сайфър от „Матрицата“ и др. Еми Росъм , американска актриса, позната с ролята си на Кристин във филма „Фантомът от Операта“ (2004), за която е номинирана за Златен глобус и с участието си в блокбъстъра „След утрешния ден“ (2004) Иън Холм , британски театрален и филмов актьор, носител на награди „Тони“, „Лорънс Оливие“ и две награди „БАФТА“. Известни филми с негово участие са „Пришълецът“, „На западния фронт нищо ново“, „Огнените колесници“, „Бразилия“, „Петият елемент“, „Властелинът на пръстените“, „Авиаторът“, „Рататуй“, „Хобит: Неочаквано пътешествие“ и др. Линда Грей , американска актриса, позната на почитателите на хитовата поредица „Далас“ като Сю Елън, съпругата на младия Юинг Мери Кей Адамс , американска актриса, позната от сериалите „Пътеводна светлина“, „Стар Трек: Космическа станция 9“, „Закон и ред“, „Трета смяна“, „Диагноза убийство“ и „Всички обичат Реймънд“, както и филмите „Роден вчера“ и „Мъпетите превземат Манхатън“ Ханс Цимер , германски композитор, носител на четири награди Грами,  написал музиката на повече от сто филма, между които „Аленият прилив“, „Скалата“, „Гладиатор“, „Пърл Харбър“, „Тънка червена линия“, „Последният самурай“, „Шифърът на Леонардо“, „Карибски пирати“, „Терористката“, „Генезис“, „Човек от стомана“, „Ханибал“ и др.    ", "date": "2018.09.12", "title": "Известните рожденици на 12 септември"}
{"url": "https://www.blitz.bg/layfstayl/za-damite/2-godishniyat-gotvach-roman-pokori-sveta-a-retseptata-mu-za-torta-e-unikalna-snimkivideo_news626348.html", "text": "Може да обичате да готвите, да гледате предавания свързани с кулинарията, да четете книги с рецепти, но всичко това вече е без значение. Защото на кулинарния хоризонт има нов ШЕФ. Това е 2-годишният Роман, който покори света с уменията си в кухнята.   Е само това, но малкото и сладко момченце вече си има собствено онлайн кулинарно предаване. Мини-главният готвач дебютира с торта. Той я приготвя в кухнята на родителите му, а асистент се оказва майка му, която остава зад кадър.", "date": "2018.09.12", "title": "2-годишният готвач Роман покори света, а рецептата му за торта е уникална (СНИМКИ/ВИДЕО)"}
{"url": "https://www.blitz.bg/layfstayl/shoubiznes/koya-e-misterioznata-rozmari-koyato-vleze-v-kshchata-na-vip-bradr_news626415.html", "text": "С чаровна усмивка, естествена красота, позитивно излъчване и много сладък акцент, в понеделник вечер Розмари Тишер определено успя да привлече интереса на всички зрители на старта на новия сезон на VIP Brother \"Женско царство\".  По професия Розмари е модел. Тя е от смесен произход. Майка ѝ е от град Казанлък, а баща ѝ от Германия, където е и родена.  Младото момиче е най-непознатият участник в Къщата, но бързо си спечели симпатиите както на публиката, така и сред съквартирантите.  Хората казват за нея, че има добро сърце.  Детската ѝ мечта да бъде модел вече е реалност, но тя има още една професия, поне по образование - психолог.  Розмари се е снимала в Лондон, Дубай, Маями и Кейптаун, а също е участвала и в дефилета в Седмицата на модата в Милано и в Берлин.  Описва себе си като весел човек, който обича да разсмива хората и най-много държи на искреността. Няколко любопитни факта за Розмари  - Обича да прекарва свободното си време или сред природата, или с весела компания, а малките животинки могат да разтопят сърцето ѝ;  - За въшния си вид Розмари отделя максимум 45 минути на ден;  - В Къщата ще ѝ липсва най-много телефонът, към който донякъде е пристрастена;  - Любимите ѝ напитки всъщност са доста традиционни за страната ни, а именно ракия и вино;  - Най-голямата лъжа, която красавицата е чувала за себе си, е, че е алкохоличка;  Розмари, споделя, че нейната баба я е научила да бъде смела и с твърд характер.  В бъдеще тя има още сериозни цели и мечти. Иска да се занимава с пиар, да се научи да се катери и да свири на пиано, да готви български гозби и да изработва бижута.   Дали Биг Брадър ще е благоразположен към нежната Розмари и жаждата ѝ за нови знания ще бъде задоволена, тепърва предстои да разберем в \"Женско царство\" 2018. ", "date": "2018.09.12", "title": "Коя е мистериозната Розмари, която влезе в къщата на \"ВИП Брадър\""}
{"url": "https://www.blitz.bg/svyat/zmii-si-organizirakha-bitka-i-padnakha-ot-tretiya-etazh-video_news626344.html", "text": "В Австралия две змии си устроиха бой, което доведе до падане от третия етаж, съобщава \"Дейли Мейл\".Една от местните жени забелязала, че влечугите са започнали схватка на нейния балкон. Тя заключила котето си в стаята и започнала да гледа битката на змиите.  Според нейните думи, боят е продължил 10 минути. Тя отбелязва, че борбата продължила и след падането. Превод и редакция: БЛИЦ     ", "date": "2018.09.12", "title": "Змии си организираха битка и паднаха от третия етаж (ВИДЕО)"}
{"url": "https://www.blitz.bg/layfstayl/skorost/nay-unikalnata-kolektsiya-ot-khiperkoli-v-sveta-video_news626391.html", "text": "Агентът за недвижимо имущество в САЩ Мани Хошбин е собственик на най-необичайната и уникална колекция от хиперколи в света. В гаража му са паркирани едни от най-редките, а също и произведени в един единствен екземпляр модели на Pagani, Bugatti и McLaren.Именно на Хошбин принадлежи възстановеният екземпляр на Koenigsegg Agera RS Phoenix c детайли в екстериора от 24-каратово злато.  Наскоро калифорнийският гараж на Хошбин бе посетен от YouTube-блогъра Shmee150. След това той публикува в своя канал 20-минутно видео с разказ за всяка кола.", "date": "2018.09.12", "title": "Най-уникалната колекция от хиперколи в света (ВИДЕО)"}
{"url": "https://www.blitz.bg/svyat/taksidzhiya-se-nakhvrli-na-klientka-da-ya-iznasili-tya-se-okaza-dzhendr_news626362.html", "text": "Шофьор на такси се опита да изнасили пътничка в Москва, но се оказало, че тя всъщност е млад мъж, съобщават световните медии. Всичко започнало с това, че 22-годишна девойка, която се представила като Елза, използвала таксито, за да транспортира някои от вещите си в друг апартамент.При пристигането шофьорът я попитал дали иска да й помогне да занесе куфарите до нейния дом и тя се съгласила. Там шофьорът на таксито предложил на Елза да правят секс. Тя отказала и тогава мъжът се втурнал към нея с нож.  Както се изяснило по-късно, московчанката се оказала жител на Крим. В крайна сметка таксиджията го ударил с нож и избягал, като успял да отмъкне със себе си iPhone и 10 000 рубли. Превод и редакция: БЛИЦ  ", "date": "2018.09.12", "title": "Таксиджия се нахвърли на клиентка да я изнасили, тя се оказа джендър"}
{"url": "https://www.blitz.bg/layfstayl/roditelite-na-gadzheto-na-dzhino-skochikha-sreshchu-vrzkata-im-zabranikha-godezh-na-doktoritsata_news626439.html", "text": "Забранена любов върти Джино Бианкалана. Родителите на неговата половинка д-р Кристияна Канева са й забранили да се сгодява за брадъра. Това споделят анонимни източници до двойката пред \"Галерия\". Така слуховете за предстоящ брак се оказаха крайно преувеличени, а татусите във формата на халки на безимените им пръсти– обикновена проява на чувства.Джино и Кристияна в действителност се похвалиха с татуирани венчални пръстени на ръцете си, но годеж няма, ни увериха запознати. Вероятността двамата да се врекат във вярност клони към нулата, тъй като родителите на секси докторицата изобщо не одобряват Бианкалана заради миналото му. И има защо.  Връзките на Джино с престъпния свят може и да са поизбледнели, но слуховете, че е завличал жени за пари, още кънтели в ушите на семейство Каневи. Родителите на Кристияна се притеснявали, че Бианкалана иска брак с дъщеря им само заради фамилното богатство. Не особено привлекателният профил на Джино се допълвал и от слуховете за ромска жилка. Припомняме, че според светската клюка Гино Ташев, както е истинското име на Джино, е тръгнал от циганското гето. Заедно с родителите му заминали за Щатите преди повече от 20 години, но и в Америка Бианкалана залитал по „тънката част“. Името му бе набъркано с това на известна банда за измами с кредитни карти. Според източници от бг общността в САЩ, Джино участвал в чикагската афера за източване на банкови сметки. Във „ВИП Брадър“ пък бе обвинен, че е завлякъл бившата си съпруга Дейна Бианкалана с крупна сума. С цялото това богато и цветно минало на риалити звездата е логично да не е най-желаният зет. Въпреки неприязънта, която родителите на д-р Канева изпитвали към Бианкалана, тя била лудо влюбена в него и нямала намерение да го напуска. Кристияна и Джино се запознават в болница „Света София“, която посещавал заради манипулации на оперирания си крак. Любовта им пламнала в лечебното заведение малко след смъртта на бащата му – Георги Ташев. Именно красивата Кристияна го извадила от депресията.", "date": "2018.09.12", "title": "Родителите на гаджето на Джино скочиха срещу връзката им, забраниха годеж на докторицата"}
{"url": "https://www.blitz.bg/layfstayl/prebikha-gadzheto-na-suzanita-sgashchikha-ya-da-se-uteshava-s-drug-na-moreto_news626427.html", "text": "Младежът, който заработва като охрана, е попаднал в тежка свада в центъра и намесата му се казала фатална. Той започнал да псува останалите, след което отнесъл няколко шамара, ритници и пукнати ребра. Самата Сузанита се притеснила доста от инцидента, но получила забрана от родителите си да стъпва във Велинград, докато нещата не се уталожат.За да рони сълзи по любимия си, Сузанита замина на море в Елените, откъдето пусна няколко фотоса, на които е в компанията на непознато момче. Дали двамата са приятели или между тях има нещо повече не става ясно, пише „Телеграф“.", "date": "2018.09.12", "title": "Пребиха гаджето на Сузанита, сгащиха я да се утешава с друг на морето"}
{"url": "https://www.blitz.bg/svyat/neochakvano-ulovikha-piranya-v-reka-v-slovakiya-video_news626346.html", "text": "Половинметрова пираня беше уловена в река в Словакия. Група деца си играели в река Нитра, когато видели рибата и я хванали.Те я сложили в басейн, но пиранята умряла малко по-късно, съобщава bTV. Все още не е ясно как тя се е озовала в реката.   Най-вероятно е била пусната от аквариум. Преди осем години две подобни риби бяха открити в друга река в Словакия.   ВИДЕОТО можете да видите   ", "date": "2018.09.12", "title": "Неочаквано уловиха пираня в река в Словакия (ВИДЕО)"}
{"url": "https://www.blitz.bg/stsena/dizayner-zashemeti-publikata-modelite-izlyazokha-na-podiuma-samo-po-goli-banski-kostyumi-ot-tikso-snimki-18_news626148.html", "text": "В рамките на модната седмица в Ню Йорк на подиума излязоха красавици, които поразиха всички с облеклото си. На голите тела на моделите бяха поставени парчета многоцветно тиксо.Необичайните бански костюми са създадени от дизайнера Джоел Алварес (Joel Alvarez) специално за американската модна къща Black Tape Project. Това не е първият експеримент на дизайнера с тиксо, първоначално той използва черни ленти, след това започна да ги разделя на фрагменти и боядисани в златист цвят, а сега на моделите можете да видите синьо, сребристо и зелено \"облекло\".  Новата модна тенденция малко шокира публиката. Особено ги зашемети моделка, която имаше сребърно тиксо дори на главата си. Остава само да гадаем какви изненади ще ни поднесе модата в бъдеще.  А вие какво мислите за тази мода? Превод и редакция: БЛИЦ  ", "date": "2018.09.12", "title": "Дизайнер зашемети публиката! Моделите излязоха на подиума само по \"голи\" бански костюми от тиксо (СНИМКИ 18+)"}
{"url": "https://www.blitz.bg/svyat/bratt-na-britanskiya-vtreshen-ministr-e-bil-otkrit-udaven-v-banya-v-petzvezden-khotel_news626396.html", "text": "Най-големият брат на британския вътрешен министър Саджид Джавид е бил открит удавен в банята в петзвезден хотел. Аутопсията показала, че починалият е поел огромни количества кодеин и алкохол.51-годишният шеф на супермаркет Тарик Джавид починал в луксозен хотел в Западен Съсекс, на 29 юли - само на десет минути от дома му, припомня Daily Mail.   Изданието припомня, че починалият  е страдал от тежки сърдечни заболявания. Тарик Джавид е най-големият от петимата братя. Те всичките показват забележителна кариера.  Саджид Джавид, който е с пакистански произход, се издига в политиката до вътрешен министър, а другите братя не остават по-назад - единият става успешен финансов консултант, а друг е милионер и управител на земеделски земи.", "date": "2018.09.12", "title": "Братът на британския вътрешен министър е бил открит удавен в баня в петзвезден хотел"}
{"url": "https://www.blitz.bg/svyat/v-srbiya-se-uvelichava-broyat-na-pochinalite-ot-zapadnonilska-treska_news626369.html", "text": "Увеличава се броят на починалите от западнонилска треска в Сърбия, съобщи Макфакс, цитиран от БНР. Четирима души починаха от вируса на западнонилската треска в Сърбия само миналата седмица според Института по обществено здраве в Белград.От началото на годината 286 души са били са заразени с вируса в Сърбия и 29 са починали досега. Пациентите са регистрирани в 14 области, но най-много заболявания са регистрирани на територията на Белград, т.е. 141 души, според Танюг.  Вирусът на Западна треска е сезонно заболяване и се предава от заразени комари. В страните от Европейския съюз досега са регистрирани 798 случая на болестта и повечето пациенти са в Италия - 327 болни, а 168 са регистрирани в Гърция, в Унгария - 134. ", "date": "2018.09.12", "title": "В Сърбия се увеличава броят на починалите от западнонилска треска"}
{"url": "https://www.blitz.bg/kriminalni/strelba-v-uchilishche-blizo-do-las-vegas_news626370.html", "text": "На територията на училище близо до Северен Лас Вегас (намиращ се на 4 км от Лас Вегас) в щата Невада е имало стрелба, в резултат на която е починал един човек, пише Las Vegas Review-Journal.Според началника на местната полиция Джъстин Робъртс, изстрелите са били чути близо до бейзболно игрище.  Отбелязва се, че ранено 18-годишно момче е било още живо при пристигането на полицията и спешната помощ. Пострадалият е бил отведен в болница, където починал.  На мястото на убийството полицейските служители открили пистолет, с който бил застрелян младия мъж. Засега няма информация за участниците в стрелбата. Полицията изяснява всички обстоятелства около инцидента и издирва предполагаемия убиец. Превод и редакция: БЛИЦ  ", "date": "2018.09.12", "title": "Стрелба в училище близо до Лас Вегас"}
{"url": "https://www.blitz.bg/stsena/kim-kardashiyan-plache-vseki-den-zaradi-zadnika-si_news626371.html", "text": "Ким Кардашиян призна в риалити шоуто \"Семейство Кардашиян\", че всеки ден плаче поради размера на задните си части, съобщава PopCrush.Кортни Кардашиян отбеляза в шоуто, че задникът на Ким изглежда \"огромен\", когато тя седи.  Майката на сестрите намекна, че такива думи могат да обидят Ким, но Кортни Кардашиян беше изненадана от тази реакция, защото си мислеше, че сестра й харесва задника си.  \"Тя харесва пищните си форми, не съм казвала нищо обидно!\", отбеляза Кортни.  Тези думи, обаче накараха Ким да реагира.  \"Това не е вярно! Плача заради това всеки ден!\" - призна звездата.  Според нейните думи, тя тренира, за да може задните й части да не са толкова големи. Превод и редакция: БЛИЦ  ", "date": "2018.09.12", "title": "Ким Кардашиян плаче всеки ден заради задника си"}
{"url": "https://www.blitz.bg/svyat/v-tripoli-podlozhikha-na-obstrel-s-raketi-edinstvenoto-raboteshcho-letishche_news626372.html", "text": "Единственото функциониращо летище в либийската столица Триполи беше подложено на ракетен обстрел тази нощ. Това съобщи агенция Ройтерс, като се позова на очевидци.Няколко ракети били изстреляни срещу летището Матига, една от които паднала в Средиземно море. Не е известно кой е извършителят на нападението. Не се съобщава за жертви.  Либийски пътнически самолет, летящ от Египет за Триполи, бил отклонен за Мисрата заради ракетния обстрел, съобщиха летищните власти.  Източник: БНР ", "date": "2018.09.12", "title": "В Триполи подложиха на обстрел с ракети единственото работещо летище"}
{"url": "https://www.blitz.bg/svyat/kuche-spasi-sobstvenika-si-ot-50-godini-zatvor-snimki_news626366.html", "text": "Американският съд отхвърли обвиненията от Джош Хорнър, който бил осъден на петдесет години за сексуално насилие над своята дъщеря. Неговото куче му помогнало, за да бъде оневинен, информират медиите в страната.\"Делото на Джош също така подчертава значението на продължаването на търсенето на истината, дори когато ДНК и други съдебно-медицински инструменти отсъстват\", се отбелязва в   на обществената организация Oregon Innocence Project, към която се обърнал за помощ осъденият шест месеца след произнасянето на присъдата.  Активистите открили несъответствия в делото. Според думите на дъщерята на Хорнър, нейният баща е застрелял и убил домашния любимец - черния лабрадор Люси, като причината е била момичето да се уплаши. Въпреки това членовете на организацията проверили информацията от осъдения мъж, за това, че кучето е живо и се убедили в неговата правота, съобщават американските издания.  Вторият важен момент бил, че момичето преди това се оплаквало от малтретиране от майка си. Обаче, както се изяснило, тези твърдения също били неверни.  Тези факти потвърждават, че Хорнър е бил осъден несправедливо и неоснователно и делото е приключило. Превод и редакция: БЛИЦ  ", "date": "2018.09.12", "title": "Куче спаси собственика си от 50 години затвор (СНИМКИ)"}
{"url": "https://www.blitz.bg/svyat/yunker-s-posledna-rech-za-sstoyanieto-na-syuza_news626374.html", "text": "Днес председателят на Европейската комисия Жан-Клод Юнкер ще произнесе своята четвърта реч за състоянието на Съюза. В Европейския парламент в Страсбург ще се проведе и дебат за посоката на развитие на Европейския съюз.Речта му пред Европарламента и дебата, който ще последва, са и последните преди европейските избори, които ще се проведат през май 2019 г.  Председателят на Комисията Жан-Клод Юнкер ще открие дебата в 10 часа българско време с изявление, представящо анализ на свършеното досега и очертаващо плановете до края на мандата. След това думата ще вземат депутатите, които ще изложат своята гледна точка за приоритетите на ЕС. Сред темите, засегнати миналата година, бяха плановете за обща отбрана, сигурността, миграцията, международната търговия, социалното равенство, укрепването на бюджета и процеса на вземане на решения в ЕС. ", "date": "2018.09.12", "title": "Юнкер с последна реч за състоянието на Съюза"}
{"url": "https://www.blitz.bg/svyat/rayner-otmeni-150-poleta_news626378.html", "text": "Служителите на авиокомпанията „Райънеър\" започнаха нова стачка. Отменени са 150 полета от и за Германия. Протестът ще продължи 24 часа. В него участват пилоти и кабинен персонал. Стачкуващите искат нови договори, включващи по-високи заплати и по-добри условия на труд.  Ръководството на компанията заплаши, че ако протестите продължат, може да се стигне до съкращаване на работни места.  През последните месеци авиопревозвачът беше разтърсен от редица протести, в резултат на които бяха отменени стотици полети в цяла Европа.  ", "date": "2018.09.12", "title": "„Райънеър\" отмени 150 полета"}
{"url": "https://www.blitz.bg/svyat/tvrd-brekzit-london-iska-otdelno-sporazumenie-za-aviatsiya-i-transport_news626380.html", "text": "Великобритания работи за \"твърд Брекзит\", разкрива The Guardian. Изданието разкрива, че британското правителство е отправило писмено запитване до останалите 27 страни-членки на ЕС. В документа Лондон моли страните-членки да подготвят за отделни двустранни споразумения за авиацията и тежкотоварния транспорт.По този начин Островът искал да си гарантира облаги, без да се договори обаче с ЕС. Инициативата е на британския министър на транспорта Крис Грейлинг.  Това е принудило главният европейски преговарящ за Брекзит Мишел Барние да  протестира пред британския министър за Брекзит Доминик Рааб. Европейският комисар за транспорта Виолета Булц предупреди Лондон, че без сделка тази есен няма да бъдат сключвани други споразумения.", "date": "2018.09.12", "title": "Твърд Брекзит: Лондон иска отделно споразумение за авиация и транспорт"}
{"url": "https://www.blitz.bg/svyat/bulka-razvrtya-dupe-vv-vzplamenyavashch-turk-na-svatbata-si-i-oshashavi-gostite-snimkivideo-18_news626368.html", "text": "Булка от Тексас, САЩ, се превърна в интернет сензация, след като изненада младоженеца и гостите си с невероятно туърк изпълнение, което те определено никога няма да забравят. Стефани Пайн може да бе облечена в ослепителна златна рокля по време на церемонията, но когато дойде време за празнуването тя изуми всички с драматична промяна на облеклото.Пейн се оказа облечена само по шорти, черно горнище с червена искряща част като си бе поставила и маска. Освен горещия туърк, тя се опита да изпълни и няколко гимнастически пози пред младоженеца и невярващите на очите си гости.  Присъстващите на сватбата в Хюстън останаха зашеметени от изненадващото представяне, такава бе реакцията и в мрежата, където видеото с танца на Пейн се превърна в хит, пише \"Дейли Мейл\".  Пейн е обяснила впоследствие, че се е решила на тази неочаквана изненада, защото искала нейните гости и съпругът й да се насладят на добро шоу да бъде сигурна, че те никога няма да забравят тържеството, на което са присъствали.   \"Спомням си всички светлини от камерите на гостите, всички издаваха възгласи на изненада и гледаха невярващо\", казва още щастливата булка.  \"И точно в този момент видях съпруга си там. Исках да го изумя и всички да бъдат щастливи\", завършва Стефани.  Съпругът на булката изглежда, че много харесва изненадата, защото и той се включва в танците. Превод и редакция: БЛИЦ        ", "date": "2018.09.12", "title": "Булка развъртя дупе във възпламеняващ туърк на сватбата си и ошашави гостите! (СНИМКИ/ВИДЕО 18+)"}
{"url": "https://www.blitz.bg/layfstayl/za-damite/dzhena-svali-chutovnite-45-kilograma-stana-sekssimvol-i-pokori-instagram-ss-snimkite-si_news626345.html", "text": "Няма жена, която да не се бори с излишните килограми. Да, но това, което направи американската Джена е повече от похвално. Тя успя да свали цели 45 килограма. Не само това – младата жена се превърна в истински сексимвол и покори Instagram.   Джена отслабнала само чрез правилно хранене, с което бързо спечели доверието на много жени и стана звезда в социалната мрежа, а последователите й там вече са над 130 хиляди души. За разлика от  , за която от  вече писаха, Джена качи свои снимки „преди” и „след”.  Към тях сподели и някои от най-добрите рецепти, които е използвала по време на слабеенето си, както и написа вдъхновяващ пост за тези, които също искат да намалят теглото си.", "date": "2018.09.12", "title": "Джена свали чутовните 45 килограма! Стана секссимвол и покори Instagram със СНИМКИТЕ си"}
{"url": "https://www.blitz.bg/svyat/monakhinya-katastrofira-zaradi-cherna-kotka_news626373.html", "text": "Жителка на италианската провинция Риети е попаднала с колата си в инцидент, защото не искала черна котка да премине пътя й, съобщават местните изданияСпоред очевидците, монахинята шофирала колата си и когато забелязала животното рязко завила към улица Виа дел Елчи. След сблъсъка с паркиран автомобил и входната врата на жилищната сграда, колата й се запалила.  Местните жители оказали първа помощ на монахинята.  Когато пристигнала спешна помощ, жената признавала, че е суеверна и поради тази причина искала да избегне среща с \"носещата нещастие\" котка. Превод и редакция: БЛИЦ  ", "date": "2018.09.12", "title": "Монахиня катастрофира заради черна котка"}
{"url": "https://www.blitz.bg/layfstayl/ptuvane/ray-za-dushata-tova-sa-nay-skpite-ostrovi-za-pochivka-v-sveta_news626385.html", "text": "На земята има много райски кътчета. Не всички от тях можем да си позволим. Тези острови са посещавани само от богати хора, защото са най-скъпите в света. Вижте:Муша Кей, Бахамите   В Муша Кей можете да изберете измежду много екстри по време на вашия луксозен престой - фойерверки лично за вас, гмуркане, дълбоководен риболов и дори търсене на съкровища.  Част от Out Islands, островите Ексумас, Муша Кей и островите на залива Копърфилд са колекция от единадесет красиви парчета земя. Тук се избира кой да гостува. Що се отнася до цените, на ден те започват от 39 000 за до 24 госта и включват храна и напитки. Кайо Еспанто, Белиз На кратко разстояние с лодка от континента, този малък остров от четири акра предлага отлично обслужване. Личен готвач, личен треньор по гмуркане, иконом и целия персонал са тук, за да ви поздравят при пристигането.  Ще си имате и своя-собствена вила от общо само седем. Цените в Кайо Еспанто са на база all inclusive и започват от 1 595 долара на вечер за всяка вила. Или можете да наемете целия остров с група приятели за 13 500 долара. Остров Гуана, Британски Вирджински острови Въпреки че островът е само 850 акра, той не достъпен масово и въпреки това разполага със седем бели пясъчни плажа за средно около 30 гости. Островът е богат на различни растения и животни, особено птичи видове, а гмуркане можете да упражнявате на три рифа.  Тук можете да практикувате йога, да поиграете тенис и да пийнете в The Club. До тук се стига с полет до остров Бийф, след което ще ви вземе лодката на курорта. Вила с изглед към морето е на цена от 695 долара на вечер за двама в ниския сезон. Какаов остров, Малдиви Идеален за романтични бягства и семейни ваканции, може да се каже, че тук няма как да останете на острова. Това е така, защото вашето настаняване ще бъде над тюркоазените води, но не в малки сламени колиби.  Настаняването варира от двустайни апартаменти до двустайни вили и предлага самостоятелни тераси за слънчеви бани. Дейностите, които може да практикувате, са гмуркания с шнорхел, риболов и обиколки на острова, за да преживеете местната култура.  Вечеряйте в ресторанта на курорта Ufaa с органична бира в южен индийски стил или в някои азиатски и средиземноморски варианти. Цените започват от 900 долара на вечер. Вила Коралина, Таити Таити със сигурност разпалва въображението, но този малък курорт отива по-далеч към изживяването на Робинзон Крузо, отколкото повечето други, като ви дава възможност да се насладите на обикновените удоволствия на живота.  Разположен на Motu Fareone - малък остров край морския бряг, Вила Коралина се състои от една вила. Това е. Няма пътища, просто плаж, кокосови орехи и морето. Ако търсите върховно уединение в рая, това е мястото. Цените започват от 430 долара на вечер за двама. Остров Бънга Рая, Малайзия На брега на природното чудо Борнео ще намерите този малък курортен остров с 47 вили, построени от местни занаятчии, които гледат към Южнокитайско море. Гмуркайте се с морски костенурки и акули, опознайте мандровите гори и премахнете стреса с някои спа процедури.  Всички помещения са климатизирани и предлагат Wi-Fi и други съвременни удобства. Въпреки тропическата среда, ще имате достъп до висококачествена винарска изба, както и до няколко ресторанта, някои от които са достъпни само с лодка. Цените започват от 1 700 долара на вечер. Mantangi Private Island Resort, Фиджи С възможност за разходка в дъждовната гора и гмуркане в кристалните води, ще си помислите, че това е ваканционен курорт. Matangi Private Island Resort се намира на вулканичен остров с площ от 240 акра, във формата на подкова.  Символ на острова са бамбуковите покриви. Останете на плажа или се отправете към външното джакузи. Цените започват от 770 долара на нощ.  Източник: profit.bg", "date": "2018.09.12", "title": "Рай за душата: Това са най-скъпите острови за почивка в света!"}
{"url": "https://www.blitz.bg/layfstayl/za-damite/tova-sa-nay-golemite-strakhove-na-vsyaka-zodiya_news626347.html", "text": "  Овен  Макар че на пръв поглед представителите на този знак не се боят от нищо, но ако се вгледаме по-внимателно, може да стигнем до най-големите им страхове - рутината и застоя. Те не понасят безделието и разнообразието, а това е причината да не се поддават на мързел и безразличие. Телец  Няма друг, който да цени толкова много стабилността и комфорта и съвсем естествено е, да се страхуват, че може да загубят всичко онова, което имат. Страхуват се от промените, защото всяка промяна винаги носи неизвестност. Точно това е причината да се стремят да попречат на собственото им спокойствие и стабилност.    Близнаци  За разлика от Телците, Близнаците обичат промените и силно се страхуват от момента, когато животът ще престане да ги радва с многообразие и различни събития. Освен това много от представителите на този знак се боят да поемат дори и малка отговорност.", "date": "2018.09.12", "title": "Това са най-големите страхове на всяка зодия"}
{"url": "https://www.blitz.bg/layfstayl/svetski/padna-golyama-tayna-pokray-bremennostta-na-geri-malkodanska-sinoptichkata-e-vzela-vazhno-reshenie_news626464.html", "text": "Бременната синоптичка Гери Малкоданска ще ражда с планирано секцио във Франция. Къдрокоската вече е говорила с един от специалистите в известната частна клиника и останала изключително доволна от отношението и условията в лечебното заведение.   Синоптичката била категорична, че няма да роди у нас, особено след последния трагичен случай с починалата родилка в Сливен. Проверка установи, че общият престой във френската клиника  струва около 2000 евро.   Апропо, за тези, които се осигуряват във Франция, всичко е безплатно, независимо дали майката ще ражда в частна или в държавна болница, пише в. \"Галерия\". Малкоданска се е спряла именно на Града на любовта, тъй като половинката й  Александър Ковачев  има бизнес отношения в столицата. Негов партньор му препоръчал луксозната клиника като една от най-добрите във Франция. Таткото ще присъства на раждането. Алекс Ковачев е интериорен дизайнер и  успешно развива бизнеса си из Европа. Най-често работи със заведения, клубове, яхти, самолети, проектирал е и домовете на голяма част от елита у нас и в чужбина. Има 14-годишна дъщеря от предишния си брак, а с Гери са заедно повече от 2 години. Синоптичката е в 6-ия месец  и упорито крие коремчето си. Малкоданска избягва публичните изяви, както и снимките в социалната мрежа, където преди бременността бе доста активна. Умишлено носи широки дрехи, тъй като се бои от уроки и лоши очи. От няколко месеца Гери е в болничен и не съобщава времето по Нова ТВ заради общо неразположение. На чаровницата постоянно й прилошавало, а кръвното й било опасно ниско.", "date": "2018.09.12", "title": "Падна голяма тайна покрай бременността на Гери Малкоданска, синоптичката е взела важно решение!"}
{"url": "https://www.blitz.bg/lyubopitno/tova-e-magicheskata-formula-za-da-spechelite-ot-lotariyata_news626483.html", "text": "Статистиката сочи, че е четири пъти по-вероятно да ви удари гръм, отколкото да спечелите лотарията. Но очевидно тази закономерност не важи за румънския математик Стефан Мандел, който е искал да спечели достатъчно пари, за да изведе семейството си от комунистическа Румъния, пише Obekti.bg, позовавайки се на Science Alert.   Той е печелил лотарии по света цели 14 пъти, благодарение на своята математическа формула, която показва, че лотарията наистина е игра на числата. Ето магическата формула, която дори и да не успеете да приложите на практика, може да ви утеши с обяснение след поредната загуба на пари: ", "date": "2018.09.12", "title": "Това е магическата формула, за да спечелите от лотарията!"}
{"url": "https://www.blitz.bg/layfstayl/svetski/kray-na-spekulatsiite-pokray-tita-pevitsata-veche-e_news626485.html", "text": "Въпреки спекулациите, че Тита се е провалила на кандидат-студентските изпити в УНСС, младата певица се похвали, че е приета от първия път желаната специалност мениджмънт и бизнес администрация.   Пред Гала изпълнителката, която преди часове пусна нова песен с Криско, бе категорична, че е много доволна от резултата. Той тежи още повече, защото тя бе последните три години частна ученичка в Силистра и съчетавала ученето с участия. „Показах 89 процента по-висок резултат от останалите и влязох от раз”, обясни певицата в „На кафе”. Христина Христова още през пролетта сподели, че не иска да учи нищо, свързано с музика, за да може да разчита и на престижна работа, ако интересът й към пеенето се изчерпи. Тя призна още, че е прекарала рождения се ден през лятото само с най-близките си, но шефът й Криско не могъл да се присъедини към купона. Най-важно за нея обаче било присъствието на гаджето й Виктор, hotnews.bg.", "date": "2018.09.12", "title": "Край на спекулациите покрай Тита, певицата вече е..."}
{"url": "https://www.blitz.bg/zdrave/obyavikha-spisbk-na-khranite-ubiytsi_news626198.html", "text": "Широко изследване, проведено от Националния институт по здравеопазване във Великобритания, установи кои са храните \"убийци\".  В проучването, което продължило 23 години, са взели участие 3800 мъже и 1575 жени на средна възраст 51 години.   Анализирани били данни от техния начин на живот и хранене.  ", "date": "2018.09.12", "title": "Обявиха СПИСЪК на храните \"убийци\"!"}
{"url": "https://www.blitz.bg/zdrave/zdravni-novini/treska-povrshchane-mekhuri-strashna-bolest-plzna-na-ostrova-ofitser-ya-donesl-ot-nigeriya_news626326.html", "text": "В Обединеното кралство е регистриран първият случай на маймунска едра шарка - рядка и опасна вирусна инфекция, подобна на натуралната едра шарка.  Медиите на Острова съобщават, че болестта може да е заразила около 50 души. Източникът на инфекцията е морски офицер, който пристигна в Лондон от Нигерия. В рисковата зона са пътниците на самолета, които са били в салона с болния мъж, съобщава The Telegraph.  В момента офицерът е прехвърлен в отделението за инфекциозни заболявания в лондонска болица. Колко хора е успял да зарази, все още не е известно.   ", "date": "2018.09.12", "title": "Треска, повръщане, мехури: Страшна болест плъзна на Острова, офицер я донесъл от Нигерия"}
{"url": "https://www.blitz.bg/zdrave/zdravni-novini/dermatolog-razkri-koi-sa-navitsite-koito-sbrchkvat-kozhata-ni_news626299.html", "text": "Дерматологът-козметолог Анна Пономарева разказа кои са навиците, които могат да накарат една жена да остарее преждевременно - те увреждат кожата и причиняват обриви .   Експертът обясни, че навиците причиняващи преждевременно стареене са следните:", "date": "2018.09.12", "title": "Дерматолог разкри, кои са навиците, които сбръчкват кожата ни"}
{"url": "https://www.blitz.bg/zdrave/vazhno-evropeyskite-kardiolozi-oglasikha-novite-normalni-pokazateli-na-krvnoto-nalyagane_news626147.html", "text": "Изявление за нов стандарт за показателите за кръвно налягане бе направено на годишната кардиологична конференция в Мюнхен, а нормите бяха публикувани на страниците на European Heart Journal.  Променените норми на артериалното налягане бяха представени от учени от Европейското дружество за лечение на хипертония (ESH) и Европейската кардиологична общност (ESC). Тези показатели не бяха обновявани от 2013 г.  , посочвайки за водещ фактор нарушаването на нормалните функции на сърдечно-съдовата система.  Именно сърдечно-съдовите заболявания  днес са на първо място в общата статистика за смъртността в редица страни, а България в този смисъл не е изключение.  ", "date": "2018.09.12", "title": "Важно! Европейските кардиолози огласиха новите нормални показатели на кръвното налягане"}
{"url": "https://www.blitz.bg/zdrave/zdravni-novini/tazi-khrana-mozhe-da-ni-spasi-ot-insult_news625730.html", "text": "Можете да се предпазите от сърдечно-съдови заболявания и да намалите риска от инсулт с помощта на храни, които съдържат високи нива на ненаситени мазнини, твърдят учените от Изследователския център по биотехнологии в болницата \"Архангел Михаил\" (Торонто).", "date": "2018.09.12", "title": "Тази храна може да ни спаси от инсулт"}
{"url": "https://www.blitz.bg/zdrave/zdravni-novini/razkrikha-kak-mozkt-ni-zalichava-nepriyatni-spomeni_news626476.html", "text": "В рамките на мащабно проучване невробиолози от Германия, Холандия и Великобритания стигнаха до извода, че в главния мозък на човека има зони, които отговарят за унищожаването на някои спомени, съобщи сп. \"Кърънт байолъджи\", цитирано от дарик.     Било установено, че механизмът на тези сложни процеси се осигурява от активността на  префронталния кортекс  и  хипокампуса .    Тежък развод ,  изневяра  и  други стресови събития  могат просто да бъдат заличени от паметта.  ", "date": "2018.09.12", "title": "Разкриха как мозъкът ни заличава неприятни спомени"}
{"url": "https://www.blitz.bg/zdrave/zdravni-novini/khapvayte-tezi-plodove-sreshchu-gastrit_news626293.html", "text": "Гастритът често един от бичовете в днешни дни. Той често е следствие от нередовно хранене и нездравословни навици, свързани с начина на живот.   Ако усетите, че имате симптоми  като повръщане, болки в гърба, подуване на корема или хронична умора, трябва да отидете на лекар, за да ви даде професионални препоръки и предпише подходящото лекарство за лечение на гастрита.", "date": "2018.09.12", "title": "Хапвайте тези плодове срещу гастрит"}
{"url": "https://www.blitz.bg/svyat/bremenna-nameri-plkh-v-supata-si-a-ot-restoranta-poiskakha-da-ya-kompensirat-s-pari-za-abort-video_news626292.html", "text": "Жена заедно със съпруга си отиде в закусвалнята Xiabu Xiabu в китайската провинция Шандун. Но там я очаквала доста неприятна изненада. Семейната вечеря в популярното заведение за хранене приключила с медицински преглед и шокиращо предложение на персонала, пише в. \"Дейли Мейл\".Бременната жена, чието име не се съобщава, е открила в супата си мъртъв плъх. При това посетителката вече била успяла да сложи няколко лъжици в устата си от ястието. Когато тя и мъжът ѝ Ма разказали на персонала за случилото се, то, по техните думи, получили доста странен отговор. На тях им били предложени пари за аборт на детето, което е могло да пострада заради гризача в храната. \"Ако вие се притеснявате за детето, ще ви дадем 20 000 юана, за да направите аборт\", казали служителите на ресторанта.       Видео: Daily Mail Сега пострадалата бременна жена е в болница за изследвания. Санитарните служби са проверили ресторанта. И макар следи от плъхове да не са били намерени, било е открито струпване на вода в зоната на приготвянето на храната. Освен това, станало ясно, че доставчиците на зеленчуци не са имали необходимата квалификация. Ресторантът е временно затворен. Впоследствие от заведението заявиха, че ще направят всичко възможно, за да накарат клиентите си в бъдеще да се чувстват в безопасност, докато се хранят.  Превод и редакция: БЛИЦ    ", "date": "2018.09.12", "title": "Бременна намери плъх в супата си, а от ресторанта поискаха да я компенсират с пари за аборт (ВИДЕО)"}
{"url": "https://www.blitz.bg/stsena/golata-kim-kardashiyan-prikri-prelestite-si-samo-s-tsvetya-snimka-18_news626358.html", "text": "Американската риалити звезда, актриса и модел Ким Кардашиян публикува на страницата си в социалната мрежа откровена снимка, където голото й тяло е украсено само с цветя.Фотографията предизвика незабавно положителни отзиви от нейните фенове в интернет.  \"Колко сте прекрасна\" - написа почитател.  \"Аз съм влюбен\" - написа друг поклонник.  \"О, вие сте фантастична\", пише фен. Превод и редакция: БЛИЦ  ", "date": "2018.09.12", "title": "Голата Ким Кардашиян прикри прелестите си само с цветя (СНИМКА 18+)"}
{"url": "https://www.blitz.bg/kriminalni/v-tsentra-na-kiev-strelyakha-po-dvoyka-tseluvashcha-se-na-peyka_news626359.html", "text": "Полицейските служители в Киев, столицата на Украйна, издирват нападател, който е стрелял по 20-годишна девойка и нейния приятел, съобщават украинските изданияИнцидентът е станал в двора на сграда. Според информацията на изданието \"Cтрана.ua\", момичето е ранено в ръката. Младият мъж не е пострадал.  Според предварителните данни, изстрелите са извършени от травматичен пистолет. Превод и редакция: БЛИЦ  ", "date": "2018.09.12", "title": "В центъра на Киев стреляха по двойка, целуваща се на пейка"}
{"url": "https://www.blitz.bg/svyat/ostavka-podade-ministrt-na-zdraveopazvaneto-na-ispaniya-zaradi-neredovna-magistratura_news626360.html", "text": "Министърът на здравеопазването на Испания Кармен Монтон подаде оставка, след като не успя да даде убедителни обяснения как е получила дипломата си за магистър, съобщиха испански медии.Медийно разследване разкри, че Монтон е получила диплома от университета \"Крал Хуан Карлос\" в нарушение на редица процедури, без да посещава лекции и упражнения.  В понеделник, по време на извънредна пресконференция, министърът опроверга всички обвинения, но не можа да си спомни къде е ходила на лекции. За кратко тя показа и заглавната страница на магистърската си дисертация, но отказа да предостави целия текст на журналистите.  „Съобщих на премиера, че подавам оставка“, заяви Монтон само ден по-късно, без да влиза в подробности.  Агенциите припомнят, че през юни, само седем дни след встъпване в длъжност на новото социалистическо правителство, оставка заради предишни данъчни измами подаде министърът на спорта Максим Уерта.  Източник: БНР ", "date": "2018.09.12", "title": "Оставка подаде министърът на здравеопазването на Испания заради нередовна магистратура"}
{"url": "https://www.blitz.bg/svyat/yuzhnokoreyski-studenti-se-opitakha-khitro-da-se-izmknat-ot-zadlzhitelna-voenna-sluzhba_news626363.html", "text": "Южнокорейската армия обвини 12 студенти, че нарочно са наддали на тегло, за да избегнат военната служба, която е задължителна в Южна Корея, предаде атенция Франс прес, цитирана от БНРОбвинените студенти учели класическа музика в един и същи университет в Сеул. Те взимали протеини на прах и пили големи количества сок в деня на изпита за проверка на тяхната физическа годност да постъпят в армията.  Първоначално хитростта им имала успех и те не били сметнати за годни за военна служба. Но после военните успели да прехванат онлайн съобщения между студентите и разбрали измамата.  Случаят е предаден на прокуратурата и студентите може да бъдат осъдени и след това отново да бъдат заставени да се явят на изпита за физическа годност.     Военната служба в Южна Корея, която продължава 21 месеца, е задължителна за всички млади мъже. В армията мъжете трябва да постъпят до 28-ата си година. ", "date": "2018.09.12", "title": "Южнокорейски студенти се опитаха хитро да се измъкнат от задължителна военна служба"}
{"url": "https://www.blitz.bg/kriminalni/prestplenie/publikuvakha-kadri-ot-poslednite-sekundi-ot-zhivota-na-politsay-zastrelyan-ot-prestpnik-v-sashch-video_news626364.html", "text": "Полицията в Лос Анджелис публикува кадри от последните секунди от живота на полицай, който бе застрелян от престъпник на 27 юли.Според информацията на \"Дейли мейл\", 32-годишният Ричард Мендоса е разстрелял от упор полицаи, които са спрели колата му за проверка на документите.  Отбелязва се, че партньорката на починалия служител на реда е успяла да застреля престъпника, въпреки раняването си. Превод и редакция: БЛИЦ     ", "date": "2018.09.12", "title": "Публикуваха кадри от последните секунди от живота на полицай, застрелян от престъпник в САЩ (ВИДЕО)"}
{"url": "https://www.blitz.bg/stsena/vizhte-v-kakvo-zapodozryakha-selena-gomes-sled-tezi-neyni-palavi-snimki_news626365.html", "text": "26-годишната американска актриса и певица, звезда на филмите на Дисни, публикува откровени снимки в \"Инстаграм\".На снимките брюнетката има тен и се е разположила с коктейл на кожен диван, облечена в много гореща рокля. Тоалетът й е много тесен около гърдите й и бюстът се издига над черната материя. Феновете, обаче, започнаха да задават въпроси относно пищните форми на красавицата.  Според тяхното мнение, по-рано Селена не е можела да се похвали с такива размери и причината явно е свързана с пластични операции. Феновете решиха, че още една, поредна звезда прибягва до помощта на пластичните хирурзи в стремежа си към привлекателен външен вид.  \"Ето къде изчезна тя, възстановявала се е  след операция на гърдите\" - написа един от поклонниците. И наистина, Селена Гомес рядко актуализира профила си през последните няколко месеца. Но може пък времето да е преминало в подготовката на нов албум, който по думите на Селена най-после е завършен, пише \"Мирър\".  \"Гръдни импланти?\", попита в мрежата fighterforever2018.  \"Май някой си е направил операция\", коментира xx_4lejo_xx  Но мнозина се опитаха да защитят звездата: те й написаха комплименти и я помолиха да не променя визията си. А един от абонатите беше толкова впечатлен, че си спомни за бившето гадже на Селена Джъстин Бийбър и предположи, че сега певецът изпитва яд, че е изгубил такава хубавица.  Превод и редакция: БЛИЦ  ", "date": "2018.09.12", "title": "Вижте в какво заподозряха Селена Гомес след тези нейни палави СНИМКИ"}
{"url": "https://www.blitz.bg/intsidenti/katastrofi/lekomotoren-samolet-se-razbi-v-shveytsariya-video_news626353.html", "text": "В планините на Швейцария падна и се запали лекомоторен самолет като в резултат на инцидента пилотът е починал, съобщава местното издание 20min.Инцидентът се случи на върха Вал Бедрето на прохода Нуфенен от страната на Тусин. Пътят, на който е паднал самолетът, ще бъде блокиран най-малко през целия 12 септември.  Установяват се причините за произшествието. Превод и редакция: БЛИЦ     ", "date": "2018.09.12", "title": "Лекомоторен самолет се разби в Швейцария (ВИДЕО)"}
{"url": "https://www.blitz.bg/intsidenti/smrtonosen-skok-s-parashut-na-desantchik-be-zapechatan-na-video_news626361.html", "text": "В мрежата се появи видео със смъртоносния скок с парашут, извършен от руски военнослужещ. Инцидентът се е случил във Владимирска област.Трагичният случай е станал най-вероятно на 28 август по време на бойно обучение, съобщават световните издания.  Скокове са били направени от вертолет.  Според предварителните данни, трагедията се дължи на факта, че основният парашут не се е отворил, а резервният се е отворил много близо до земята, когато било твърде късно. Превод и редакция: БЛИЦ     ", "date": "2018.09.12", "title": "Смъртоносен скок с парашут на десантчик бе запечатан на ВИДЕО"}
{"url": "https://www.blitz.bg/obshtestvo/regioni/pak-cherna-vest-ot-varna-koloezdachite-dadokha-nova-zhertva-pochina-i-blsnatiyat-na-am-cherno-more_news626481.html", "text": "Велосипедистът, който снощи беше пометен от автомобил малко преди табелата за Варна на АМ \"Черно море\", е починал. Това съобщиха преди минути от пресцентъра на полицията в града, пише \"Петел\".   Вчера вечерта, в около 18,05 часа на АМ \"Черно море\", малко преди табелата за град Варна, 31-годишен водач на \"Рено\" блъска блъска велосипедист, който се движи в аварийна лента. Вследствие на инцидента 60-годишният мъж е настанен за лечение в болнично заведение с тежки травми. Въпреки усилията на лекарите обаче човекът умира. Изясняват се причини и обстоятелства около инцидента. По случая е образувано досъдебно производство.  ", "date": "2018.09.12", "title": "Пак черна вест от Варна. Колоездачите дадоха нова жертва. Почина и блъснатият на АМ \"Черно море\""}
{"url": "https://www.blitz.bg/intsidenti/stikhii/zemetresenie-e-registrirano-v-v-tsentralna-italiya_news626367.html", "text": "Регистрирано е земетресение с магнитуд 3.6 в Централна Италия, показва справка на интернет страницата на Европейския средиземноморски сеизмологичен център.Земетресението е станало в 23:57 на 11 септември (0:57 на 12 септември българско време) на 30 километра северно от Малтиняно и на 130 километра североизточно от Рим на дълбочина 7 километра.  Земетресението е усетено в района на епицентъра.  За сега няма информация за пострадали хора и нанесени материални щети.   Източник: \"Фокус\" ", "date": "2018.09.12", "title": "Земетресение е регистрирано в в Централна Италия"}
{"url": "https://www.blitz.bg/intsidenti/katastrofi/shokirashchi-razkritiya-za-dzhigita-s-bmv-to-pregazil-smrtonosno-mladiya-baletist-vv-varna_news626403.html", "text": "Шофьорът, който блъсна с автомобила си 39-годишен балетист на колело до Летния театър във Варна и след това избяга от мястото на инцидента, е карал рисково и преди удара, твърдят очевидци. Според хората мъжът е карал с превишена скорост по целия булевард, като за малко да се удари в друг автомобил, след което връхлита момчето на пешеходна пътека, предава bTV.  Извършителят се предал по-късно в полицията в присъствието на адвокат.  39-годишният Мартин издъхнал в болница по-късно. Той бил известен балетист от Държавната опера във Варна. По-рано близки на мъжа събираха средства, за да организират неговото погребение, но сумата вече е събрана.  „Мартин беше страхотен приятел, отдаден на музиката, на операта. Потресени сме от случилото се”, каза Христина Костадинова, негова близка приятелка.  Смъртта на Мартин предизвика недоволството на артистичните и вело средите във Варна.  „Такива инциденти зачестяват, защото няма ефективни присъди и контрол”, смята Калоян Стоянов от велоклуб „Устрем”.  Тази вечер в памет на Мартин се организира шествие по улиците на Варна. ", "date": "2018.09.12", "title": "Шокиращи разкрития за джигита с БМВ-то, прегазил смъртоносно младия балетист във Варна"}
{"url": "https://www.blitz.bg/intsidenti/katastrofi/zableyan-85-godishen-pensioner-pomete-s-visoka-skorost-malko-dete-v-aytos_news626422.html", "text": "Малко дете пострада при пътен инцидент в Айтос. 85-годишен шофьор блъснал 6-годишното момче на кръстовището на ул. \"Места\" и \"Георги Кондолов\", съобщава Флагман бг.Възрастният шофьор изобщо не съобразил, че в района играят деца, натиснал газта на своя \"Форд Фиеста\" и ударил момченцето. Инцидентът се случил в ранния следобед - около 14:40 ч., но и това не повлияло на Тодор В., който връхлетял с автомобила си върху Е. М.  Детето веднага е откарано в болница. Като по чудо момченцето се разминало без сериозни травми. То е прегледано и освободено за домашно лечение. ", "date": "2018.09.12", "title": "Заблеян 85-годишен пенсионер помете с висока скорост малко дете в Айтос"}
{"url": "https://www.blitz.bg/intsidenti/katastrofi/deja-vu-dzhigit-pregazi-13-godishen-velosipedist-v-ruse-i-dukhna-za-sekundi_news626456.html", "text": "Шофьор блъсна 13-годишен велосипедист в Русе и избяга от местопроизшествието. Инцидентът е станал в русенския квартал „Средна кула” във вторник вечерта., съобщиха от МВР – Русе.   Произшествието е станало около 18 часа на ул. „Йордан Йовков”, в района на кръстовище с ул. „Димитър Талев”. Екип на Пътна полиция е изяснявал инцидента. Според подадената информация, 13- годишно момче, велосипедист, движещо се по пътното платно, е било блъснато от лек автомобил, при което е паднало на пътя и е загубило съзнание.  Водачът на моторното превозно средство е напуснал веднага местопроизшествието, без дори да се заинтересува от състоянието на момчето. В резултат на катастрофата, велосипедистът е пострадал с комоцио и фрактура на ходило на ляв крак.  След преглед в болницата, детето е било настанено за наблюдение. Причините и обстоятелствата, довели до ПТП, се изясняват от полицията. Издирва се колата и водачът по дадено описание. По случая е образувано досъдебно производство, уточниха от МВР -Русе.   Припомняме, че   ", "date": "2018.09.12", "title": "Deja Vu: Джигит прегази 13-годишен велосипедист в Русе и духна за секунди!"}
{"url": "https://www.blitz.bg/obshtestvo/regioni/ochevidets-na-uzhasyavashch-intsident-kray-ezero-zagorka-razkazva-kakvo-se-e-sluchilo_news626413.html", "text": "Пряк свидетел на ужасяваща случка край езеро “Загорка” разказва за   потресваща ситуация, разиграла се пред очите му:  Някъде към 18,30 ч. вървяхме по алеята от южната страна на езерото и подминавайки заведението се заслушахме в думите на малко момченце, яхнало велосипедче без помощни колела.  “Сега отиваме на барчето да пием кафе” – изфъфли отговорно малчуганът на видима възраст около 3 г. и ние само се усмихнахме на неговата увереност за дейно участие в заниманието на възрастните, които се бяха спрели край него.  Дали направихме и 5-6 крачки и току зад гърба ни се изтърколи колелото с детето, стремително насочено към водата по бетонирания стръмен бряг на езерото, което ги погълна веднага, а отгоре където потънаха, не останаха дори кръгове. Секунди, насечени на мигове ужас, ступор и гонещи се мисли за реакция и решителност.  В този момент млад мъж изтича покрай нас, влезе във водата, докато тя му беше до бедрата той стъпваше на твърдо и в следващия миг и той потъна изведнъж. Страшно! От двамата нямаше следа. И за радост на всички нас, мъжът се показа, стискайки малкия. Излязоха и двамата, детето се разплака, майката – бременна жена, видяхме едва сега, заедно с още една жена.  Спасителят клекна край момченцето, хвана го за рамото и се опита да го успокои: “Не плачи, я виж, и аз съм мокър целия като теб.” Майката извади телефон и се опитваше да  звънне на бащата на детето, но беше в тотален шок.  Разказвам случката, защото ако не беше мъжът, който се хвърли да спаси детето без да се замисли, не знам какво щеше да се случи. Искам да спомена и за още един човек, който  също се притече на помощ и подхвана момченцето от спасителя му. После двамата извадиха от езерото и злополучното колело.  Аз съм жена. Плувам по малко, но само в басейн и в морето, докъдето усещам твърдо под краката си. В такова изпитание попадам за пръв път. Вероятно, въпреки неувереността си от разни стъбла и коренища по дъното на езерото, щях да вляза във водата. А и как иначе, детето потъна пред очите ми. Не знам. За радост нямах време да мисля, мъжът скочи веднага след детето. Всичко се разигра за не повече от 10 секунди – от падането на колелото, до изваждането на малкия.  Браво на младия мъж за себеотрицанието!  А мястото край езерото си е опасно. Алеята е тясна, отстрани към водата няма никаква преграда. Там деца и възрастни карат велосипеди, ролери, кънки – колко е да се отклониш леко или да изтървеш управлението на колелото, а наклонът на бетонния бряг само ще увеличи скоростта на падането. Ето, майката беше до рожбата си и въпреки това не можа да предотврати инцидента.” На следващия ден от zarata.eu са открили, героя, спасил детето на езерото \"Загорка\"  Мъжът е от Стара Загора и се казва Петко (самият той не пожела да се пише повече за него), който за инцидента каза само:  “Не се поколебах и за секунда да спася детето. Все пак и аз съм баща, дъщеря ми е може би на възрастта на този малчуган.”  Както стана ясно, момченцето, което падна с колелото в езерото, е на 4 г. и половина. Казва се Христо и скоро очаква сестричка, по думите на майка му Таня. Родителите на Христо са изключително благодарни на Петко. За тях той е истински герой!  Оказа се, че самият Петко не е добър плувец, но както сподели самият той:  “Не мисля, че съм извършил нещо особено. Всеки баща би реагирал по начина, по който го направих аз. Прибрах се вкъщи целият мокър, дъщеря ми ме прегърна с малките се ръчички и чак тогава освободих натрупаната емоция и сълзите ми потекоха. Разказах на съпругата ми какво се случи и се прегърнахме тримата.” ", "date": "2018.09.12", "title": "Очевидец на ужасяващ инцидент край езеро \"Загорка\" разказва какво се е случило"}
{"url": "https://www.blitz.bg/intsidenti/katastrofi/vodach-navleze-v-uchastk-v-remont-i-padna-v-krayptna-kanavka-snimka_news626465.html", "text": "Инвалидът Петър Пеев навлязъл днес с Мерцедеса си в забранен участък за движение на Околовръстното на Хасково, където в момента текат ремонтни дейности.   След като вижда, че пътят спира до багер, който копае, водачът Пеев предприема маневра. Дава на задна скорост, но колата му попада в крайпътната канавка. Шофьорът и жена му, която също е била в колата, не са пострадали, но се изплашили. На място пристига пожарна, за да издърпа немското возило. На мъжа е съставен акт за навлизане в забранен участък.", "date": "2018.09.12", "title": "Водач навлезе в участък в ремонт и падна в крайпътна канавка (СНИМКА)"}
{"url": "https://www.blitz.bg/intsidenti/katastrofi/koshmar-i-zverska-katastrofa-na-magistrala-struma_news626500.html", "text": "Поради пътно произшествие на Автомагистрала „Струма” има временни затруднения на преминаващите през пътен възел „Бобошево”. Това съобщи Катя Табачка, говорител на Областна дирекция на МВР – Кюстендил, предава \"Фокус\".   Временни затруднения за пътуващите по автомагистрала „Струма“. В района се е преобърнал лек автомобил в активната пътна лента, шофьорът и двамата пътници в автомобила са контактни. Оказана им е помощ от страна на Центъра за Спешна медицинска помощ.  Движението се осъществява в посока София в изпреварващата лента и се регулира от пътни полицаи. ", "date": "2018.09.12", "title": "Кошмар и зверска катастрофа на магистрала \"Струма\"!"}
{"url": "https://www.blitz.bg/politika/vesela-lecheva-obyavi-neochakvano-bsp-shche-glasuva-protiv-ostavkite-na-ministrite-no_news626394.html", "text": "\"Много често се говори за тези червени пари и куфарчета. Това е поредната медийна пушилка. Никой не казва какви са тези пари, от къде идват, за какво се харчат. Надявам се това да не е поредния медиен шум и да се докажат тези неща в един момент\". Това заяви Весела Лечева от БСП пред Хекимян в студиото на bTV.\"Аз чух за Бенчо Бенчев чак след случая с Очите. Преди това нямах представа кой е този човек. Ние снехме доверието си към него, аз нямам представа какъв е и дали е финансирал партията\", обясни още Лечева.   Дали БСП иска предсрочни избори, тя обясни така: \"Ние предлагаме промяна в този мандат, който доведе България в челните класации за корупция и ни постави в началото на всички места по бедност, специалисти твърдят, че има демографска катастрофа\".   Попитана дали лидерът на БСП Корнелия Нинова е на СПА, Лечева отговори категорично, че Корнелия Нинова ще бъде в народното събрание след 5 минути.   \"БСП няма да гласува \"за\" оставките на министрите. Ние ще гласуваме против тях, както и против приемането на новите министри, тъй като промяна няма да има\", заяви тя. ", "date": "2018.09.12", "title": "Весела Лечева обяви неочаквано: БСП ще гласува \"против\" оставките на министрите, но..."}
{"url": "https://www.blitz.bg/politika/deputatite-shche-obsdyat-predlozhenieto-za-zadlzhitelni-kolani-v-avtobusite_news626406.html", "text": "Всички автобуси, които се движат по маршрути над 30 км и по републиканската пътна мрежа, да бъдат задължени да имат предпазни колани и видеокамери за наблюдение. Предложението се очаква да бъде внесено за обсъждане на днешното заседание на Народното събрание, съобщава БНТ.Промяната в Закона за пътищата вече беше одобрена на второ четене от парламентарната Комисия по регионална политика. Измененията регламентират още въвеждането на тол системата и електронните винетки от следващата година.  Парламентът ще разгледа няколко доклада за дейността на органите на съдебната власт през 2016 и 2017 г., предвижда проектопрограмата на депутатите. Очаква се те да обсъдят на първо четене промени в Закона за енергията от възобновяеми източници, в Закона за културното наследство и в Търговския закон.", "date": "2018.09.12", "title": "Депутатите ще обсъдят предложението за задължителни колани в автобусите"}
{"url": "https://www.blitz.bg/analizi-i-komentari/georgi-markov-v-germaniya-ima-klane-na-khristiyani-ot-imigrantite-a-ep-chrez-lobito-na-soros-se-samoubi-otmshchavayki-na-orban_news626409.html", "text": "Унгарският премиер Виктор Орбан да напусне ЕНП. Той няма място в една формация с канцлера Ангела Меркел, защото в момента в Германия има клане на християни от имигрантите, поканени от канцлера. Това коментира пред   депутатът от ГЕРБ Георги Марков по повод на острите дебати в Европейския парламент и предложението на холандката Юдит Сарджентини (Зелени), която призова ЕП да подкрепи предприемането на процедурата по чл. 7 от договора за ЕС срещу Будапеща - лишаване от право на глас в Съвета на Унгария.    Считам, че Европейският парламент, чрез лобито на Сорос, което е над 226 депутати, се опита да си отмъсти на Орбан за това, че няма шеф. И наистина Орбан няма шеф, Унгария е суверенна страна. Орбан 3 пъти е избиран с 2/3 мнозинство. Проведе референдум за мигрантите, завършил на 99 на 1. Европейският парламент е безсрамен, защото допусна всичко това, което се разиграва в Европа, да промени профила й, да има милиони мигранти, преминали  границите на суверенни държави не по закона и установения ред, прояви, които се наказват по нашето законодателство, например с 5 години лишаване от свобода. \"Елате, ще се справим\" бе мотото на Германия към мигрантите. Справянето е следното - стотици невинни жертви. Ще споделя някои от последните случаи - малолетната Миа бе намушкана с нож от афганеца Абдула в град Кандел, и то на връх Коледа.  Афганистанецът получи едва 8 години присъда, тъй като го бил направил от ревност. И само заради това решение Германия трябва да бъде поставена под мониторинг за липса на върховенство на закона. Освен това малката Сюзане във Висбаден. Закланото момче в Кемниц и онзи ден идентично и в Кьотен. Източногерманците отново са на улицата след 1989 година. Забравиха, че унгарците участваха заедно с източногерманците при свалянето на Берлинската стена. Първата тухла падна в Германия през август, когато Унгария отвори границата с Австрия, за да минат десетки хиляди източногерманци от Будапеща в Западна Германия, а след това източногерманците от Лайпциг, Дрезден и Берлин отидоха и събориха стената. Тогава покойният велик канцлер на Германия Хелмут Кол, за разлика от Меркел, беше в Полша на посещение. А Меркел е в сауната, защото тя няма героично минало като Орбан, който през юни 1989 година е на площада и призовава руските танкове да напуснат страната. Европейските бюрократи, начело с Меркел и бившия френски президент Оланд, докараха Европа до там да е със свалени гащи и да бъде пазена от страна като Турция. Тези хора не са на себе си да правят евроинквизиция на единствения министър председател в Европа, който е с ярко антикомунистическо минало още едва 24-годишен. А за това се искаше кураж. Очевидно това е предсмъртната агония на неолибералите. Кой е мислил, че Ангела Меркел ще докара германските християндемократи до най-ниския резултат през Втората световна война? В момента това, което публикува \"Билд\", е 28% подкрепа за тях. А германските социалдемократи са вече трета политическа сила. Ангела Меркел и хора като нея и Манфред Вебер, от когото съм крайно разочарован и не е никакъв християндемократ, допуснаха гей браковете и тържествуването на джендър идеологията. Мислили ли сте някога, че Италия ще се управлява от Салвини на практика и че \"Пет звезди\" ще спечели в Рим с 65%, че шведските социалисти ще слязат на най-ниския резултат от един век насам, че френските социалисти ще починат? Орбан беше ясен. Той каза: \"Макрон иска да разбие ЕНП, всичко зависи от германците\". Очевидно силната личност на Орбан плаши Християндемократическата партия на Германия. Разочарован съм и от Себастиян Курц. И неслучайно Меркел и Курц бяха дълги години в коалиция с местните социалисти и затова я докараха дотук. Чудя се на Орбан защо досега още не ги е напуснал. Неговото място е в един съюз с г-н Качински в Полша, който извади социалистите от парламента, който е християнин и държи на християнския характер на Европа. Битката е християнска ли да бъде Европа или не. Нито Макрон, нито Меркел говорят за християнство, те говорят за европейски ценности и същевременно, отнесени от вихъра, забравят, че най-важната ценност е животът и здравето на хората. Виктор Орбан гарантира живота и здравето на унгарските граждани. Унгария, заедно с останалите страни от Вишеградската четворка, е една от най-сигурните страни. Колкото до член 7, изключването на Унгария от Европейския съюз няма как да стане, защото ще има минимум едно вето на министър-председателя на Полша. Но разбира се ще има и повече гласове в тази посока. Член 7 може да бъде гласуван в Европарламента, но окончателното решение се взима от министър-председателите на страните-членки на ЕС. Трябва да има минимум едно вето, като мисля, че ще има и повече - на Италия, на Чехия. Те не си дават сметка какво направиха при дебатите - да разпъват на кръст един герой Виктор Орбан, който защитава Европа, и християнския характер на континента, който защитава сигурността в Европа. Вместо да си посипват главата с пепел и да се саморазпуснат, защото не могат да решат проблемите на Европа, те провеждат евроинквизиция. Какъв ще е резултатът в Унгария - на следващите избори Орбан ще победи не с 2/3, а с 3/4, защото тази атака е безпрецедентна. Западноевропейските лидери нямат акъл в главата си, за да знаят, че Унгария е единствената страна през Втората световна война, чийто народ излезе на улицата да се бие със съветски танкове. Такъв кураж няма нито една страна в Европа след Втората световна война. Защо не идат сега да се бият французите и германците да освободят Крим, а само приказват? Забъркаха \"Майдана\", пък сега плачат за Крим. Да отидат да го освободят, но нямат кураж. През 1956 г. в Унгария бе предадена революцията и унгарският народ се би, а сега се опитват да бъде предадена демокрацията в страната, което разбира се, няма как да стане. Макрон щял да прави прогресивен фронт... И кое му е прогресивното на този фронт?! Онзи ден във Франция един с нож утрепа 7 души. Миграцията на ножовете. Ще говори Макрон, че правото на защита било основно европейско право, а не правото на живот. Затова ще има два европейски съюза - един Западноевропейски, в който след десетилетия етническите французи, примерно ще си останат малцинство в собствената родина, докато Унгария ще е на унгарците, Полша на поляците и т.н. Вместо да се занимават с убийствата, които стават в Европа, с престъпността, която разсипа континента, те са се хванали да се занимават с Виктор Орбан. Комплекси - нямат неговата биография, кой женен за маминка, кой женен за мъж, кой вечен ерген, кой не слага рокля. Това са западноевропейските лидери днес, които изключително много напомнят соцръководството на социалистическите страни от 1989 година, които не разбираха какво се случва в Европа. Това не е ЕС на европейските граждани, а на европейската бюрокрация, водена от един председател на Европейската комисия, който видимо ходи полупиян. Моята надежда е, че Орбан ще напусне ЕНП. Унгария ще остане член на ЕС, защото ще има вето, освен ако са решили да ликвидират ЕС тези, които ликвидираха християнството и традиционното семейство в Европа. Жалко е, че се стигна дотук най-популярният политик в Европа, защитникът на европейските граждани, човекът, който изпълнява волята на своите избиратели, да бъде подлаган на инквизиция. Забравиха най-важното - нито една от страните членки с членството си в ЕС не е загубила суверенитет. Орбан не е васал, а Унгария не е колония. Голям позор на каката от Холандия Юдит Сарджентини, която внесе доклада, и на сбирщината, която я подкрепя. Няма да могат да пречупят Унгария, тя ще си е цветуща. До момента 17 милиона чужденци са пристигнали в тази страна, Орбан няма нужда от еврофондове, той е в отлични отношения с Китай, предстои му посещение на 18 септември при Владимир Путин.", "date": "2018.09.12", "title": "Георги Марков: В Германия има клане на християни от имигрантите, а ЕП чрез лобито на Сорос се самоуби, отмъщавайки на Орбан!"}
{"url": "https://www.blitz.bg/obshtestvo/borisov-vnese-v-parlamenta-ostavkite-na-trimata-ministri_news626428.html", "text": "Оставките на тримата министри от кабинета \"Борисов\" 3 - Николай Нанков, Валентин Радев и Ивайло Московски вече са внесени в парламента от премиера Бойко Борисов, заедно с предложенията за рокадите в кабинета. Това стана ясно то думите на зам.-шефът на НС Емил Христов, който съобщи от трибуната, че проекто - решението вече е дошло, съобщава  \".  Така депутатите гласуваха промяна в дневния ред на парламента, оставките бяха включени като точка втора в програмата за четвъртък.  Преди това сутринта в четвъртък народните представители ще се заемат с ветото на президента Румен Радев върху поправките в АПК, а след оставките пък ще продължат с промените в закона за пътищата, с който се регламентират задължителните колани в автобусите.  ", "date": "2018.09.12", "title": "Борисов внесе в парламента оставките на тримата министри"}
{"url": "https://www.blitz.bg/politika/rokadi-po-vrkhovete-na-bsp_news626423.html", "text": "Народният представител от 23-и МИР – София Христо Проданов е новият зам.-председател на ПГ на „БСП  за България“. Той става част от ръководството на мястото на Жельо Бойчев, съобщиха от БСП.  Промяната бе направена на заседание на групата по предложение на ръководството и гласувана единодушно. Парламентарната група има и нов секретар.  На мястото на народния представител от Пловдив и зам.-председател на комисията по бюджет и финанси Георги Търновалийски за секретар бе избрана народният представител Ирена Анастасова от София.  На мястото на напусналия ПГ на „БСП за България“ Спас Панчев, в Делегацията на парламентарната асамблея на  НАТО бе избран народният представител  Петър Витанов.  За заместващ член в Парламентарната делегация в Парламентарната асамблея на съвета на Европа на мястото на Петър Витанов бе избран Явор Божанков. ", "date": "2018.09.12", "title": "Рокади по върховете на БСП"}
{"url": "https://www.blitz.bg/obshtestvo/tsatsarov-alarmira-lipsata-na-sdebni-meditsi-bavi-ekspertizi-i-razsledvaneto-snimki_news626433.html", "text": "Главният прокурор Сотир Цацаров изтъкна няколко проблема, които забавят досъдебното производство. Проблемът с липсата на съдебни медици и с обучението на разследващи полицаи забавя разследването, стана ясно от думите на главния прокурор  по време на отчета на дейността на прокуратурата за 2017 г. в парламента.     \"Два основни проблема се явяват като труднопреодолими фактори за забавяне на досъдебното производство\", обобщи главният прокурор.      \"Единият от тях е проблемът с експертизите\", изтъкна Цацаров.    \"Липсват квалифицирани специалисти, а страната има райони, където въобще няма съдебни медици, а Институтът по криминалистика към МВР е претоварен от експертизи\", констатира Цацаров.     Като втори проблем главният прокурор изтъкна и обучението на разследващите полицаи. Цацаров посочи, че без да прехвърля някому отговорността, основната тежест е върху МВР. Той даде позитивна оценка върху дейността на спецпрокуратурата и спецсъда. ", "date": "2018.09.12", "title": "Цацаров алармира: Липсата на съдебни медици бави експертизи и разследването (СНИМКИ)"}
{"url": "https://www.blitz.bg/analizi-i-komentari/mediana-s-ekspresen-sondazh-gerb-s-lek-avans-pred-bsp-loshi-novini-za-patriotite-grafika_news626389.html", "text": "Агенция Медиана излезе с ново експресно проучване в началото на парламентарния сезон. ГЕРБ продължава да е първа политическа сила и води на БСП с 3,5 процента. Кризата във властта от последния месец най-сериозно е усетена при Обединените патриоти. Те са загубили над 3 % от електоралния си потенциал в рамките на месец. „Воля продължава постепенно да губи симпатизанти и вече е под 2 %.   Две партии успяват да изплуват над психологическата граница о % - „Демократична България“ и „АБВ“. Засега ДПС се утвърждава като трета политическа сила и не се наблюдава сериозно влия на ДОСТ на Лютви Местан сред този електорат. Събитията от последния месец сериозно са ударили върху авторитета на управляващите. На практика всички представители на управляващите (без Йорданка Фандъкова) бележат сериозен спад в обществената си популярност.   Само за три месеца хората, които считат, че е добре кабинета да изкара пълен мандат са намалели с близо десет процента (с 6 % последния месец). Към момента разликата между тези, които биха желали пълен мандат за правителството (37 %) и желаещите т си отиде предсрочно (29 %) е само 8 %. (При 20 % преди три месеца).  Намаляват се оптимистичните нагласи и се увеличава песимизмът по отношение на непосредственото бъдеще. Вероятно, влиян оказват и очакванията за покачването на цените на енергоносителите в зимния период. На този фон не се наблюдава драстично разместване на електоралните нагласи. ГЕРБ губи един процент от електоралната си подкрепа, но все още води пред основния си политически опонент (БСП) с 3,5 %. Кризата във властта от последния месец най-сериозно е ударила Обединените патриоти. Те са загубили над 3 % от електоралния си потенциал в рамките на месец. „Воля“ продължава постепенно да губи симпатизанти и вече е под 2 %.  Две партии успяват да изплуват над психологическата граница от 2 % - „Демократична България“ и „АБВ“. Засега ДПС се утвърждава като трета политическа сила и не се наблюдава сериозно влияние на ДОСТ на Лютви Местан сред този електорат. Следва да се има предвид, че тази картина на относителна политическа стабилност би могло да се окаже твърде измамна. Над половината от избирателите (55 %) заявяват, че е възможно да гласуват за засега хипотетичните, „Партия на Слави Трифонов“ и „Партия на Румен Радев“.  Тези избиратели очевидно търсят политическа алтернатива вън от основните политически играчи и тяхното поведение при едни избори и непредвидимо. (В този смисъл твърденията, че едни избори ще възпроизведат съществуващата в момента картина не почиват на познаването на обществено-политическите нагласи в обществото.) ", "date": "2018.09.12", "title": "\"Медиана\" с експресен сондаж! ГЕРБ с лек аванс пред БСП, лоши новини за Патриотите! (ГРАФИКА)"}
{"url": "https://www.blitz.bg/politika/pravitelstvoto-obszhda-dnes-uvelichenieto-na-zaplatite-v-byudzhetniya-sektor_news626402.html", "text": "Министeрски съвет ще обсъди възможността за увеличение на заплатите в бюджетния сектор. От 1 януари догодина служителите в бюджетния сектор ще получат още едно увеличение на възнагражденията - 10%. Премиерът Бойко Борисов допълни, че предстоиправителството да разгледа предложението, предава Канал 3.Засега не са ясни детайли, но се очаква ръстът да се усети от над  670 хил. души, наети в обществения сектор. Това ще струва на бюджета над 800 млн. лв.  По думите на министър-председателя увеличението на заплатите в бюджетния сектор ще повлече след себе си и частния сектор.  Иначе днес министрите трябва да приемат документи, свързани с борбата срещу войната по пътищата. Те ще набележат  мерки за ограничаване на пътнотранспортните произшествия – въпрос особено важен след тежкия пътен инцидент край Своге.  ", "date": "2018.09.12", "title": "Правителството обсъжда днес увеличението на заплатите в бюджетния сектор"}
{"url": "https://www.blitz.bg/politika/momchil-nekov-evropeyskiyat-korpus-za-solidarnost-e-veche-fakt-no-v-blgariya-dobrovolchestvoto-ne-e-reglamentirano_news626438.html", "text": " „С днешното гласуване в Европейския парламент Европейският корпус за солидарност е вече факт. Радвам се, че успяхме да се преборим на европейско ниво тази програма да разполага със собствено финансиране, без да се засягат средствата за други младежки програми като Еразъм +. Това заяви евродепутатът от Групата на Прогресивния алианс на социалистите и демократите в ЕП Момчил Неков при гласуване на пленарната сесия в Страсбург на Европейския корпус за солидарност.     „Тази нова програма ще отвори нови възможности за младите хора в ЕС и България да се включат в доброволчески дейности и да се чувстват социално полезни.“, заяви Неков.     „Регламентирането на доброволчеството е важна част от политиките насочени към младите хора в Европейския съюз.  За съжаление, регламентиране на доброволчеството в моята страна - България, няма, така българските младежи пропускат големи възможности, от които биха могли да се възползват, и това трябва да се промени“,  подчерта евродепутатът.     „Европейският корпус за солидарност е с изключително важна роля в развитието на младите граждани на ЕС, да учат, да се развиват, да опитват нови професии. И не на последно място доброволческата дейност има голям ефект и в икономически аспект в страните, в които е регламентирана.\", каза още Момчил Неков.     Доброволчество е една от темите по които работи Момчил Неков не само в Европйския парламент, но и в България. През април тази година евродепутатът организара в София конференция - „Възможности и предизвикателства пред доброволческата дейност в европейски и национален план“ на която участниците в нея се обединиха около тезата, че българските институции са длъжник на доброволците у нас.    ", "date": "2018.09.12", "title": "Момчил Неков: Европейският корпус за солидарност е вече факт, но в България доброволчеството не е регламентирано"}
{"url": "https://www.blitz.bg/politika/osvobozhdavat-ot-dlzhnost-glavniya-sekretar-na-mvr-mladen-marinov_news626450.html", "text": "Министерският съвет прие решение, с което предлага на Президента на Република България да издаде указ за прекратяване на правомощията на главния секретар на Министерството на вътрешните работи главен комисар Младен Маринов, и за освобождаването му от длъжност.   Това съобщиха от пресцентъра на Министерския съвет.   Припомняме, че главният секретар на МВР Младен Маринов е предложен за министерския пост във ведомството.     ", "date": "2018.09.12", "title": "Освобождават от длъжност главния секретар на МВР Младен Маринов"}
{"url": "https://www.blitz.bg/obshtestvo/tsatsarov-grozno-e-da-se-izpolzva-temata-svoge-za-politicheski-tseli-shche-si-svrshim-rabotata_news626449.html", "text": "Призивът ми към всички и към тези, които се упражняват на темата \"Своге\", е че ще си свършим работата, но не използвайте това за политически цели. Това не е красиво, грозно е. Това каза пред журналисти в парламента главният прокурор Сотир Цацаров, цитиран от „Фокус“.„С риск да засегна някой ще кажа - беше изтървана фраза, която звучеше така: \"Убихте 17 човека\". Много е лесно да се раздават присъди в зала. Ще цитирам политик, който в предаване на една от двете основни телевизии, каза: \"Не се прави политически рейтинг върху трупове“, посочи той.  „Не мога да коментирам министерските оставки, нито решението на ръководителя на изпълнителната власт по отношение на тях. Не е редно с оглед на това, че съдебната власт не може да има отношение към това“, обяви Цацаров.  „Притеснява ме използването на случая в Своге за цели, които са малко встрани, както от целите на разследването, така и от скръбта на хората“, заяви главният прокурор. „Чух всякакви оценки. Такива от типа, че едва ли не министерските оставки следва да бъдат преценявани и приемани едва след решаването на въпроса за виновността - не бива да се хвърля такава спекула в пространството“, посочи той. „Чух още една спекула - че нещата едва ли не са кристално ясни и няма какво да разследваме“, коментира Цацаров.  „Било ясно, че шофьорът бил превишил скоростта и е отвлякъл вниманието си. Работим с пълна интензивност по всички версии“, обясни той и уточни, че първите изводи ще бъдат направени след като имаме експертизи от асфалтовите проби.  „Да се обявява предварително политически, че виновникът е ясен и това е само шофьорът и да се обвързва преценка на министерски оставки може би е политически целесъобразно и коректно, но не е редно“, каза още главният прокурор. ", "date": "2018.09.12", "title": "Цацаров: Грозно е да се използва темата \"Своге\" за политически цели, ще си свършим работата"}
{"url": "https://www.blitz.bg/layfstayl/dokato-svyat-svetuva-eto-s-koy-epizod-se-vrshcha-na-ekran-drzost-i-krasota_news626514.html", "text": "“Дързост и красота” - най-популярният тв сериал, излъчван по БНТ, се върна в обществената телевизия след едногодишна пауза и след 24 години в ефира ѝ преди това.   Продължението започна с 3979-и епизод на 10 септември и ще се излъчва всеки делничен ден от 16,30 ч. Причината да спре преди година е фактът, че е изтекъл лицензът за разпространение у нас. “Дързост и красота” продължава да се излъчва в 100 държави и да има над 300 милиона зрители по света всеки ден. Стартира по американската тв Си Би Ес на 23 март 1987 г.   Създаден е като сапунена опера (поредица, чиято основна цел е да рекламира праховете за пране на големите американски компании - б.а.) по идея на Уилям Бел и съпругата му Лий Филип Бел. Това е единственият сериал в този жанр, който се превежда на испански език за испаноезичните зрители в САЩ. Сюжетът му представя живота на фамилия Форестър, собственици на модната империя “Форестър криейшънс”.  ", "date": "2018.09.12", "title": "Докато свят светува! Ето с кой епизод се връща на екран “Дързост и красота“"}
{"url": "https://www.blitz.bg/ikonomika/kalinka-shche-sochi-na-blgarite-zdraveto-v-khranite_news626398.html", "text": "Биопродуктите вече ще се разпознават по нов начин с национален знак с формата на калинка. Той ще показва на потребителите, че продуктът в магазина е чист и екологичен. Това става ясно от публикуваната в „Държавен вестник“ наредба за правилата за биологично производство и етикетиране,   Калинката ще може да се слага на етикета и да се използва при рекламата на земеделски продукти, храни и съставките им, за да гарантира, че са произведени по биологичен метод при спазване на разпоредбите. Знакът е собственост на министерството на земеделието, а производителите ще получават право да го използват по решение на контролиращите организации.  Новата наредбата е за прилагане на правилата на биологично производство, етикетиране и контрол, и за издаване на разрешение за контролна дейност за спазване на правилата на биологичното производство, както и за последващ официален надзор върху контролиращите лица. Отпада идеята за биопроизводство на зайци, тъй като по националното законодателство тези животни не подлежат на маркиране и няма възможност за тяхното проследяване и контрол. Съкращават се и някои срокове, в които производителите на биологична продукция ще получават отговор от контролиращите лица и структурите на министерството на земеделието. Постоянна междуведомствена консултативна комисия по биологично производство ще подпомага работата на земеделския министър. Неин председател ще бъде един от заместниците на Порожанов, а членовете ще бъдат нечетен брой, не повече от 17 човека от други ведомства. Новата наредба ще влезе в сила два месеца след обнародването й – на 11 ноември тази година. Най-вероятно ще бъде променена още веднъж защото в нея фигурира името на Министерството на икономиката, енергетиката и туризма, което отдавна е разделено на три. Иначе правилата заместват старата Наредба №1 от 2013 г. за прилагане на правилата на биологично производство. Първоначалната идея беше тя да бъде само обновена, но по-късно по искане на бранша ведомството пристъпи към подготовка на съвсем нова разпоредба.", "date": "2018.09.12", "title": "Калинка ще сочи на българите здравето в храните"}
{"url": "https://www.blitz.bg/analizi-i-komentari/deutsche-welle-rusiya-i-kitay-se-gotvyat-da-namalyat-izpolzvaneto-na-shchatskiya-dolar-v-trgoviyata-po-mezhdu-si_news626408.html", "text": "Русия и Китай се готвят да намалят използването на щатския долар в търговията по между си, пише Deutsche Welle. Русия и Китай възнамеряват да използват собствените си валути по-често в търговските сделки, тъй като отношенията със Запада намаляват.Москва и Пекин планират да използват собствените си национални валути по-често в търговски сделки, каза руският президент Владимир Путин пред репортери във вторник.  \"Руската и китайската страна потвърдиха интереса си към по-активно използване на национални валути при реципрочни плащания\", каза Путин на съвместния брифинг с китайския лидер Си Дзинпин след разговори по време на Източния икономически форум в руския град Владивосток. Путин заяви, че това ще \"увеличи стабилността на обслужването на банките при операции по износ и внос, докато има непрекъснати рискове на световните пазари\". ", "date": "2018.09.12", "title": "Deutsche Welle: Русия и Китай се готвят да намалят използването на щатския долар в търговията по между си"}
{"url": "https://www.blitz.bg/politika/goranov-s-vazhni-podrobnosti-za-predstoyashchoto-uvelichavane-na-zaplatite_news626441.html", "text": "Около 1 млрд. лв. ще бъдат допълнителните разходи за увеличаването с 10% на заплатите на персонала в бюджетната сфера догодина. Това обяви министърът на финансите Владислав Горанов на брифинг в Министерски съвет и обясни от къде ще бъдат заделени средствата за по-високите заплати, за които вчера съобщи премиерът Бойко Борисов.  Горанов посочи, че до края на август превишението на приходите над разходите е близо 2,5 млрд. лв.  „Макропрогнозата за следващата година и очакваните приходи в резултат от увеличението на брутния вътрешен продукт дават възможност да предвидим от началото на следващата година 10% увеличение на разходите за персонал на цялата бюджетна сфера – това ще заседне всички служители, които работят в бюджетни администрации. Заради планираното 10-процентно увеличение на заетите в средното образование, с 20% ще бъде увеличен техният бюджет“, каза още финансовият министър, цитиран от Канал 3.  Очакванията на правителството са това увеличение на възнагражденията да повлияе положително и за увеличаване и на другите доходи в страната. По думите на Горанов от увеличените разходи за персонал ще последва и по-голям приход в социалните и здравноосигурителните фондове.  Горанов обясни, че с около 1% от БВП – 1 млрд. лв., ще бъдат допълнителните разходи за персонала в бюджетната сфера.  „Ще увеличим с 10% средствата на персонала, оттам нататък ще се предлагат различни пари в увеличение във всеки сектор. Предвижда се индивидуалното увеличение да бъде съобразено с трудовото изпълнение. Но ще осигурим възможност на всеки един ръководител да разполага с 10% повече средства“, каза Горанов и поясни, че към момента в държавната администрация са заети 433 хиляди души.  Министърът на финансите бе директно запитан дали увеличението е свързано с предстящите избори през следващата година, на което той отговори: „Всяка година има избори. Но сега се дискутира бюджетът“.  Той коментира и темата за новите здравни вноски, които планират управляващите.  „Обсъждат се няколко модела за промяна в системата за здравеопазването, един от тях включва задължителна здравна осигуровка\", заяви финансовият министър.  На въпрос дали ще има въвеждане на задължителни здравни осигуровки, Горанов поясни, че подобен елемент стои в един от моделите, които се разглеждат в момента.  „Въпрос на терминологичен спор е дали задължителната осигуровка е нов вид данъчно бреме. Но по-скоро да, и това ще е част от дебата дали един такъв модел е приемлив. Лично аз съм привърженик на един друг. Всички модели за промяна в системата на здравеопазването предстои да бъдат представени до края на септември в Народното събрание“, обясни Горанов.  Самият той е привърженик на модел за демонополизация на Националната здравноосигурителна каса с даване право на избор на осигурените лица дали да се осигуряват с цялата си вноска в частно дружество или да останат осигурени в Касата.  „В момента текат дебати между Министерството на здравеопазването и представители на лекарския съюз и пациентски организации във връзка с това“, каза още Горанов.  Той обяви и че страната ни вече е напреднали разговори за влизане в чакалнята на Еврозоната.  „Във връзка с кандидатстването за еврозоната предстоят технически консултации – в София пристигат експерти от Европейската централна банка и от България ще ходят експерти там. Вече сме на доста напреднал стадий на технически консултации относно процесите, свързани с установяване на близко сътрудничество с Европейската централна банка по отношение на банковия надзор. Планът се движи в график”, добави Владислав Горанов. ", "date": "2018.09.12", "title": "Горанов с важни подробности за предстоящото увеличаване на заплатите"}
{"url": "https://www.blitz.bg/svyat/zhan-klod-yunker-s-mnogo-dobra-novina-za-smyanata-na-vremeto-v-es_news626429.html", "text": "Смяната на времето ще бъде премахната, а всяка държава-членка ще реши сама кое часово време да приеме - зимното или лятното. Това заяви в речта си пред евродепутатите председателят на ЕК Жан -Клод Юнкер. Той бе категоричен, че в бъдеще стрелките на часовниците няма да се сменят два пъти в годината. В речта си за състоянието на ЕС Юнкер засегна също проблемните теми за младежката безработица, която все още остава висока, за климатичните предизвикателства, тревожната тенденция на замърсяване на океаните с пластмаса, терористичните заплахи, миграцията.  Юнкер анонсира създаването на нов съюз между Европейския съюз и Африка за инвестиции и разкриване на нови работни места.   Европейската интеграция на Западните Балкани, Брекзит и предстоящите през май следващата година избори за Европейски парламент също бяха сред акцентите в речта на председателя на Еврокомисията.  Четвъртата реч на Юнкер пред евродепутатите за състоянието на Съюза през 2018 г. се излъчва пряко в представителството на ЕК в София. След нея предстои дискусия с участието на ръководителя на представителството на ЕК у нас Огнян Златев и министъра на българското председателство на Съвета на ЕС Лиляна Павлова. ", "date": "2018.09.12", "title": "Жан-Клод Юнкер с много добра новина за смяната на времето в ЕС"}
{"url": "https://www.blitz.bg/ikonomika/solidna-investitsiya-borisov-preryaza-lentata-na-nov-frenski-zavod-za-samoletni-chasti-v-plovdiv-snimki_news626457.html", "text": "Премиерът Бойко Борисов и генералният директор на \"Латекоер”  Яник Асуад  откриха новия завод на водещата френска компания в самолетната индустрия край Пловдив. Чрез преминаване през врата на самолет, произведена от френската компания, двамата дадоха символичния старт на работата на предприятието, предава    В церемонията участваха още посланикът на Франция в България Н.Пр. Ерик Льобедел, изпълнителният директор на „Еърбъс” Серж Дюран, вицепремиерът Томислав Дончев, областният управител Здравко Димитров, кметът Иван Тотев и други. Официалната част бе открита от Яник Асуад, която разказа за историята на бизнес групата в сферата на производството на самолетни части. „Идването ни тук е добър белег. Бележим силно присъствие в българската самолетостроителна индустрия”, заяви Асуад. Тя допълни, че се надява и други фирми да дойдат в България и да видят качеството на труда на българите и добрата икономическа среда. Сред приоритетите на компанията е обучението на служителите по съвременни методи, затегнати мерки за безопасност, както и грижа за околната среда.  Премиерът изтъкна, че се радва на подобен тип инвестиции, а не като тези преди 10 години, когато бяха разпродадени соларните паркове и капиталът излезе извън страната. „С това производство се прави БВП, доказахме, че сме добри партньори, с които може да се прави бизнес”, каза Борисов. Той допълни, че е радващо, че има у нас завод за производство на авиочасти, след като България закупи най-скъпите и модерни хеликоптери. \"Латекоер” е основен доставчик на  части за „Еърбъс”. Серж Дюран посочи, че  установяването в  Пловдив е знак за добрите отношения с българското правителството. Той благодари на премиера  за предоставената възможност да се инвестира у нас. Първа копка на предприятието беше направена точно преди една година. Базата се намира в Индустриална зона „Марица\" до Пловдив.  „Латекоер\" е стогодишна френска компания, работеща във високотехнологичния сектор, утвърден производител на части за самолети. В предприятието ѝ край Пловдив ще започне производството на елементи и авиационни възли за врати на Airbus A320 и А330, както и електроразпределителни шкафове за електронната им система. Първоначалната инвестиция в строителството и оборудването на предприятието възлиза на 11 млн. евро, а в него ще заработят над 200 души.  ", "date": "2018.09.12", "title": "Солидна инвестиция: Борисов преряза лентата на нов френски завод за самолетни части в Пловдив (СНИМКИ)"}
{"url": "https://www.blitz.bg/politika/mariya-gabriel-vazhno-da-kazhem-yasno-ne-na-natsionalizma-i-da-na-evropa_news626467.html", "text": "\"Европа, която отстоява своите основополагащи ценности за демокрация и защита на гражданите и Европа, която държи високо в европейския дневен ред днешните предизвикателства относно миграцията, отбраната и цифровизацията – това за мен са ключовите послания от днешната реч на председателя на ЕК Жан-Клод Юнкер\", коментира българският комисар по цифровата икономика и общество веднага след традиционната годишна реч за състоянието на Съюза на председателя Юнкер пред евродепутатите в пленарната зала, съобщиха от ЕК.   Мария Габриел заяви още, че днес е важно да кажем ясно \"не\" на национализма и \"да\" на Европа, която се вслушва в своите граждани. Според нея е от особено значение в сегашния контекст на сложни геополитически процеси да се запази каузата Обединена Европа, която е сред най-благородните каузи в този свят. По отношение на посланията на председателя Юнкер, свързани с ресора цифрова икономика и общество, българският еврокомисар отбеляза значимостта на развитието на изкуствения интелект, по-добрата свързаност със Западните Балкани, борбата с терористичното съдържание онлайн. „Европейският съюз има потенциал да бъде сред лидерите в областта на изкуствения интелект, като не губим от поглед етичните правила – работим усилено през последните месеци в тази посока. Що се отнася до Западните Балкани, вече прилагаме Цифрова програма за региона чрез действията за намаляване на роуминга, подобряване на свързаността, подкрепа за цифровите умения на хората и за цифровизацията на предприятията. Не на последно място е работата ни в борбата с терористичното съдържание в интернет и днес предложихме нови мерки, чрез които да постигнем премахването му в рамките на един час от публикуването. Само една силна и единна Европа, която е на висотата на очакванията на нейните граждани, ще ни позволи да постигнем желаните високи резултати“, подчерта в коментара си комисар Мария Габриел.", "date": "2018.09.12", "title": "Мария Габриел: Важно да кажем ясно \"не\" на национализма и \"да\" на Европа"}
{"url": "https://www.blitz.bg/obshtestvo/prokuraturata-poiska-otstranyavane-ot-dlzhnost-na-zam-ministra-na-transporta-angel-popov_news626474.html", "text": "Софийска градска прокуратура (СГП) внесе в Районния съд искане на основание чл. 69 от НПК за отстраняване от длъжност на заместник-министъра на транспорта Ангел Попов. Това съобщиха от пресцентъра на Прокуратурата.   Спрямо Ангел Попов на 29 март 2018 г. е внесен обвинителен акт за извършена от него измама - престъпление по чл. 209, ал.1 от НК. Въз основа на внесения от Софийска градска прокуратура обвинителен акт е образувано съдебно производство е Софийски районен съд, насрочено за разпоредително заседание. В хода на досъдебното производство е установено, че на неустановена дата през месец август 2012 г. в град София с цел да набави за себе си имотна облага в размер на 8000 евро Попов е възбудил у собственик на транспортна фирма заблуждение, че срещу горепосочената сума служители от Министерството на транспорта, информационните технологии и съобщенията, ще му уредят управляваната от него фирма да получи допълнително четири броя ЕКМТ/СЕМТ разрешителни. ЕКМТ/СЕМТ представляват разрешителни за облекчен режим на международен товарен транспорт.  Макар деянието, за което е предаден на съд Попов, да е извършено през 2012 г., от новопостъпила информация по делото към момента на Попов е възложен контрола по изпълнение заповедта на министъра за реда по издаването и условията за разпределение на ЕКМТ/СЕМТ разрешения за транспорт. ", "date": "2018.09.12", "title": "Прокуратурата поиска отстраняване от длъжност на зам.-министъра на транспорта Ангел Попов"}
{"url": "https://www.blitz.bg/politika/ministr-vlchev-razkri-iskat-li-i-drugi-instituti-da-se-otdelyat-ot-ban_news626479.html", "text": "Не мисля, че има нагласи в други институти за отделяне от БАН. Това каза на заседание на парламентарната образователна комисия министърът на образованието и науката Красимир Вълчев по повод решението на Общото събрание на БАН да позволи частично излизане на НИМХ от Академията, предаде агенция „Фокус“.   „Бях изненадан да разбера, че в НИМХ има такива нагласи от над 10 години. Сега са по-ясно изразени и категорични“, посочи той. „Има ясно изразено желание от над 90% от служителите на НИМХ за напускане на структурата на БАН. Това желание е категорично“, заяви Красимир Вълчев.  „Въпросът не е само финансов, и ние подпомогнахме НИМХ. Има различни виждания за това как трябва да се управлява и развива институтът“, коментира образователният министър.  „Има и емоции от последните седмици, които доведоха до това да се прекрати предсрочно мандатът на директора на НИМХ проф. Христомир Брънзов“, каза още той. ", "date": "2018.09.12", "title": "Министър Вълчев разкри искат ли и други институти да се отделят от БАН"}
{"url": "https://www.blitz.bg/obshtestvo/pravitelstvoto-s-mnogo-dobra-novina-za-zdraveto-ni_news626471.html", "text": "Правителството одобри допълнителни средства в размер на 16 100 000 лева по бюджета на Министерството на здравеопазването за 2018 г. Парите са за предоставяне на допълнителен трансфер от Министерството на Националната здравноосигурителна каса и за осигуряване на капиталови трансфери за държавни лечебни заведения за болнична помощ - търговски дружества, съобщава пресцентърът на МС.   На НЗОК ще бъдат предоставени 8 милиона лева, с които ще бъдат заплатени следните дейности, дължими за периода август-октомври 2018 г.: разходи за лекарствени продукти - ваксини и дейности по прилагането им по чл.82, ал.2, т.З от Закона за здравето - ваксини за рак на маточната шийка и контрол и лечение на ротавирусните гастроентерити; дейности за здравно неосигурени лица, включващи комплексно диспансерно (амбулаторно) наблюдение при пациенти с кожно-венерически и психиатрични заболявания и интензивно лечение; дейности за здравно неосигурени жени по чл. 82, ал. 1, т. 2 от Закона за здравето; суми по чл. 37, ал. 6 от 33О за разликата в потребителската такса, която не се заплаща от пенсионерите. С допълнителните средства ще се осигури адекватно, ритмично и своевременно финансиране на дейностите, които по закон са определени като държавна отговорност. Средства в размер на 8 100 000 лева ще се предоставят като капиталови трансфери на лечебните заведения за болнична помощ - търговски дружества с над 50% държавно участие в капитала за капиталови разходи за основен ремонт, ремонт, свързан с преустройството на лечебните заведения или закупуване на дълготрайни материални активи. Ще се увеличат разходите по бюджета на Министерство на здравеопазването за 2018 година, се казва в съобщението.", "date": "2018.09.12", "title": "Правителството с много добра новина за здравето ни"}
{"url": "https://www.blitz.bg/obshtestvo/stolitsa/fandkova-razkri-kakvo-e-napravila-obshchinata-zaradi-uchenitsite_news626487.html", "text": "Над 1100 пешеходни пътеки са обновени в София по повод новата учебна година. Пешеходните знаци, парапети и пътеки се обновяват в района на училищата и детските градини, уточни кметът Йорданка Фандъкова.   “Учебната година започва, децата отиват на училище. След ваканцията някои от тях са доста разсеяни. Важно е ние да ги пазим. Аз лично се обръщам към шофьорите - внимавайте, пазете децата на пътя, това са нашите деца и ние искаме да им осигурим едно добро бъдеще“, каза Фандъкова.", "date": "2018.09.12", "title": "Фандъкова разкри какво е направила общината заради учениците!"}
{"url": "https://www.blitz.bg/obshtestvo/regioni/boyko-borisov-ot-plovdiv-nie-sme-styuardesite-zapovyadayte-snimki_news626494.html", "text": "\"Ние сме стюардесите, заповядайте!\", шеговито призова премиерът Бойко Борисов секунди преди да премине през чисто нова самолетна врата, част от която ще се произвежда от днес в завод в индустриалната зона на Пловдив,  съобщава \"Трафик\".  \"Присъствах на откриването на завод за самолетни части в Пловдив. Френска компания е инвестирала в изграждането му 11 милиона евро и ще наеме на работа близо 200 души. Радвам се, че след като България закупи най-модерните, скъпи и добри френски хеликоптери, вече имаме завод за производство на авиочасти. Доказахме, че е по-добре да сме партньори в ЕС и България да има производство\", коментира и на профила си във Фейсбук премиерът.      Преминаването през врата бе и символното откриване на френския завод за самолетни части \"Латекоер\". Върху 5000 квадратни метра в индустриална зона \"Марица\", ще се произвеждат части за самолети \"Еърбъс\". Министър-председателят демонстрира гордост, че България е стъпила в индустрията на самолетостроенето и въздухоплаването.   \"Сигурен съм, че вече не можете да се ориентирате в индустриалната зона на Пловдив - кой завод, къде е от десетките заводи, които се направиха\", похвали развитието на града Борисов. Той изтъкна това във връзка с големия брой инвестиции през последните години и тяхната качествена промяна спрямо тези през 2018.  Като контраст, премиерът посочи инвестициите в соларни паркове, ВЕИ-та, Марица 1 и 3, в чуждите търговски вериги, които по неговите думи са вдигнали цената на тока и са довели до изнасяне на огромни капитали вън от България. Обратно, според него производствените инвестиции са огромна добавена стойност за БВП и често дори не са на база преки инвестиции, а корпорациите отварят български фирми за целите на фабриките си на територията на страната.  \"Имаме рекордно ниски нива на безработица - 5,5. Днес имаме завод в съвсем нова сфера - авиоиндустрията, и иска още работници\", посочи Борисов като вплете в разговора една от обсъжданите по време на откриването теми за обучение на кадрите. Той посочи дуалната система на обучение при учениците, които се обучават за целите на определен сегмент от промишлеността, както и за разкриването на нови паралелки и дори цели училища, които да са с профил, съобразен с трудовия пазар и нуждите на бизнеса.  В краткия му коментар пред журналисти, премиерът още веднъж опонира на опозицията от БСП по повод критиките на левите към управляващата коалиция за непрозрачност на администрацията. Той застъпи темата дори по време на официалната церемония, като посочи, че всички управители и директори на компании чуждестранни инвеститори благодарят за отзивчивостта и добрата работа с държавна и местна власт в България. ", "date": "2018.09.12", "title": "Бойко Борисов от Пловдив: Ние сме стюардесите, заповядайте! (СНИМКИ)"}
{"url": "https://www.blitz.bg/obshtestvo/predsedatelyat-na-vas-cholakov-predlaga-izrabotvaneto-na-pravila-za-izbor-na-chlenove-na-ks-ot-sdiyskata-kvota_news626490.html", "text": "Председателят на Върховния административен съд Георги Чолаков предлага изработването и приемането на правила за избор на членовете на Конституционния съд от квотата на Върховния касационен съд и Върховния административен съд. Това става ясно от писмо на Чолаков до председателя на ВКС Лозан Панов, пише \"Правен свят\".  Писмото на Чолаков е от 12 септември и е в отговор на кореспонденция, започната от Панов, който в разгара на съдебната ваканция (16 август 2018 г.) е поискал от административния ръководител на ВАС да се определи дата за провеждане на Общо събрание на съдиите, на което да бъдат излъчени номинациите за нови конституционни съдии от квотата на съдебната власт. На заседанието си по-рано в сряда и Народното събрание прие процедурни правила за избор на нов конституционен съдия от квотата на законодателната власт. Макар да няма подобни процедурни правила за излъчването на кандидати от квотата на магистратурата, председателят на ВКС е настоявал Общото събрание да се проведе на 25 октомври, т.е. възможно най-късната дата за провеждането му, с оглед сроковете, в които трябва да приключи процедурата по ротация на членовете на Конституционния съд.  На 13 ноември т.г. новите четирима конституционни съдии трябва да положат клетва. Двама от тях трябва да заменят Румен Ненков и Стефка Стоева, които са от квотата на съдебната власт. По един представител трябва да излъчат още Народното събрание – на мястото на Цанка Цанкова и президентът Румен Радев – на мястото на Кети Маркова.  В писмото си до Лозан Панов, председателят на ВАС изтъква, че \"предстоящият избор на съдии в състава на Конституционният съд от квотата на съдебната власт, е високо значим по своя характер и предполага наличието на точна и ясна регламентация на условията за провеждането му. В този смисъл, изработването и приемането на правила за избор на съдии в състава на Конституционния съд от Общото събрание на съдиите от Върховния касационен съд и Върховния административен съд, представлява въпрос, който следва да бъде разрешен, преди самото провеждане на избора\".  Георги Чолаков изброява и конкретните въпроси, които би следвало да получат отговори при изработването на процедурните правила. \"В предметния обхват на регламентацията следва да намерят разрешение всички обуславящи въпроси като оповестяване и преценка за допустимост на кандидатурите, необходими документи за участие в изборната процедура, определяне състав на изборната комисия, свикване на общо събрание, ред, начин и срок за провеждане на самия избор, в т.ч. и хипотезата на балотаж, отчитане и обявяване на резултатите и т.н.\", пише председателят на ВАС.  Чолаков отбелязва още, че приемането на подобни Правила е въпрос от компетентността на Общото събрание на съдиите от ВКС и ВАС, но организационно-подготвителната работа е задължение на административните ръководители, т.е. негова и на Панов. Заради това, Чолаков отправя и покана до Панов, \"съобразно ангажираността на работния Ви график, да обсъдим съвместно всички подготвителни и обуславящи въпроси, както във връзка с изготвянето на проект на Правила, така и във връзка с определяне на дата за свикване на Общо събрание на съдиите от Върховния касационен съд и Върховния административен съд\".Председателят на Върховния административен съд Георги Чолаков предлага изработването и приемането на правила за избор на членовете на Конституционния съд от квотата на Върховния касационен съд и Върховния административен съд. Това се разбира от писмо на Чолаков до председателя на ВКС Лозан Панов.  Писмото на Чолаков е от 12 септември и е в отговор на кореспонденция, започната от Панов, който в разгара на съдебната ваканция (16 август 2018 г.) е поискал от административния ръководител на ВАС да се определи дата за провеждане на Общо събрание на съдиите, на което да бъдат излъчени номинациите за нови конституционни съдии от квотата на съдебната власт. На заседанието си по-рано в сряда и Народното събрание прие процедурни правила за избор на нов конституционен съдия от квотата на законодателната власт. Макар да няма подобни процедурни правила за излъчването на кандидати от квотата на магистратурата, председателят на ВКС е настоявал Общото събрание да се проведе на 25 октомври, т.е. възможно най-късната дата за провеждането му, с оглед сроковете, в които трябва да приключи процедурата по ротация на членовете на Конституционния съд.  На 13 ноември т.г. новите четирима конституционни съдии трябва да положат клетва. Двама от тях трябва да заменят Румен Ненков и Стефка Стоева, които са от квотата на съдебната власт. По един представител трябва да излъчат още Народното събрание – на мястото на Цанка Цанкова и президентът Румен Радев – на мястото на Кети Маркова.  В писмото си до Лозан Панов, председателят на ВАС изтъква, че \"предстоящият избор на съдии в състава на Конституционният съд от квотата на съдебната власт, е високо значим по своя характер и предполага наличието на точна и ясна регламентация на условията за провеждането му. В този смисъл, изработването и приемането на правила за избор на съдии в състава на Конституционния съд от Общото събрание на съдиите от Върховния касационен съд и Върховния административен съд, представлява въпрос, който следва да бъде разрешен, преди самото провеждане на избора\".  Георги Чолаков изброява и конкретните въпроси, които би следвало да получат отговори при изработването на процедурните правила. \"В предметния обхват на регламентацията следва да намерят разрешение всички обуславящи въпроси като оповестяване и преценка за допустимост на кандидатурите, необходими документи за участие в изборната процедура, определяне състав на изборната комисия, свикване на общо събрание, ред, начин и срок за провеждане на самия избор, в т.ч. и хипотезата на балотаж, отчитане и обявяване на резултатите и т.н.\", пише председателят на ВАС.  Чолаков отбелязва още, че приемането на подобни Правила е въпрос от компетентността на Общото събрание на съдиите от ВКС и ВАС, но организационно-подготвителната работа е задължение на административните ръководители, т.е. негова и на Панов. Заради това, Чолаков отправя и покана до Панов, \"съобразно ангажираността на работния Ви график, да обсъдим съвместно всички подготвителни и обуславящи въпроси, както във връзка с изготвянето на проект на Правила, така и във връзка с определяне на дата за свикване на Общо събрание на съдиите от Върховния касационен съд и Върховния административен съд\". ", "date": "2018.09.12", "title": "Председателят на ВАС Чолаков предлага изработването на правила за избор на членове на КС от съдийската квота"}
{"url": "https://www.blitz.bg/obshtestvo/regioni/strashni-snimki-estonski-tir-zaobikoli-dupka-na-ptya-za-vrshets-i-razmaza-sofiyski-pasat_news626508.html", "text": "Тежка катастрофа е станала на пътя между Враца и Вършец,   Инцидентът се е случил на около километър след разклона за курортния град.    Камион с естонска регистрация е пътувал в посока Вършец, когото решил да избегне дълбока дупка на пътя и навлязъл в насрещното. В този момент обаче срещу него се задавал лек автомобил “Пасат” със софийска регистрация. Мъжът, зад волана на колата, се опитал да избегне сблъсъка, но не успял и се ударил в камиона, след което се обърнал в канавката.   При удара водачът на “Пасат”-а е пострадал сериозно, целият е в кръв и е в тежко състояние. Шофьорът на камиона и спътникът му обаче са с по-леки травми.   В момента на мястото има три линейки, две полицейски патрулки и два екипа на пожарната, които вадят пострадалите от превозните средства.   На мястото са били пристигнали повече екипи на гражданска защита, тъй като първоначално подаденият сигнал е бил за изключително тежка катастрофа.   Движението в района е блокирано.  Свидетели на инцидента разказаха пред агенция BulNews, че са подавали десетки сигнали до АПИ за трагичното състояние на пътя, който буквално е осеян с кратери. Дупката, която е причина за катастрофата, пък е дълбока над 20 см.  Жена от Враца дори заяви, че вчера е била два часа в областното пътно управление, за да се оплаче от състоянието на същия път. От там обаче най-нагло са й заявили, че може да се оплаче ако иска и на \"арменския поп\".   Хората на мястото на катастрофата са категорични, че ако не се вземат мерки за ремонт на пътя може да се случи трагедия, подобна на тази край Своге.   ", "date": "2018.09.12", "title": "Страшни СНИМКИ: Естонски ТИР заобиколи дупка на пътя за Вършец и размаза софийски \"Пасат\""}
{"url": "https://www.blitz.bg/kriminalni/prestplenie/nyama-takava-krazhba-otkradnakha-tsyal-bus-v-byala-slatina-kato-go_news626418.html", "text": "Апаши са успели да откраднат товарен бус с бутане в Бяла Слатина. Тази нощ към 00.50 часа е получен сигнал от местен жител, който е охрана на бивша опитна станция в града, че някой е проникнал в охранявания имот, съобщават от полицията.Крадците са демонтирали метална входна врата  в двора на станцията и влезли в незаключен  гараж. От там апашите успели да избутат  товарен автомобил „Рено Трафик“ с  регистрационен номер стар образец.   Возилото е със служебно прекратена регистрация на 01.10.2006 и е технически неизправен.   Образувана е проверка по описа на районното управление в Бяла Слатина. ", "date": "2018.09.12", "title": "Няма такава кражба! Откраднаха цял бус в Бяла Слатина като го ..."}
{"url": "https://www.blitz.bg/kriminalni/vzmezdie-16-godishnata-petya-koyato-udushi-bebeto-si-i-go-natika-v-khladilnik-si-go-poluchi_news626419.html", "text": "Признаха за виновна Петя Л., която на 1 март т.г. роди момченце в дома си и го удуши. Непълнолетната получи наказание от 1 година и 4 месеца затвор, съобщиха от пресцентъра на прокуратурата.   Районна прокуратура-Казанлък внесе в съда обвинителен акт спрямо непълнолетно момиче/на 17 г./, на което е повдигнато обвинение, че на 1 март 2018 г., в землището на село Средногорово, общ. Казанлък, обл. Стара Загора, като непълнолетна, но разбирайки свойството и значението на извършеното и можейки да ръководи постъпките си, като рождена майка, умишлено е умъртвила новородената си рожба, от мъжки пол, веднага след раждането й чрез удушаване – престъпление по чл. 120 предл. II вр. с чл. 63 ал.1 т.4 от Наказателния кодекс.  Случаят започнал да се разплита, след като на 5 март, понеделник, в 14,52 часа от казанлъшката болница лекари подали сигнал в полицията за приета при тях жена след раждане, която не давала обяснение за това къде е новороденото. Петя Л. потърсила лекарска помощ към 14,30 часа заради влошени стойности на кръвните си показатели, но няма опасност за живота й.  Прегледът установил, че непълнолетната е родила момченце на 1 март в домашни условия в 8-ия лунарен месец на бременността си без лекарски контрол, може би акуширал бащата на бебето. След раждането майката удушила бебето със собствените си ръце, като притиснала шията му. Механична асфикция - притискане на шията, най-вероятно с ръка - такава е причината за смъртта, според направената вече съдебномедицинска експертиза.  Според нея бебето живяло едва десетина минути. Медици смятат, че макар и осмаче, момченцето било родено с признаци на зрялост и можело да живее дори и без специални условия. След убийството мъжът, който живеел с Петя на семейни начала, сложил трупчето в найлонова торба и го отнесъл в изоставена къща в съседство, където го сложил в неработещ хладилник.  Там то било открито от разследващите заедно с плацентата от раждането. На първото съдебно заседание подсъдимата призна изцяло вината си и поиска да се възползва от законовата възможност за провеждане на съкратено съдебно следствие, при което определеното наказание се намалява с една трета. На 10 септември 2018 г., Районен съдКазанлък призна подсъдимата за виновна и определи наказание от 1 година и 4 месеца „лишаване от свобода“ условно с изпитателен срок от 3 години.  ", "date": "2018.09.12", "title": "Възмездие: 16-годишната Петя, която удуши бебето си и го натика в хладилник, си го получи"}
{"url": "https://www.blitz.bg/kriminalni/zlodey-izlovikha-mzh-koyto-slaga-piratki-v-ustite-na-kuchetata-i-gi-trovi-s-antifriz-v-kvartal-nadezhda-snimki_news626416.html", "text": "От неправителствената организация за защита и помощ на животните DOG Help - BG споделиха, че са открили мъж, който трови и тормози кучета в столичния квартал \"Надежда\". Представителка на организацията е видяла човекът да слага паничка с храна и когато разбрала какво точно има в нея, останал шокирана. Вижте какво споделиха DOG Help - BG на личната си страница във Facebook:\"Моля за споделяния!!!  Днес 10.09.2018 г. в гр. София, кв. Надежда 1 най-после е видян човекът (ако може да се нарече такъв), който редовно поставя храна с антифриз на животните.   Представител на нашата организация - Мая Илиева и още две нейни приятелки са го видели вечерта към 21.30 с паничка в ръка, която е поставил зад кофите за боклук. Съдържанието на паничката е месо, яйце, парченца пица, антифриз и бяла кристална прах отгоре.   Лицето Даниел Цанов не е отговорил на въпросите какво е това и псувайки се е прибрал.   Повикана е полиция, която е дошла веднага и е описала случая.  След това на място във 2-ро РПУ е подадена жалба от Мая и другите две лица, взели са храната и са издали протокол.   Очакваме най-после да има последствия.  Вижте хубаво това лице. Той е този, който хвърля пиратки в устата на кучетата, той е този който ги трови и той е този, който залива дръвчетата с нафта!\"    ", "date": "2018.09.12", "title": "Злодей! Изловиха мъж, който слага пиратки в устите на кучетата и ги трови с антифриз в квартал \"Надежда\" (СНИМКИ)"}
{"url": "https://www.blitz.bg/kriminalni/spetsprokuraturatta-izze-oshche-500-000-leva-po-deloto-arabadzhievi-pachkite-prevozvani-s-dzhip-trima-sa-arestuvani_news626435.html", "text": "Специализираната прокуратура иззе нови 500 000 лв. по делото „Арабаджиеви“, трима са задържани за 24 часа. Това съобщиха от пресцентъра на Апелативна специализирана прокуратура.  В рамките на разследването по досъдебното производство за данъчни престъпления и пране на пари, по което бяха обвинени членове на фамилия Арабаджиеви и техни служители, на 11 септември 2018 г. в Бургас бяха проведени процесуално-следствени действия.  При полицейска проверка на джип с трима пътника, у двама от тях са намерени хартиени пликове, съдържащи около половин милион лева. По случая незабавно е уведомена Специализирана прокуратура. По неотложност процесуално-следствените действия са възложени на ОДМВР - Бургас.  Установено е, че едно от лицата, у което са намерени над 298 000 лева (изтеглени от банкова институция) е пряко свързано с управлението на едно от инкриминираните дружества по досъдебно производство на СП – на захарния завод „Кристал“ в Пловдив. У друго лице е намерена и иззета сумата от 200 000 лв.  Задържани за 24 часа по Закона за МВР са трите лица, иззет е и джипът, с който са се придвижвали. Установява се тяхната съпричастност в евентуална престъпна дейност и участие в разкритата организирана престъпна група за усвояване на неследващ се ДДС, в т.ч. от фиктивни сделки на захарния завод в Пловдив.  ", "date": "2018.09.12", "title": "Спецпрокуратуратта иззе още 500 000 лева по делото \"Арабаджиеви\", пачките превозвани с джип, трима са арестувани"}
{"url": "https://www.blitz.bg/kriminalni/tsatsarov-za-arabadzhievi-ne-sme-poshchenska-stantsiya-za-da-poluchavame-potvrzhdenie-che-shche-se-vrnat-dobrovolno_news626437.html", "text": "Предприети са всички действия по реда на международната правна помощ за установяване на местонахождението на Ветко и Маринела Арабаджиеви. Това каза пред журналисти в парламента главният прокурор Сотир Цацаров.  Попитан има ли потвърждение от Арабаджиеви, че ще се върнат доброволно, както обяви адвокатът им Сотир Цацаров коментира: „Ние не сме пощенска станция, за да получаваме потвърждение“. „Прокуратурата не приема уведомления, казани пред микрофони“, посочи той.  „При цялото ми уважение към позицията на защитата не бих могъл да работя с голословни твърдения“, допълни главният прокурор.  „Колкото повече този колега излага пред микрофоните твърдения, които според него са правни, толкова по-добра услуга върши на държавното обвинение“, каза още Цацаров.  ", "date": "2018.09.12", "title": "Цацаров за Арабаджиеви: Не сме пощенска станция, за да получаваме потвърждение, че ще се върнат доброволно"}
{"url": "https://www.blitz.bg/kriminalni/bmv-dzhigitt-pomlyal-velosipedist-bez-knizhka_news626443.html", "text": "Неправоспособен шофьор е убиецът на 39-годишния балетист Мартин Чикалов във Варна, съобщава \"Дарик\".  Виновният водач е 25-годишен варненец. Той никога не е имал шофьорска книжка. Два пъти досега е глобяван заради шофиране без правоспособност. Първият му акт е още като непълнолетен през 2010 г., а вторият – от миналата година.    25-годишният се е предал в полицията във вторник следобед, близо 20 часа след катастрофата.   Взета му е проба за наркотици, резултатите от която още не са излезли, заяви шефът на варненската полиция комисар Даниел Пашов.  Сблъсъкът е станал в близост до пешеходна пътека, но не и върху нея, поясни говорителят на Окръжна прокуратура-Варна Радослав Лазаров.  Държавното обвинение поиска постоянен арест за виновния шофьор. Стана ясно още, че леката кола „БМВ“, която той е шофирал по време на инцидента, е негова собственост. ", "date": "2018.09.12", "title": "БМВ джигитът, помлял велосипедист - без книжка"}
{"url": "https://www.blitz.bg/kriminalni/izvnredno-v-blits-zhestoka-drama-v-semeystvoto-na-izvesten-deputat_news626446.html", "text": "Жестока драма в семейството на депутата от БСП Георги Стоилов (на снимката отдолу) е на път да взриви политическите среди. Оказа се, че родният му брат Илия, който е обвинен за участие в банда за рекет, е избягал от България, за да се укрие от правосъдието. Това разкриха пред БЛИЦ антимафиоти от Русе. Новината бе потвърдена и от МВР.Илия Стоилов е успял да избяга от страната ни, след като преди дни съдия Аделина Иванова от първоинстанционния Спецсъд е изменила мярката му от \"Задържане под стража\" в \"Подписка\" и така той на практика е бил освободен от сградата на Темида. Изключително странното решение на съдия Иванова буди много въпросителни по отношение на неговата обективност, предвид тежкото престъпление, за което Стоилов е бил привлечен към наказателна отговорност.  Само няколко дни по-късно Стоилов е трябвало да се изправи пред Апелативния спецсъд, защото прокуратурата е протестирала освобождаването му. Веднъж вкусил свободата си, Стоилов е решил, че ако остане в страната ще понесе цялата строгост на закона и е решил да избяга.  Подобен гаф Спецсъдиите допуснаха и преди около 4 години, когато пуснаха на свобода Йоско Костинбродския, който само това и чакаше, за да избяга от страната. Наричаният от магистратите - Капитан на националния отбор по убийства все още е призрак за българските служби.      Не е изключено Илия Стоилов също да не бъде открит, предвид солидното му финансово състояние и политически гръб.  Той бе арестуван при спецоперация на ГДБОП през октомври м.г., заедно с още шестима мъже и една жена.  Сред задържаните тогава бе и синът на шефа на русенския КАТ Михаил Манов – Мануел.   Зрелищната операция бе обект на множество коментари. Тогава БСП начело с Таско Ерменков пламенно застана на страната на брата на задържания, като обяви, че той не може да носи отговорност за неговите деяния. Ивайло КРАЧУНОВ", "date": "2018.09.12", "title": "Извънредно в БЛИЦ! Жестока драма в семейството на известен депутат!"}
{"url": "https://www.blitz.bg/kriminalni/prestplenie/shofor-na-izvestna-transportna-firma-nabi-shefa-na-avtogarata-v-sandanski_news626420.html", "text": "Възрастни мъже се биха като гамени в Сандански. Сигналът за разпрата е получен вчера в полицията.В курортния град е получен сигнал за това, че около 16:55 часа. на автогарата, между 58 годишният Спас Кирев от гр. София, шофьор на автобус, собственост на фирма Транс 5 и 57-г мъж от гр. Сандански е възникнал скандал, при който 58-годишният мъж е нанесъл удар в областта на ръката на 57- годишния мъж.  При намесата на полицията се оказало, че битият е управителят на автогарата Йордан Геренски, който работил и като продавач на билети на гишето обслужващо фирма \"Транс 5\". Според ченгетата побоят е станал по хулигански подбуди, заради което шофьорът ще понесе отговорността си. Информирана е и фирмата собственик на автобуса. С. Петров. ", "date": "2018.09.12", "title": "Шофьор на известна транспортна фирма наби шефа на автогарата в Сандански"}
{"url": "https://www.blitz.bg/layfstayl/ptuvane/shche-si-otlezhim-2019-godina-e-unikalna-po-dlgi-praznitsi-i-pochivni-dni-eto-koga-shche-sa-vakantsiite_news626411.html", "text": "Истинска втора ваканция се очертава за Коледа, която се пада в сряда. Тогава трите официални почивни дни - 24,25 и 26 декември, лесно ще могат да бъдат \"слети\" с петъка - 27 декември, или с понеделника - 23 декември. Или и с двата, пише \"Телеграф\".Така гласи синодалното църковно календарче за 2019 година, което вече може да се купи в църквите за 1,50 лв. В него са отбелязани подвижните и неподвижните църковни празници за следващата година, неделните утренни и литургийни евангелски четива.   Догодина великият пост започва на 11 март, тъй като Великден е на 28 април. По време на четирите почивни дни за празника от 26 до 29 април се предполага, че времето вече е достатъчно топло, за да се предприемат пътувания и екскурзии. С датата на Възкресението Господне са свързани и две от трите съботи в годината, когато отдаваме почит на покойниците.   Първата задушница - срещу Неделя Месопустна, е на 2 март, а \"черешовата\" - срещу Петдесетница, се пада на 15 юни. Архангеловата, или \"мъжката\", е на 2 ноември. Гергьовден - 6 май, е понеделник, така че отново се събират три дни за пълноценен отдих.   Разширени уикенди ще има и на всички официални празници. Догодина 3 март е в неделя, като полагащия се в случая понеделник отново се събират три дни почивка. Същото ще стане и за празника на солунските братя - 24 май, който е в петък, В петък се пада празникът на Съединението - 6 септември. Денят на Независимостта пък е в неделя, което отново прави почивна \"тройка\".   Църковната година започва на 1 септември и по тази причина календарчето се издава толкова рано, за да може да се разпространи по всички епархии и да могат духовниците да се подготвят за съответните празници.  ", "date": "2018.09.12", "title": "Ще си отлежим: 2019 година е уникална по дълги празници и почивни дни, ето кога ще са ваканциите!"}
{"url": "https://www.blitz.bg/obshtestvo/eto-go-natpkaniya-s-pari-dzhip-bmv-zapechatan-sled-spetsaktsiyata-v-burgas-snimki_news626454.html", "text": "В сив джип БМВ Х5 с пловдивска регистрация са пътували тримата арестувани при спецакцията в Бургас вчера. След операцията немското возило е запечатано и в момента се намира на паркинга на ОДМВР-Бургас, съобщава Флагман.бг.  В хартиени пликове в БМВ-то бяха намерени 500 000 лв. Тримата пътници в джипа са арестувани за 24 часа. Посочената сума е открита в двама от тях.   Според източници сред задържаните е жена, която е управител на голямо търговско дружество. Пред разследващите тя обяснила, че абсолютно легално е изтеглила крупната сума от банков клон.  От Специализираната прокуратура съобщиха по-рано днес, че се разследва съпричаността на арестуваните в Бургас към евентуална престъпна дейност и участие в организирана престъпна група за усвояване на ДДС. Срещу тях все още няма повдигнати обвинения.  Джипът, в който бяха намерени половин милион лева при спецакция в момента е паркиран до ОДМВР – Бургас, предава  Burgas24.bg . В рамките на разследването по досъдебното производство за данъчни престъпления и пране на пари, по което бяха обвинени членове на фамилия Арабаджиеви и техни служители, на 11 септември 2018 г. в Бургас бяха проведени процесуално-следствени действия.  По неотложност процесуално-следствените действия са възложени на ОДМВР-Бургас. Установено е, че едно от лицата, у което са намерени над 298 000 лева (изтеглени от банкова институция) е пряко свързано с управлението на едно от инкриминираните дружества по досъдебно производство на СП – на захарния завод \"Кристал“ в Пловдив. У друго лице е намерена и иззета сумата от 200 000 лв.  Задържани за 24 часа по Закона за МВР са трите лица, иззет е и джипа, с който са се придвижвали. Установява се тяхната съпричастност в евентуална престъпна дейност и участие в разкритата организирана престъпна група за усвояване на неследващ се ДДС, в т.ч. от фиктивни сделки на захарния завод в Пловдив.    ", "date": "2018.09.12", "title": "Ето го натъпкания с пари джип БМВ, запечатан след спецакцията в Бургас (СНИМКИ)"}
{"url": "https://www.blitz.bg/kriminalni/nakazanie/krkaniyat-ukrainski-shofor-ubil-chovek-na-rishkiya-prokhod-shche-lezhi-po-malko-ot-5-godini-zad-reshetkite_news626459.html", "text": "4 години и 8 месеца при първоначален строг режим ще изтърпи украинският тираджия Игор Туховский заради катастрофата на Ришкия проход от юни т.г., при която загина мъж от с. Планиница, а други двама бяха приети в болница. Това постанови току-що състав на Бургаския окръжен съд, предава Флагман бг.  По време на инцидента украинецът е шофирал с близо 2.8 промила алкохол в кръвта.  Първоначалната присъда на Игор бе 7 години затвор, но тъй като той се призна за виновен, делото му протече по съкратеното съдебно следствие и наказанието бе намалено с 1/3.    ", "date": "2018.09.12", "title": "Кърканият украински шофьор, убил човек на Ришкия проход, ще лежи по-малко от 5 години зад решетките"}
{"url": "https://www.blitz.bg/kriminalni/prestplenie/izvnredno-spetsprokuraturata-obvini-i-chetvrti-chovek-po-deloto-sreshchu-minyu-staykov-izzeti-sa-130-000-leva_news626473.html", "text": "Специализираната прокуратура предяви обвиненията на четвърти привлечен под наказателна отговорност за участие в организирана престъпна група за производство и продажба на акцизни стоки без бандерол, данъчни престъпления и пране на пари. Това съобщиха от пресцентъра на Специализираната прокуратура.   По същото дело Специализираният наказателен съд постанови „Задържане под стража“ на бизнесмена Миню Стайков и още две лица. Четвъртият обвиняем е свързан с производството на цигари в нелегалната фабрика в Карнобат и продажбата им на черния пазар.  По време на операцията по неутрализиране на групата той не бе открит и бе обявен за общодържавно издирване. На 11 септември 2018 г. е задържан до 72 часа с постановление на наблюдаващия прокурор.  Предстои в Специализирания наказателен съд да бъде внесено искане за налагане на най-строгата мярка за неотклонение и за него. В рамките на продължаващото разследване по досъдебното производство на 11 септември 2018 г. бяха извършени нови претърсвания и изземвания в Карнобат.  Намерени и иззети са близо 130 000 лева в брой, за които има доказателства, че са съхранявани от компанията „СИС индъсрис“, свързана с бизнесмена Миню Стайков.  Установява се произходът на парите и дали са придобити чрез престъпна дейност, в т.ч. тази, за която е образувано досъдебното производство.  ", "date": "2018.09.12", "title": "Извънредно! Спецпрокуратурата обвини и четвърти човек по делото срещу Миню Стайков, иззети са 130 000 лева!"}
{"url": "https://www.blitz.bg/kriminalni/ot-poslednite-minuti-bivsh-zatvornik-se-grmna-s-pistolet-v-benzinostantsiya-kray-burgas_news626478.html", "text": "Доскорошен работник от бензиностанцията на бизнесмена Дончо Жечев, намираща се на изхода на Бургас към АМ „Тракия“, е извършил току-що опит за самоубийство в търговския обект. За това съобщи свидетел на драматичното събитие пред десетки клиенти, зареждащи автомобилите си с гориво, пише Флагман.  33-годишният Сабри Сабри от бургаското с. Соколец бил за малко на трудов договор в бензиностанцията, но тъй като не показал нужните качества, бил освободен. Неясно защо, около седмица след прекратяването на трудовия му договор, той се е появил на работното си място и е стрелял в слепоочието си с пистолет.  Екшънът се разиграл около 15:45 ч. Сабри е откаран с линейка на Бърза помощ, има кървяща рана на главата, за щастие се е оказало, че пистолетът е газов.  Сабри е бивш затворник. Излязъл е в началото на тази година от затвора, след като е изтърпял присъда за убийство. През 2007 г. е удушил 75-годишния Мехмед М. в родото си село. Причината – да отнеме спестяванията на пенсионера от дома му. ", "date": "2018.09.12", "title": "От последните минути! Бивш затворник се гръмна с пистолет в бензиностанция край Бургас"}
{"url": "https://www.blitz.bg/obshtestvo/regioni/varnenska-prostitutka-se-usamoti-s-klient-v-khrastalak-no-posle-szhali-zhestoko_news626475.html", "text": "34-годишна варненка, известна на полицията с начина, по който изкарва прехраната си, се озова отново за 24 часа в ареста, пише \"Петел\".   Жената била хваната посред бял ден да обслужвав клиент в храстите в местността \"Боровец\".  По случая е образувано бързо полицейско производство, уведомен е  прокурор от Районна прокуратура – Варна.", "date": "2018.09.12", "title": "Варненска проститутка се усамоти с клиент в храсталак, но после съжали жестоко"}
{"url": "https://www.blitz.bg/politika/borisov-zlosloveneto-na-bsp-sreshchu-blgariya-shche-se-vrne-kato-bumerang_news626484.html", "text": "Злословейки срещу България, БСП не разбират, че това ще се върне като бумеранг върху тях.   Това заяви пред журналисти в Пловдив премиерът Бойко Борисов след официалното откриване на завода на френската група „Латекоер“. По думите му рекордно ниска за всички времена e безработицата в Пловдив. Тя е 5.5% заради десетките заводи, които се построиха. „Проблемът е с работната сила, която набираме за тези нови заводи, защото този завод е в съвсем нова сфера - авиоиндустрията, и искат още работници. Така че, върху това трябва да мислим и ние го мислим“, добави още той. Според него правителството работи не само за повишаване на квалификацията на работната ръка, но и за създаване на нови училища с пряка свързаност между производството и образованието. Премиерът обясни, че чрез изказванията на опозицията, че няма прозрачност в администрацията, само ще се навреди. „Разбирам, че искат да се изказват, но преди това нека да видят какво е направено. Когато говорят за непрозрачна администрация, да дойдат и да разпитат чужденците. Така злословейки срещу България, те не разбират, че това ще се върне като бумеранг върху тях. Благодарение френската и нашата конструктивна позиция имаме този завод, където 170 българи ще работят. Така че, да бъдем малко по-правдиви в оценките си“, заяви още министър-председателят.", "date": "2018.09.12", "title": "Борисов: Злословенето на БСП срещу България ще се върне като бумеранг"}
{"url": "https://www.blitz.bg/obshtestvo/regioni/posetitel-na-auto-siti-plovdiv-shche-specheli-leka-kola-po-izbor_news626501.html", "text": "Лека кола  по избор измежду седем атрактивни модела  ще спечели един от посетителите на  „Ауто сити Пловдив 2018“. Изложението ще се проведе от 24 до 29 септември като част от Международния технически панаир. Гостите ще видят новости от най-известните марки, ще могат да изпробват 30 автомобила в тестдрайв зоната и да разгледат още девет специализирани изложби на най-голямата технологична среща на Балканите.    Седемте модела в зоната „Кола награда“ се отличават с иновативност, комфорт и високо ниво на безопасност, гарантирано от модерни системи за сигурност на пътя и улесняване на шофирането.    KUV Mahindra, който се представя за първи път у нас, е практичен, компактен, мощен и с нисък разход на гориво, предлага лукс на достъпна цена.  В хечбека Hyundai i20 са използвани най-модерни технологии за сигурност,  за комуникация и за рециклиране на въздуха в купето, което прави пътуването безопасно и приятно.  Honda Jazz  се характеризира с фразата „Голямо забавление в малък размер“. Съчетава класическия силует на  Jazz с ново лице и стил, с по-изискан  дизайн и по-атрактивно вътрешно пространство.       Citroen C3 Feel е с двигател  PureTech 82, оборудване Airbump, цветен покрив, фарове за мъгла, автоматичен климатик. Има система за разпознаване на пътните знаци за ограничени на скоростта. Skoda Rapid Spaceback е с по-дълго купе в сравнение със стандартното за хечбек и прилича на динамично комби, с множество функции за комфорт.  „Лада Веста“ е безспорният бестселър на руския производител „АутоВАЗ“. Нейните плюсове са дизайнът, габаритите, красивият и просторен салон, устойчивостта,  лесното управление, оборудването и цената.   Новият  Seat  Ibiza 212 разполага с Media System Colour с цветен сензорен екран от 6,5 инча, Bluetooth,  мултиколизионна спирачка, Front Assist, 15-инчови  стоманени джанти, различни обезопасяващи системи. Компактен, на достъпна цена и с всички необходими приспособления, според експерти.    Атрактивни експозиции на известни марки автомобил и автобуси, премиери и нови модели ще видят гостите на „Ауто сити Пловдив“, чийто партньор е Банка ДСК. Колата награда е осигурена от организаторите на  изложението – Международен панаир Пловдив и „Експо тийм“. Името на нейния собственик ще стане ясно в последния ден, когато ще бъдат отворени урните с анкетни карти, попълнени от посетителите.    С  входния билет те получават достъп до десет изложби, където могат да се запознаят с технологии, машини и авангардни решения за индустрията и дома от областта на електрониката и електротехниката, енергетиката и екологията, водния сектор, информационните технологии, роботиката и автоматизацията, транспорта и автосервизното оборудване, машиностроенето, строителството, химическата и минната промишленост, автомобилната индустрия. Те ще бъдат показани в експозициите на компании от близо 40 държави, участващи в 74-ия Международен технически панаир в Пловдив.  ", "date": "2018.09.12", "title": "Посетител на „Ауто сити Пловдив“ ще спечели лека кола по избор"}
{"url": "https://www.blitz.bg/politika/yordan-tsonev-dps-shche-glasuva-protiv-ministerskite-ostavki_news626504.html", "text": "ДПС ще гласуват против министерските оставки на Николай Нанков, Ивайло Московски и Валентин Радев утре. Това заяви депутатът от ДПС Йордан Цонев в предаването „Лице в лице”.   „Ние сме против кабинета, тази коалиция и рокади, които няма да доведат до нищо. Въпросът е, че формулата на управление е сбъркана, този коалиционен модел не работи – при него не се правят реформи. Страната има нужда от програма с общонационални приоритети, по които да работят всички партии. Така се работеше преди България да бъде приета в ЕС и НАТО”, посочи Цонев. По думите на депутата „Обединените патриоти” са „агресивна тричленка, извор на нестабилност”. „Основният политически субект – ГЕРБ беше извор на стабилност, силна партия, която държеше нещата под контрол, с висок изборен резултат.  Но в последните две седмици ние имаме нестабилност в основния политически субект. За това говорят разногласията между Цветанов и Борисов – те са публичен факт”, допълни Цонев. Според Цонев всички партии в парламента трябва да се обединят и да работят за обща политика, която да направи възможно догонването на европейската икономика и доходи. „Ние имаме растеж под 4%, за да догоним европейските доходи и европейските стандарти, на нас ни е необходим растеж от порядъка на  5%-6%. Доходите трябва да се увеличават, за да расте икономиката, но това трябва да бъде на база растеж на производителността на труда. Растежът на икономиката не се крепи върху потреблението, а върху инвестициите – а те са ударили 10-годишното си дъно”, коментира Цонев. Според депутата от ДПС страната се нуждае от ясна стратегия за стимулиране на местните бизнесмени и привличане на чуждестранни инвестиции. Той допълни, че това може да се случи само с ясна посока в реформите, които да се извършват на етапи.", "date": "2018.09.12", "title": "Йордан Цонев: ДПС ще гласува против министерските оставки"}
{"url": "https://www.blitz.bg/obshtestvo/strashna-drama-s-nash-sveshchenik-zavrna-se-ot-aton-i-sshchata-vecher-umrya_news626506.html", "text": "Почина бившият наместник на  Псково-Печерския  манастир архимандрит Тихон. „Тази нощ архимандрит Тихон се завърна от Атон и в същата нощ Господ го призова. Отец Тихон работи добре на земята, а сега е с Господа. С отец Тихон ни напусна цяла епоха\", отбелязват от манастира, цитирани в dobrotoliubie.com.   Архимандрит Тихон е наместник на Псково-Печерския манастир от 1995 г. до 2018 г. Той беше освободен през юли тази година по своя молба във връзка със здравословното му състояние. Архимандрит Тихон е роден на 24 януари 1955 г. в семейството на свещеник. От 1976 г. е в братството на Псково-Печерския манастир.", "date": "2018.09.12", "title": "Страшна драма с наш свещеник! Завърна се от Атон и същата вечер умря"}
{"url": "https://www.blitz.bg/ikonomika/ivaylo-konstantinov-pred-benovska-do-30-dni-kap-shche-predstavi-kontseptsiya-za-transporta_news626509.html", "text": "Ивайло Константинов от  Националното сдружение на автобусните превозвачи и Магдалена Милтенова от  Браншовия съюз за стопанска инициатива в транспорта отговарят на въпроси на Илиана Беновска по време на пресконференция от 12 септември 2018 г. по повод на учредяването на  Конфедерация на автобусните превозвачи,  като стъпка на доброволна консолидация на браншовите организации от сектора.      Илиана Беновска:  Беновска, „Радио К2”, интересуват ме няколко въпроса, предполагам, че и за колегите е важно. В Конфедерацията на автобусните превозвачи – колко транспортни фирми и какъв брой превозни средства ще обедините? Колко работни места всъщност ще бъдат включени чрез представителството на съответните юридически лица в тази конфедерация? Прогнозно, ако нямате подготовка, колко от брутния вътрешен продукт ще изработва тази конфедерация? Вторият ми въпрос е, споменахте г-н Борисов, споменахте няколко неща по отношение на законовата рамка, искам малко да разтворим ножицата – ще имате ли предложения за промени и в кои закони? Понеже съм под емоционално впечатление от речта на Юнкер, председателят на Европейската комисия, произнесена току-що, той постави много сериозно въпроса за Общата европейска рамка. Какво ще бъде Вашето европейско сътрудничество? Последен въпрос – имаше желание да се създаде автомобилна камара, което предизвика организация на различни протести, взимане, от страна на министър-председателя, на становище да се спре приемането          на подобен закон в Народното събрание. Г-жа Милтенова спомена за противоречие – очаквате ли някаква реакция от предишните лобисти на този закон за автомобилна камара?    Магдалена Милтенова:  Бих започнала разговора в обратна посока, ако ми позволите, от последния Ви въпрос. Аз мисля, че ние темата по отношение на закона за автомобилната камара сме го приключили и резултатът, който трябваше да постигнем, това, което ние всъщност обявихме тогава, че браншът няма нужда от обединяване чрез закон, защото браншът е единен, ние сме узрели за това нещо, стигнали сме до извода, че трябва да се обединим, за да защитим своите интереси, за да можем да се защитим и срещу Мобилен пакет 2, който предстои да бъде гледан, знаете много добре, след определен период от време. Така че аз смятам, че по отношение на закона за автомобилната камара – за нас въпросът е приключен. Идеята за това нещо, както казах и в началото, да има обединение на бранша – ето, обединението на бранша е факт! Ние смятаме, че създавайки тази конфедерация можем да отговорим на всички очаквания на колегите за поддържане на едно добро ниво на работа. Това, което имах предвид като противоречия, имах предвид, че ние ще имаме противоречия в бранша най-вероятно, нямам предвид противоречия с управляващите, но не мога да изключа и това нещо, защото ние бихме подкрепили всяка инициатива, както Ви казах в началото, която е съобразена с нуждите на бранша, която е съобразена с европейските практики. Това обаче не означава безусловна подкрепа на всяко предложение, което по един или друг начин засяга интересите и нарушава нашите права! Така че, ако трябва да имаме противоречие с управляващите и ако се наложи, надявам се да не се стигне до нещо подобно, а наистина оттук нататъка да имаме добрия тон, една симбиоза да се получи между конфедерацията и Министерството на транспорта, за да можем съответно всички законови рамки, които предстоят да бъдат променени, изменени, да се случат!    Илиана Беновска:  Само, докато сте на тази тема, питах Ви дали не очаквате реакция от лобистите, които искаха да искаха да се прокара закон за автомобилната камара?    Магдалена Милтенова:  Ако си спомняте последните ни срещи тук, ние предложихме на всички колеги, включително и на тях, да дойдат на учредяването на конфедерацията. Лично аз съм поканила и г-н Столарски, г-н Филипов на една от нашите срещи. Лично съм ги поканила, ако желаят да се присъединят към членство в тази конфедерация. Предложението ни към днешна дата е в сила, към всеки един от колегите, защото, както и тогава казах, въпреки нашите противоречия по отношение на закона за автомобилната камара, ние сме колеги, работим в една сфера и съвсем нормално и коректно е да вървим в посоката, в която да подобрим качеството на услугата и да подобрим условията за работа на нашите хора, които ползваме като водачи на автобуси, кондуктори в автобусите и помощния персонал. Така че ние, мисля, че имаме общи цели! Ние тук, които сме присъстващите, сме го осъзнали, че вариантът за обединение е работещата формула! Ако те го осъзнаят, са добре дошли! Както те, както всеки един от останалите наши колеги, без значение дали ще реши да членува през някои от сдруженията, без значение дали наши колеги в отделни региони на страната ще решат да се обединят в браншови сдружения, които да станат член на съответната конфедерация. Формата и начина на обединение на всеки един колега, който не членува към настоящия момент в нашата конфедерация и в нашите браншови организации, сам ще има възможността и точно това беше идеята, когато ние искахме да учредим доброволно обединение, защото това е принципът, конституционният, европейският – на свободното сдружаване, на свободата да избереш къде да членуваш, кое сдружение да представлява твоя интерес, защото, както каза колегата, ние имаме много различни интереси, в различните сфери на работа: областна транспортна схема; специализиран, случаен превод; републиканска схема и така нататъка. Така че всеки ще има възможността да бъде защитен чрез браншовата организация, която сам избере да членува!              По отношение на работната ръка, трябва да призная, че не сме подготвени за отговор на този въпрос, защото не сме направили съответната статистика – колко хора са заети в бранша. Ако колегата Константинов може по тази тема да говори, аз лично не съм подготвена в момента да отговоря на този въпрос!    Ивайло Константинов:  Това, което държа да обясня и правилно да бъда разбран, е всъщност, че ние днес правим обединение на сдружения. В това обединение влязоха всички национално представителни сдружения, по данни на Министерство на транспорта, информационните технологии и съобщенията, които към днешна дата имат някаква членска маса от оператори, които извършват обществен превоз на пътници.    Илиана Беновска:  А колко са тези сдружения на брой?    Ивайло Константинов:  Седем, и седемте учредиха въпросната конфедерация. За да съм безкрайно коректен – трябва да кажа, че структурата на бранша е изключително сложна, изхождайки от факта, че около 80% от транспортните средства са собственост на малки транспортни фирми, които имат един, два, три автобуса и не членуват абсолютно никъде. Всъщност сега, днес, ние на тези хора казваме – те могат да създадат собствено сдружение, което да представлява само малките транспортни оператори. Могат, разбира се, да изберат някои от съществуващите сдружения, но тези хора към момента не са обхванати от никое от сдруженията и никой, по никакъв начин, включително и ние, не можем да спекулираме с присъствие или членство на тези фирми в някое от сдруженията. На практика всичко, което, както се казва, съществува на пазара, е тук, днес, учредило въпросната конфедерация. Има едно единствено сдружение, в което има и пътнически оператори, и това е БАСАТ, доколкото ми е известно, което, въпреки че беше поканено, не се присъедини към учредяването на днешната конфедерация! Разбира се, това е повод отново да поканим колегите!  По отношение на това – какъв процент от брутния вътрешен продукт всъщност представлява въпросната конфедерация, едва ли статистическият институт може да Ви отговори на този въпрос, имайки предвид, че на пръв поглед пътническият транспорт е регулиран до краен предел, а всъщност се оказва, че има огромни бели петна, огромни, най-отговорно го заявявам! Както в законодателството, така по отношение на прилагането на същото, както и по отношение на противоречия на същото с европейско такова! Аз всъщност искам да кажа, че главните въпроси, които стоят и са от обществен интерес, това е – какво е мнението на конфедерацията по отношение на въвеждането на задължителни колани в автобусите, евентуално въвеждането на видеорегистратори, че ние, както колегите казаха, подкрепяме всички мерки, които касаят изсветляване на бизнеса и сигурността на пътниците, стига тези мерки да не са в колизия с европейското законодателство или с нормативната уредба в България!    Илиана Беновска:  Вие лично ще имате ли някакви предложения за промени в някои от съществуващите закони, в български и европейски правила?          Ивайло Константинов:  Имаме готовност, в най-кратки срокове, след проведени обсъждания, разбира се, във всяко едно сдружение и след гласуване в общото събрание на конфедерацията, да предложим съвсем конкретни мерки, които да представляват цялостна концепция, повишаваща сигурността на пътуването, изсветляването на сектора, така че да не се действа на парче с една или друга промяна, а всичко това да бъде обвързано, да бъде последователно, със сроковете, в които да бъде реализирано, така че всеки да види себе си в това законодателство, да прецени своята отговорност, и ако трябва да я носи наказателна!    Илиана Беновска:  Кога  ще бъдете готови с тази концепция?    Ивайло Константинов:  Максимум в рамките на месец ще има пълна концепция. Вече имаме съвсем готови конкретни текстове, които, разбира се, първо трябва да бъдат гласувани вътре при нас!                 По отношение на въпроса на г-жа Беновска за това – какво е нашето отношение и евентуално реакции по закона за пътищата, и по отношение сигурността на пътищата? Една от основните цели на това обединение всъщност е ние да създадем организация, която да партнира не само в социалния диалог, а и във всички процеси в държавата, които касаят и сигурност, и обществен превоз, и всички теми, които Ви казах преди няколко минути, че са бели петна в законодателството. Така че никой, по никакъв начин не може да пренебрегне всъщност, че пътят е единият от основните фактори в движението и че ние във всеки един момент всъщност трябва първо да сме сигурни в пътя, а след това във всичко останало, защото колкото и здрав да е автобуса, когато път няма, се случват нещата, които виждаме! Когато говорих за белите петна, ние се малко фиксирахме около училищните автобуси, но искам да Ви кажа една цифра, която ще Ви притесни много всички – тези превозвачи, които всъщност са дефицита на тези 128 общини, не всички фалираха! Те в момента извършват точно такъв тип превози като този превоз, в който всъщност се случи злощастното събитие преди няколко седмици!    Илиана Беновска:  Какъв е този превоз, какво му е наименованието?    Магдалена Милтенова:  Случаен превоз се нарича. Това са така наречените туристически услуги.    Ивайло Константинов:  Знаете ли, че в България е допустимо физическото лице Ивайло да си купи автобус и с него незнайно какво да прави!? Само че физическото лице Ивайло и фирмата „Ивайло” са едно и също в очите на всички тези пътници, които събират по петте лева, за да платят на шофьора да ги закара донякъде! Ето тук е мястото, в което ние всъщност искаме да ангажираме и общественото внимание, просто не беше темата на днешната пресконференция, но ние трябва да отговорим на няколко много важни въпроса, единият от които е пътищата, разбира се! Какво всъщност очаква обществото от нас – да реализираме сигурен транспорт или евтин транспорт? Едното и другото нямат много общо, защото има друг парадокс, който ще Ви кажа – фирма, чиито служители, само като възнаграждение надхвърлят прага на регистрация по ДДС, не са регистрирани по ДДС, и това са 80% от реализиращите случайни превози! 80% от фирмите, работещи в сектора случайни превози, не са регистрирани по ДДС! За какви акцизи говорим, за какъв данък добавена стойност, за какви точно правила, за какви гаражи, за какви монтьори, за какви медицински лица!? Разбирате ли, значи ние казваме така – трябва едните да бъдат много изрядни, с чисто новите автобуси, при всички 100-процентови изпълнени условия и европейски правила, но в същото време се правим, че не забелязваме, че съществува един огромен сектор, който общо взето никой не го поглежда, никой не го забелязва къде е, независимо че имат лицензи, който си прави кой, когато, каквото поиска и по какъвто иска закон си тълкува събитията и неща... Така че аз много разчитам на коректност в тази посока! Ние затова, за енти пореден път казваме, че приветстваме правителството в намеренията му да изсветли сектора като цяло! Ние сме най-заинтересованите от това, защото десетки години повтаряме, че тичаме по различни писти – едните по асфалта, другите по пътеката, горската! Така че в това отношение много разчитаме и на Вас, разбира се, за което предварително благодарим! Не винаги светлият транспорт означава скъп! Ние ще имаме дискусии, в сдружението и в конфедерацията, лично аз не съм привърженик на фиксираните цени, за разлика, очевидно, от г-н Захариев! Има примери в световен мащаб, където с чисто нови автобуси се превозва на по-ниски, дори от България, цени, но това го прави конкуренцията, това се прави от регламентите, това се прави от чисто пазарната икономика. Няма как една пазарна икономика в един сектор да функционира само за половината от него или само за малка част от него! В това отношение от началото казах, че имаме и ще предложим комплекс от мерки, който комплекс всъщност да гарантира по-висока сигурност, при, дай Боже, същите цени!                               ", "date": "2018.09.12", "title": "Ивайло Константинов пред Беновска: До 30 дни КАП ще представи концепция за транспорта"}
{"url": "https://www.blitz.bg/politika/mareshki-razkri-kakva-shche-e-reaktsiyata-na-volya-spryamo-ministerskite-ostavki_news626511.html", "text": "\"Воля\" може и да не влезе в парламента, но Веселин Марешки ще влезе. Ако кръстя партията си \"Марешки\", ще видите какви драстични разлики ще има в резултатите на партия \"Воля\" и партия \"Марешки\". Аз не се срамувам от името си.   Това каза в предаването \"Още от деня\" по БНТ Веселин Марешки, който коментира последното социологическо проучване на \"Медиана\", в което цифрите сочат, че към момента неговата партия \"Воля\" няма да прескочи 4-процентната бариера и няма да лвезе в един нов парламент. \"Партия \"Воля\" и аз сме единствените, които не сме оцапали от политиката. Не вярвам на социолозите и не мисля, че българите са дебили, за да си изберат отново тези, които ги окрадоха. Аз знам кой съм и не се притеснявам от нищо. Най-малко мога да се притеснявам от БСП и Румен Радев. Изборът на президента беше поредната манипулация, защото нищо не се промени. Ако аз бях станал президент, щеше да има видима промяна. Аз съм единствения, който води борба с картелите. Не мисля, че стрелям и критикувам всички. Когато, някой направи нещо добро, ние винаги сме казвали добри думи\", разкри Марешки. \"На Обединени патриоти никога повече няма да им се сбъднат детските мечти. Особено на Красимир Каракачанов. Не може с 1% доверие да искаш да бъдеш вицепремиер и министър. Нямам нищо лично срещу него. Утре ще гласуваме \"за\" оставките на министрите. Не е задължително ти лично да убиеш човек, за да подадеш оставка. Ще подкрепим и новите министри. Някои от тях познавам лично. Ще им дадем време и толеранс. Ако не си вършат съвестно работата обаче, ще ги критикуваме\", обяви Марешки.", "date": "2018.09.12", "title": "Марешки разкри каква ще е реакцията на \"Воля\" спрямо министерските оставки"}
{"url": "https://www.blitz.bg/politika/danail-kirilov-s-komentar-za-dneshnoto-otsstie-na-lozan-panov-ot-ns_news626513.html", "text": "лавният съдебен инспектор Теодора Точкова Това заяви депутатът от ГЕРБ и шеф на Правната комисия Данаил Кирилов в предаването \"Още от деня\" по БНТ.   \"Нямаме решение на ПГ за царския дворец „Врана“, моето мнение е, че въпросът е правен и исторически, той касае степента на разумно уреждане на имота\", ", "date": "2018.09.12", "title": "Данаил Кирилов с коментар за днешното отсъстие на Лозан Панов от НС"}
{"url": "https://www.blitz.bg/obshtestvo/pensionerka-napisa-zaveshchanieto-na-pochinaliya-si-mzh-i-otiva-na-sd_news626395.html", "text": "Районна прокуратура - Пловдив внесе в съда обвинителен акт спрямо 69-годишна жена, която написала сама завещанието на починалата си половинка, за да се уреди с апартамента му. Според събраните данни преди 4 години пенсионерката Н.Б. от близко до Пловдив село съставила саморъчно завещание от името на мъжа, като попълнила лист, носещ подпис на издателя, със съдържание, което не съответства на волята на подписалия, пише Марица.По делото е установено, че обвиняемата изписала собственоръчно текст от името на мъжа, с който живеела на семейни начала, със завещателно разпореждане, че оставял на внука \"апартамент, къща и пари в банка - да бъдат само за него\".   По-късно мъжът починал, като обвиняемата спазила процедурите за заверяване на завещателните разпореждания. Междувременно наследниците оспорили по гражданскоправен ред автентичността на документа, който бил прогласен за нищожен от съда, като причината е, че завещанието трябвало да бъде изцяло написано ръкописно от самия завещател, но в случая не било сторено. Според експертно заключение, ръкописният текст бил изпълнен от обвиняемата.   По делото са разпитани свидетели и са извършени експертизи. Предстои Районният съд в Пловдив да насрочи заседание по делото. ", "date": "2018.09.12", "title": "Пенсионерка написа завещанието на починалия си мъж и отива на съд"}
{"url": "https://www.blitz.bg/kriminalni/na-petr-moskov-khich-nyama-da-mu-e-veselo-dnes_news626382.html", "text": "Делото срещу бившия здравен министър Петър Москов и неговия заместник Адам Персенски започва по същество в Специализирания съд.  Срещу Москов са повдигнати три обвинения заради казуса с ваксините. Според прокуратурата той е нарушил закона, като е приел дарение от министерството на здравеопазването на Турция.  Нанесените вреди са за над 325 милиона лева. Второто обвинение е свързано с дарените над 5 милиона броя БЦЖ ваксини за южната ни съседка. Москов ще отговаря и за безстопанственост, отбелязва БНТ.  ", "date": "2018.09.12", "title": "На Петър Москов хич няма да му е весело днес"}
{"url": "https://www.blitz.bg/kriminalni/nakazanie/baska-tri-godini-se-kri-v-germaniya-no-nakraya-reshi-da-se-vrne-v-rodniya-sandanski-i-snimki-18_news626381.html", "text": "Известен санданчанин, обявен за издирване, след бягство от присъда се предаде. 27 - годишният Асен Г. - Басъка дойде в полицията, придружаван от адвокат, след почти три години в нелегалност. Според запознати той има да доизлежава няколко годишна присъда, пише Струма ком.   Асен бе сред надеждите на отбора по джудо в града, коментират запознати. Познайник на ченгетата в Сандански Басъка бе залавян с дрога,уличен в побоища и контрабанда на цигари. Имаше няколко постановени присъди. Преди последната обаче той успя да избяга през граница. Укривал се в Германия. Неочаквано за полицията вчера в късния следобед Басъка се предал,за да доизлежи определеното му наказание.  На \"апокрифни\" снимки на Асен се вижда как той се приготвя да вземе поредната доза кокаин. Снимките са от Германия.  ", "date": "2018.09.12", "title": "Басъка три години се кри в Германия, но накрая реши да се върне в родния Сандански и... (СНИМКИ 18+)"}
{"url": "https://www.blitz.bg/layfstayl/svetski/samo-v-shou-riton-protiv-khalturata-peyat-na-zhivo-veche-41-godini_news626492.html", "text": "      Преди броени дни звездното ни дуо закри с пищен концерт и музикалния сезон в Каварна, чийто кмет пък се оказа техен огромен почитател. Градоначалникът Нина Ставрева символично подаде ръка на най-успешния български дует в призива им да се пее на живо, като превърна Каварна не само в гостоприемна сцена за подобни музикални събития, но и с личното си отношение.      „Във възторг сме от г-жа Ставрева, на която благодарим за топлото посрещане. Тя беше през цялото време на първите редици, пееше, пляскаше и се радваше. Направи ни впечатление колко е обичана тя от съгражданите си”, сподели Катя и добави с усмивка, че е много приятна изненада и фактът, че годините на активно присъствие на „Ритон” на сцената като дует (вече 41, б.а.) почти съвпада с възрастта на кметицата на Каварна.  „Ние пеем на много места, на различни празници на градове и виждаме различни реакции на хората към техните кметове. Сега останахме наистина много приятно изненадани в Каварна. Бяхме им два дни на гости заедно с оркестъра –    в България малцина подхождат по този начин”     На същото мнение е и Здравко, за когото темата за живото пеене винаги е била много чувствителна, особено, при положение че с Катя от толкова години вече не познават друг вид комуникация с публиката.   „Чест прави на кметството на Каварна, че ни взе с целия оркестър, защото повечето кметове казват: „Ние искаме да ви видим вас, за какво ви е оркестър?!”, а всъщност публиката буквално полудява при живия контакт, защото е много истинско преживяването. Всичко друго е синтетика. Признак на висок интелект е да осъзнаеш какво означава живия звук от жив оркестър. И с Катя сме щастливи, че това е началото на кампанията, която по принцип поехме – „Не на халтурата и на измамата от сцената с плейбек”, допълни Здравко, като подчерта, че това се отнася само и единствено за концертите, за които се продават билети. Тъй като има и малки общини, които не могат да си позволят такава организация, като в такива ситуации изпълнителите задължително трябва да пеят със синбек.  „Най-после трябва да се каже „Не”, защото ние сме творци, продаваме изкуство – продукт, за който сме се трудили с години.    Не можем да мамим публиката с някакъв полуфабрикат, някакво ГМО!       Публиката някак си вече привикна, стана малко апатична, а трябва да бъде възпитавана да иска и да търси качественото. Хората очакват да чуят жив звук, не плейбек. Знаеш ли, всеки път, когато излизаме на сцената и оркестърът засвири, се получава такъв уникален обмен на енергия с публиката. Точно тогава избухва онова, на което му викаме сценично щастие.  Интересна подробност, която попадна в обсега на непринудения ни разговор с „Ритон”, бе и пояснението, че    „такова чудо като концерт на плейбек има само у нас     няма аналог по света”.  „И за да се премахне завинаги като употреба, трябва да има повече живи концерти”, призовават Катя и Здравко. Двамата вече са в активна подготовка и за мащабния си музикален спектакъл в НДК следващата пролет, но на него ще се посветят изцяло веднага след края на концертите, които са част от турнето им „40 години музика и любов”.          ", "date": "2018.09.12", "title": "Само в \"ШОУ\"! „Ритон” против халтурата, пеят на живо вече 41 години"}
{"url": "https://www.blitz.bg/obshtestvo/grazhdansko-obedinenie-alarmira-vzpitavame-nay-chesto-detsata-si-s-shamari_news626512.html", "text": "Децата у нас най-често се възпитават с шамари. За това алармира гражданското обединение -  \"Детство без насилие\". През 2017-та сигналите за насилие над деца са над 700.   Според наскоро проведено проучване 70% от българските родители са използвали някаква форма на физическо наказание. Най-често това са шамарите. В училищата и детските градини подобни практики също са разпространени. Близо половината от децата у нас са страдали от вербално насилие, над 20% от физичеко като удар или причиняване на болка, а 14% са били наказвани чрез игнориране. През миналата година над 11 хиляди деца са потърсили помощ на националната телефонна линия. Като най-голям свой проблем съвременните деца определят самотата. Като родител на две деца, едното от които тийнейджър, Стела признава, че прибягва до наказания. „Това е едно от най-важните неща, защото, ако им позволявам всичко... няма как, не може. Ако сега не се научат да направят това, което искам от тях като деца, няма да се научат и като големи хора да правят това, което ще се иска от тях, а то ще е много по-сериозно”, казва майката. Дъщеря й Зорница признава, че обикновено майка й я наказва заслужено. Все по-често обаче родителите преминават границата от добронамерено възпитание към авторитарно, твърдят психолозите. А то почти винаги било придружено с насилие, предава Нова тв. „Има последици за отношенията не само с връстници, но и в дългосрочен план. Отношенията на детето като зрял индивид - близките отношения, интимните отношения, изобщо способността за социална връзка е накърнена”, обясни психологът Анет Маринова. А тези деца според експертите са по-склонни в бъдеще към употреба на наркотици, конфликт със закона, самоубийства и изпадане в депресия. Към същото са склонни и пасивните жертви на агресия. „В срещите ми с деца, които имат проблеми в отношенията с връстници, поведението, дори в обучението се стига до история на насилие - било то между партньорите, между съпрузите, нещо, на което детето става свидетел”, допълва Маринова От \"Детство без насилие\" вече работят по предложения за законови промени. Сред тях е и идеята за създаване на ново Министерство - на семейството. „Социалната ни система е в много разпръснато състояние. Агенцията за закрила на детето няма свои хора или свои отделни клонове в страната, където са отдели за закрила на детето - въпреки съвпадението в имената, тези отдели не са към Агенцията, а са към Министерството на труда и социалната политика - ето виждате колко объркано става”, казва Георги Апостолов. През 2017-та подадените сигнали за насилие в Отделите за закрила на детето в страната са близо 1 300.", "date": "2018.09.12", "title": "Гражданско обединение алармира: Възпитаваме най-често децата си с шамари!"}
{"url": "https://www.blitz.bg/obshtestvo/okhranitel-ot-pirdop-grabna-20-000-leva-ot-igrata-evroshans_news626463.html", "text": "Щастливецът е Стоян Недев от Пирдоп, а късметът го спохожда в пункт на „Евробет“. Той печели 20 000 лева срещу 50 стотинки залог, след като успява да познае 9 от 9 числа в играта  .  Стоян е стар познайник на късмета, преди няколко месеца той прибавя още 7 500 лева в банковата си сметка, отново благодарение на  .  „Аз не търся късметлийските числа, те сами ме намират“, разказва с усмивка 45-годишният мъж.  Развълнуван и много горд от печалбата си, той споделя, че първото нещо, което ще направи с нея, е да заведе любимата си на почивка.     Тегленията на играта   можете да следите в пунктовете на   и онлайн на  .    ", "date": "2018.09.12", "title": "Охранител от Пирдоп грабна 20 000 лева от играта „Еврошанс“"}
{"url": "https://www.blitz.bg/obshtestvo/victoria-group-oproverga-falshivo-pismo-ot-imeto-na-semeystvo-arabadzhievi_news626447.html", "text": "\"Във връзка с писмо с обръщение към медиите, публикувано в онлайн медия от името на семейство Арабаджиеви, ръководният мениджмънт на Victoria Group категорично заявява, че въпросният текст не е дело и няма връзка с никого от семейството, както и с официалните говорители\".  Това се казва в кратко изявление на ръководството на Victoria Group по повод разпространено \"писмо\", в което се обясняват \"причините\" за издирването на семейство Арабаджиеви.  Текстът е публикуван в блог платформа вчера - 11 септември и вероятно е фалшиво изявление, в което се използва името на Арабаджиеви.  В опроверганото писмо се посочва, че \"бизнесмените обвиняват премиера Бойко Борисов в рекет\". В края на съдържанието дори се появява съобщение, че домейнът \"blogspot.com\" е невалиден.       ", "date": "2018.09.12", "title": "Victoria Group опроверга фалшиво писмо от името на семейство Арабаджиеви"}
{"url": "https://www.blitz.bg/obshtestvo/regioni/za-obshchodrzhavno-izdirvane-e-obyaven-2-godishniyat-mikhail-ot-peshchera-snimka_news626442.html", "text": "За общодържавно издирване е обявено две годишно момченце от Пещера. Сигнал за изчезналото дете – Михаил Чиков, подали неговите близки в ранния следобед  на 26 август т.г. Според данните същия ден то и негово приятелче си играели в края на квартал „Едиверен“, където живеят - труднодостъпна местност, обрасла с гъста непроходима растителност в склона на планината, откъдето е изчезнало.  Незабавно с телеграма на ГД „Национална полиция“ детето било обявено за издирване, стартирали и действията по неговото установяване, които продължават и в момента.  В издирването са ангажирани полицаи, включително и полицейски кучета, пожарникари, горски работници, работещи в общинската администрация, доброволци от туристическото дружество, жители на квартала, но до момента момченцето не е открито. По случая е образувано досъдебно производство, действията се провеждат под наблюдението на Окръжната прокуратура в Пазарджик.  Михаил Чиков е слабо дете, с къса кестенява коса, било е облечено със синя тениска, къси дънкови панталони и сини сандали.       Хората, които разполагат с допълнителна информация за момченцето, могат да сигнализират на тел.112 или в най-близкото поделение на МВР. ", "date": "2018.09.12", "title": "За общодържавно издирване е обявен 2-годишният Михаил от Пещера (СНИМКА)"}
{"url": "https://www.blitz.bg/lyubopitno/nauka-i-tekhnologii/v-chetvrtk-mozhe-da-imate-problem-s-mobilniya-telefon-eto-prichinata_news626453.html", "text": "На 13 септември се очаква магнитна буря, която няма да причини сериозни проблеми, но може да повлияе негативно на работата на мобилните мрежи, съобщава Science Alert. Възможно е някои хора да имат неразположение, посочва изданието.  Според американските специалисти голямо количество йонизирани частици ще се отделят от Слънцето и ще достигнат Земята.  Положителният ефект е, че още няколко дни времето ще бъде ясно и топло, особено в Северна Америка и централните и южните части на Русия. ", "date": "2018.09.12", "title": "В четвъртък може да имате проблем с мобилния телефон, ето причината"}
{"url": "https://www.blitz.bg/obshtestvo/obrazovanie/pedagogicheskiyat-fakultet-na-su-s-novo-ime_news626452.html", "text": "Факултетът по начална и предучилищна педагогика в структурата на Софийския университет „Св. Климент Охридски“ се преобразува във Факултет по науки за образованието и изкуствата, реши правителството.  Мотивът за промяната е, че настоящото название на факултета не отразява професионалната квалификация на студентите, получили образование по различните специалности.  Според експерти акцентът се поставя върху началната и предучилищната педагогика, което създава неточната представа, че във факултета се обучават предимно бъдещи учители.  Факултетът за подготовка на детски и начални учители  е създаден през 1983 г. в структурата на Софийския университет. Пет години по-късно е преименуван във Факултет по начална и предучилищна педагогика  Структурата на факултета включва шест катедри, в които се обучават студенти по четири професионални направления - „Педагогика“, „Педагогика на обучението по...“, „Изобразително изкуство“ и „Музикално и танцово изкуство“ - в 12 бакалавърски специалности, 42 магистърски и 17 докторски програми. ", "date": "2018.09.12", "title": "Педагогическият факултет на СУ с ново име"}
{"url": "https://www.blitz.bg/obshtestvo/regioni/nad-40-zanayatchii-i-700-tantsori-i-pevtsi-gosti-na-festivala-na-zanayatite-i-izkustvata-v-kozloduy_news626436.html", "text": "Фестивалът на занаятите и изкуствата – Козлодуй 2018 ще се проведе на 14, 15 и 16 септември в Ботев парк. Община Козлодуй организира събитието за втора поредна година. Форумът ще съчетае минало и настояще в занаятите, традициите и фолклора.   През трите фестивални дни ще има изложение-базар на занаятчии от региона и страната, майсторски работилници и ателиета, демонстрации на обичаи. Над четиридесет занаятчии ще се включат в събитието в атомната столица. Производители на мед, сладко вино, жива бира, домашно сладко и сладкиши ще участват във феста. Грънчарство, свещолеене, плъстене, тъкане, плетене, дървообработка, са част от останалите занаяти, които ще бъдат представени в трите дни на фолклорното събитие.  За най-малките ще има специално издание на детски панаир с осем творчески ателиета. Те са подходящи както за деца и младежи, така и за възрастни, и всеки един участник ще има възможност да изработи традиционен български сувенир и да научи нещо интересно за историята и културата на България. Интерактивни инсталации с картини на Владимир Димитров – Майстора ще красят детските ателиета и всеки ще може да облече българска носия и да „влезе” в картината.  Съорганизатори на форума са читалищата, пенсионерските клубове и младежките организации в община Козлодуй, които съдействат за издирване и възстановяване на забравени занаяти и обичаи от региона и тяхното популяризиране.  Културната програма на фестивала включва фолклорни концерти с участието на деца, любители и професионалисти. Гости на събитието ще са Ансамбъл „Пирин”, група „Оратница”, ансамбъл „Гайтан”, Нелина, Нели Андреева, гайдари, кукери от Перник и др. Сръбски и румънски самодейни състави също ще станат част пъстрата културна програма.  Над тридесет частни компании и дружества подпомагат финансово събитието на Община Козлодуй.     Очакваме Ви на 14, 15 и 16 септември в Ботев парк на едно неповторимо изживяване – Фестивал на занаятите и изкуствата!  Вход – свободен.           ", "date": "2018.09.12", "title": "Над 40 занаятчии и 700 танцьори и певци – гости на Фестивала на занаятите и изкуствата в Козлодуй"}
{"url": "https://www.blitz.bg/obshtestvo/ogromen-skandal-lozan-panov-boykotira-parlamenta-postavi-se-nad-drzhavata_news626412.html", "text": "Неформалният представител на кръга \"Агнешки главички\" в правораздавателната система Лозан Панов скандално бойкотира днешното заседание на парламента, на което трябваше да представи отчет на ръководения от него ВКС.Абдикацията му от сградата на най-висшия законодателен орган е грубо показване на държавността.   Човекът, който постоянно говори за морал и прозрачност в публичните си изяви, обърна гръб на морала и отказа да отчете дейността на Върховния съд.   Отсъствието на Панов направи лошо впечатление не само на присъстващите в пленарна зала депутати, но и на чуждестранните гости, които бяха дошли в законодателния храм.   Панов пренебрегна грубо и останалите висши представители на Темида, тъй като в залата се явиха председателят на ВСС Боян Магдалинчев, на ВАС Георги Чолаков и главният прокурор Сотир Цацаров.   Явно в преследването на политическа кариера и в реанимиране на разложилите се проекти на Костов, Панов не е сметнал за нужно да бъде там, където е призован днес - Народното събрание.  Вероятно Панов и неговите кукловоди не си дават сметка, че подобни безумни действия нанасят тежък удар върху репутацията на нашата страна.  Ивайло КРАЧУНОВ  ", "date": "2018.09.12", "title": "Огромен скандал: Лозан Панов бойкотира парламента, постави се над държавата"}
{"url": "https://www.blitz.bg/razvlechenie/podkrepa-za-sporta-i-dzhakpot-ot-nad-7-000-000-leva-osiguryava-rodnoto-toto_news626434.html", "text": "Цяло лято екипите на СПОРТ ТОТО обикаляха страната, за да стиснат ръката на всеки един от печелившите в игрите. В чест на късметлиите бяха организирани специални събития в цяла България. Екипът на тотото беше в Ботевград, Русе, Севлиево, Стара Загора, Пловдив, Несебър, Елхово и много други градове.     На своеобразното СПОРТ ТОТО турне бяха раздадени много нови автомобили и парични печалби. Но един от гвоздеите на програмата носеше отпечатък от миналото. За да припомнят големите ни спортни успехи, станали поводи за национална гордост, от БСТ дадоха възможност на посетителите да завъртят най-старата тото сфера. Най-възрастните тото почитатели с умилиение си спомняха как започна всичко преди 61 години.  С тази сфера са правени първите тегления на тиражите на СПОРТ ТОТО. Те са се е случвали на живо, пред всички посетители по стадиони и спортни събития още от далечната 1957 г.     Оттогава досега Български спортен тотализатор продължава да изпълва всеки ден със смисъл чрез своята кауза в подкрепа на спорта. Тотото е единственият държавен хазартен оператор, който отделя 33% от своите постъпления за българския спорт и спортните федерации. По този начин всеки участник в игрите на родния тотализатор подкрепя младите таланти и прави спорта в страната възможен.  “Нашата мисия е изключително важна за нас и за България. Но също така за нас е важно да осигуряваме много забавление и приятни емоции за участниците в нашите игри”, коментират от тотото. В тази връзка те напомнят, че общата стойност на натрупаните суми в игрите се очаква да достигне 10 835 000лева. Най-големият постоянно нарастващ джакпот в страната се намира в играта „Тото 2 – 6 от 49“. За четвъртък изпепеляващата му сума ще достигне 7 050 000 лева. За следващите два тиража в играта „Тото 2 – 6 от 49“ ще има допълнителна печалба чисто нов автомобил, а в „Тото 2 – 5 от 35“ – бонус печалби по 5 000 лева. Днес можете да се превърнете в собственик на нов мощен лаптоп, при условие, че сте взели участие във фейсбук играта на тотото „Снимай домашния си любимец“.  Следващото теглене на голямият джакпот в размер на 7 050 000 лева ще е утре на 13 септември в ефира на БТВ.       ", "date": "2018.09.12", "title": "Подкрепа за спорта и джакпот от над 7 000 000 лева осигурява родното тото"}
{"url": "https://www.blitz.bg/obshtestvo/stolitsa/gigantski-33-metrov-pametnik-mozhe-da-se-izvisi-na-myastoto-na-mavzoleya-v-sofiya-koy-shche-e-konnikt-na-vrkha-na-monumenta_news626410.html", "text": "Нови художествени инсталации от типа на Бронзовата къща ще има на мястото на бившия Мавзолей на Георги Димитров в центъра на София догодина, пише \"Телеграф\".В четвъртък общинският съвет ще гласува предложение за отпускане на 100 000 лева за финансиране изграждането на произведения на съвременните визуални изкуства на площадката на Мавзолея през 2019 г.   Самата Бронзова къща, чието монтиране, се превърна в истинска сага, ще остане там до Нова година.  Междувременно главният архитект на София Здравко Здравков трябва да обяви конкурс за цялостна визия на \"Зона 3\" от центъра на София, в която попада и площадката на бившия Мавзолей.   Едва след приключването му ще стане ясно какво ще се случва в това пространство. Едно от предложенията, които се коментират сред общинските съветници, е там да има паметник на основателя на българската държава Хан Аспарух.  Скултпорът Ставри Калинов пък преди време предложи да бъде издигнат 33-метров монумент по негов проект, на чийто връх да има фигура на Аспарух.  ", "date": "2018.09.12", "title": "Гигантски 33-метров паметник може да се извиси на мястото на Мавзолея в София, кой ще е конникът на върха на монумента"}
{"url": "https://www.blitz.bg/obshtestvo/eto-kde-v-sofiya-nyama-da-ima-voda-na-13-septemvri_news626414.html", "text": "Планови ремонти на Софийска вода налагат спиране на водоподаването в определени райони на столицата на 13 септември. Вижте къде:Във връзка със строително-монтажни работи на бул. „Патриарх Евтимий“ в централния район Триадица се налага спиране на водоподаването от 09:00 до 21:00 часа на клиентите на „Софийска вода”, живеещи в района на:  бул. „Патриарх Евтимий“ от ул. „Цар Самуил“ до ул. „Княз Борис I“  ул. „Княз Борис I“ от бул. „Патриарх Евтимий“ до ул. „Неофит Рилски“  ул. „Хан Аспарух“ от ул. „Цар Самуил“ до ул. „Цар Асен“.  При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „ Княз Борис I“ на кръстовището с ул. „Хан Аспарух“.  Във връзка с подмяна на сградно водопроводно отклонение на ул. „Д-р Петър Берон“ в централния район Средец се налага спиране на водоподаването от 09:00 до 18:00 часа на клиентите на „Софийска вода”, живеещи в района на: бул. „Васил Левски“ , ул. „Георги С.Раковски“ , ул. „Любен Каравелов“ , ул. „Фритьоф Нансен“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Георги С. Раковски“ на ъгъла с ул. „Любен Каравелов“. Във връзка с монтаж на спирателен кран на ул. „Троянски път“ в с. Бусманци се налага спиране на водоподаването от 09:30 до 19:30 часа на клиентите на „Софийска вода”, живеещи в района на: При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Троянски път“ № 2.  Във връзка с подмяна на хидрофорна уредба в жк. „Надежда“ 2 се налага спиране на водоподаването от 10:00 до 19:00 часа на клиентите на „Софийска вода”, живеещи във: Високите части на бл. 256, бл. 257 и бл. 258. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: между бл. 256, бл. 257 и бл. 258. Във връзка с изграждане на сградно водопроводно отклонение на ул. „Илинден“ в кв. „Кремиковци“ се налага спиране на водоподаването от 10:00 до 18:00 часа на клиентите на „Софийска вода”, живеещи в района на: ул. „Стефан Караджа“, ул. „Пробуда“, ул. „Св. Георги Победоносец“ и ул. „Радивоя“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Радивоя“ на ъгъла с ул. „Илинден“. Във връзка с подмяна на редуктор за налягане във в.з. Врана-Лозен се налага спиране на водоподаването от 09:00 до 19:00 часа на клиентите на „Софийска вода”, в района на: Стопанство „Врана“ и резиденция „Врана“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: пред входа на ботаническата градина на резиденция „Врана“. Ремонтните дейности ще осигурят по-добро управление на водопроводната мрежа, като максимално се ограничат зоните на евентуални бъдещи нарушения на водоснабдяването. Засегнатите от прекъсването на водата, могат да получат повече информация от Телефонния център на “Софийска вода” АД на телефон 0800 12121 или да следят за развитието на всички текущи теренни дейности в реално време чрез  Виртуалния информационен център на дружеството.", "date": "2018.09.12", "title": "Ето къде в София няма да има вода на 13 септември"}
{"url": "https://www.blitz.bg/kriminalni/moshenik-otmkna-27-bona-ot-dyado-v-elkhovo-sled-krvav-stsenariy-no-ne-mu-se-razmina_news626405.html", "text": "Мошеник приложи кървав сценарий и успя да измъкне 27 хиляди лева от възрастен мъж в Елхово след ало-измама.  Измамникът се представил за служител на Криминална полиция и обяснил, че около дома на пенсионера се навъртат престъпници, които отрязали пръстите на жена. Мнимият полицай приканил жертвата да завърже парите в торба, да я закачи на портата си и така да привлече измамниците.  Мъжът вече е задържан и му е повдигнато обвинение. Той признал, че е участвал и в други осем телефонни измами, извършени на територията на Община Елхово в периода от април до септември. Това съобщи говорителят на Апелативната прокуратура в Бургас Йовита Григорова, цитирана от Нова тв. Полицията работи и по версията, че задържаният има и съучастници по случая с измамения пенсионер.  Григорова обясни, че наказанието за това умишлено престъпление е от една до осем години лишаване от свобода. ", "date": "2018.09.12", "title": "Мошеник отмъкна 27 бона от дядо в Елхово след кървав сценарий, но не му се размина"}
{"url": "https://www.blitz.bg/obshtestvo/advokatt-na-tsarya-dvoretst-vrana-e-na-dinastiyata-na-koburgite_news626397.html", "text": "Дворецът „Врана\" е на династията на Кобургите, защото това е частна собственост, обясни адвокатът на царското семейство Валя Гигова в ефира на bTV. По думите й споразумение за имота с държавaта няма да се постигне в дадения предварителен срок – 13 септември.  Държавата все още не е изпратила в съда в Страсбург становището си за споразумение със Симеон Сакскобургготски по казуса за „царските имоти”. Срокът, който ни определиха от Европейския съд по правата на човека, изтича в четвъртък.  Според адвоката тезата, че няма документи за земята не е вярна. Тя обясни, че дворецът е покупка на цар Фердинанд, който след това е придобит по давност от цар Борис III и следва да бъде получен от наследниците му – Симеон Сакскобургготски и Мария Луиза.  За двореца на цар Батенберг в центъра на София, адвокат Валя Гигова обясни, че държавата е заплатила за него и за всички други дворци, които са построени от Батенберг, затова тяхната собственост е държавна.  Според Гигова до 1947 г. никой в България не е има съмнения кои имоти са на царската фамилия и кои са държавна собственост. Тя подчерта, че семейството на Симеон Сакскобургготски може да възстанови имотите си по Закона за възстановяване на собствеността, както всеки друг гражданин. ", "date": "2018.09.12", "title": "Адвокатът на Царя: Дворецът „Врана\" е на династията на Кобургите"}
{"url": "https://www.blitz.bg/obshtestvo/dnes-sdt-v-kipr-vzima-vazhno-reshenie-za-olimpik_news626400.html", "text": "Процедурата за обезщетение на засегнатите от фалита на застрахователната компания \"Олимпик\" ще стане ясна днес след решение на съда в Кипър. Клиентите на дружеството ще получат компенсация, но все още не е ясен точният ѝ размер, съобщава Канал 3.След фалита на \"Олимпик\" в средата на август, над 200 хиляди българи останаха без валидни застраховки \"Гражданска отговорност\" и се наложи да сключат нови полици. Впоследствие стана ясно, че дружеството е действало с клон, без да е лицензирано в България. Това е опция, разписана в рамките на регламент на Европейския съюз за единния пазар на застрахователните услуги. Така според Комисията за финансов надзор, гаранция за компанията дава Гаранционният фонд на Кипър.  Стигна се и до оставка у нас. Заместник-председателят на регулаторния орган Ралица Агайн напусна поста си. Оставката ѝ беше приета на извънредно заседание на парламента. Наред с това депутатите възложиха на министрите на външните работи и на финансите, съвместно с надзора, да търсят възможност за подпомагане на ощетените клиенти на дружеството. В европейски мащаб фалитът на застрахователни компании се счита за изключителна рядкост. За 17 години от фалирали над половин милион фирми, само една е била застрахователна. Законът обаче защитава клиентите на \"Олимпик\". Действия могат да бъдат предприети, след като стане ясно решението на съда в Кипър. То ще влезе в сила със задна дата - от 10 август. За да получи обезщетение обаче, всеки, който е имал застраховка в \"Олимпик\", ще трябва да подаде заявление по специален формуляр.", "date": "2018.09.12", "title": "Днес съдът в Кипър взима важно решение за \"Олимпик\""}
{"url": "https://www.blitz.bg/obshtestvo/regioni/maykata-na-pregazeniya-vv-varna-baletist-nyama-pari-da-go-izprati-v-posledniya-mu-pt-snimka_news626387.html", "text": "39-годишният велосипедист, който почина в болница, след като беше блъснат от лек автомобил BMW до входа на морската градина до Летния театър във Варна е Мартин Чикалов - млад и талантлив балетист от Държавна опера - Варна, пише Флагман бг.Негови приятели написаха в социалната мрежа Facebook, че семейството му няма необходимите средства, за да го изпрати в последния му път. Затова при входа на Операта, до охраната, е поставена кутия за събиране на средства за погребението.  Инцидентът стана на 10-и септември, малко след 19:30 часа. По данни на полицията варненско BMW помело велосипедиста, а шофьорът избягал, мака.р че е имало много свидетели, които са снимали Автомобилът е намерен със счупено предно стъкло от сблъсъка с младия мъж. Няма данни полицията да е задържала шофьора-убиец. По случая е образувано предварително производство срещу неизвестен извършител.  Ето го амтомобила на избягалия убиец, на който ясно се виждат регистрационните номера.    ", "date": "2018.09.12", "title": "Майката на прегазения във Варна балетист няма пари да го изпрати в последния му път (СНИМКА)"}
{"url": "https://www.blitz.bg/obshtestvo/stolitsa/lekar-kaza-kak-nay-dobre-da-se-predpazim-ot-mrsniya-vzdukh-v-sofiya_news626399.html", "text": "България е първа по смъртност заради мръсен въздух. А София няма адекватен план за справяне с основния проблем – битовото отопление. Това показва доклад на Европейската сметна палата, предава Нова телевизия.Всеки ден в Европейския съюз заради мръсен въздух умират повече от 1000 души. Жертвите са 10 пъти повече от тези при катастрофи, показва статистиката на Брюксел. България е на първо място в класацията, следвана от Чехия, Латвия и Унгария.  На фона на това страната ни дава близо 60% по-малко пари за справяне с проблема, сравнено с предишни периоди. Проверката на Европейското бюро по околна среда засича и двойни стандарти при измерването на смога. Въздух, който у нас се счита за годен за дишане, според Брюксел не отговаря на стандарта. В ефира на „Здравей, България” пулмологът д-р София Ангелова обясни, че стандартните медицински маски за лице не могат да ни предпазят от вдишването на фини прахови частици. По-добра работа вършели плътно оплетените шалове. „Когато човешкият организъм е постоянно изложен на фини прахови частици, той е много по-разположен към развитие на хронични, белодробни и сърдечни заболявания”, каза д-р Ангелова. Заместник-кметът по екологията на Столичната община Йоана Христова обясни, че основният замърсител на въздуха в София е транспорта, следван от отоплението с твърдо битово гориво. По тази причина през 2017 г. са приети мерки за ограничаване на замърсяването. Сред тях са подмяна на отоплителните инсталации на домакинствата, на превозните средства на градския транспорт, разширяването на велоалеите, засилване на контрола в пунктовете за технически прегледи на автомобили.", "date": "2018.09.12", "title": "Лекар каза как най-добре да се предпазим от мръсния въздух в София"}
{"url": "https://www.blitz.bg/obshtestvo/zdraveopazvane/epidemiolog-posochi-koga-shche-ni-udari-gript_news626401.html", "text": "Няма белези, че по-рано тази година ще започне грипната епидемия, но е ясно, че такава ще има. Винаги грипът настъпва около януари - февруари. Новото в препоръката на СЗО е, че тази година искат 4 щама да бъдат включат във ваксината. Това коментира в сутрешния блок на Bulgaria ON AIR епидемиологът проф. Мира Кожухарова.По думите ѝ най-засегнатите групи, както винаги, ще са децата и възрастните хора, които почти винаги преминават в една или друга степен през заболяването.  \"Грипните вируси не се поддават на прогнозиране. Здравната култура на българина е доста сложна. Основното по отношение на грипа е, че той се подценява - и от лекари, и от хората. Сезонният грип трябва да стане приоритет за лекуване и не бива да се подценява\", посъветва проф. Кожухарова  Според нея грипът е труден за контролиране, но когато се открие, трябва незабавно да се предприемат мерки.  \"Преобладаващата част от хората се чувстват зле няколко дни, но пък при други има усложнения. В България грипната ваксина е в графата незадължителни. Ако искаш да си я сложиш, то трябва да си я закупиш доброволно. Икономичесаката изгодност на ваксините е доказана, но в България все още не е навлязъл този принцип\", добави още тя. ", "date": "2018.09.12", "title": "Епидемиолог посочи кога ще ни удари грипът"}
{"url": "https://www.blitz.bg/politika/boyko-borisov-shche-rezhe-lentata-na-nov-frenski-zavod-za-samoletni-chasti-v-plovdiv_news626383.html", "text": "Премиерът Бойко Борисов ще отиде в Пловдив по повод откриването на завода на водещата френска компания в самолетната индустрия - \"Латекоер\". Първа копка на предприятието беше направена точно преди една година. Базата се намира в Индустриална зона „Марица\" до Пловдив, а лентичката за откриването ѝ ще бъде прерязана в присъствието на премиера Бойко Борисов, посланика на Франция в България Н.Пр. Ерик Льобедел, генералният изпълнителен директор на „Латекоер\" г-жа Яник Асуад, председателят на Френско-българската търговска и индустриална камара Стефан Делайе и други официални гости, пише trafficnews.bg.„Латекоер\" е стогодишна френска компания, работеща във високотехнологичния сектор, утвърден производител на части за самолети. В предприятието ѝ край Пловдив ще започне производството на елементи и авиационни възли за врати на Airbus A320 и А330, както и електроразпределителни шкафове за електронната им система.  Първоначалната инвестиция в строителството и оборудването на предприятието възлиза на 11 млн. евро, а в него ще заработят над 200 души.  ", "date": "2018.09.12", "title": "Бойко Борисов ще реже лентата на нов френски завод за самолетни части в Пловдив"}
{"url": "https://www.blitz.bg/obshtestvo/vizhte-tezi-4-preporki-na-eksperti-za-po-dobr-seks_news626351.html", "text": "Сексът може да се издигне до средство за общуване на много по-високо от чисто физическо ниво. И понеже при много двойки подобен напредък все още не е постигнат, независимо откога са заедно, експерти в областта на сексологията и сексуалната терапия се събират, за да обобщят теоретичните си познания във вид на няколко препоръки за по-пълноценен секс.Според сексолозите повишаването на удоволствието от секса между двама партньори не изисква нито един от тях да излиза от своята зона на комфорт, пише puls.bg. Достатъчно е да се внесат няколко леки корекции в подхода и изпълнението на сексуалните техники. 1. Бъдете отворени за нови изживявания  Сексуалните терапевти посочват, че само с разнообразяване на сексуалните техники и склонността да се опитват нови пози и подходи може да се гарантира, че ще се опознае широкия и необятен свят на сексуалното удоволствие и това що помогне за укрепване на взаимоотношенията. 2. Изпробвайте секс играчки  Кой казва, че секс тройката като най-фанатично възприемана сексуална фантазия задължително изисква третият присъстващ да е човек? Според експертите това спокойно може да е и някоя от широко популярните напоследък секс играчки, които се предлагат в най-разнообразни форми според пола на потребителя. 3. Гледайте заедно еротични филми  Гледането на еротични филми винаги се асоциира с някаква тайнственост и усамотение, но според специалистите коренното преосмисляне на това отношение може да доведе и до коренни, при това позитивни, промени в качеството на сексуалните изживявания. Нищо не пречи да опитате дали са прави. 4. Присъствайте не само тялом, но и духом  Да се запази фокуса по време на секс е изпитание за хората, които делят една постеля от години, но пък липсата на отдаденост се счита за основен признак на влошаване на сексуалните взаимоотношения. В природата на съзнанието е заложено да се носи къде ли не, но нека поне по време на секс то бъде фокусирано върху партньора.  Споделянето на пикантни тайни от спалнята и секса е рядко явление дори между най-близки приятелки (и добре че е така). Сексолозите обаче имат доста по-развързан език в това отношение и дават тези препоръки именно на база личните си наблюдения върху несъвършенствата в сексуалния живот на отделни свои пациенти.  Точно това е повод да твърдят, че придържането към споменатите препоръки ще издигне секса до по-високо надфизическо ниво и ще го направи по-пълноценен. ", "date": "2018.09.12", "title": "Вижте тези 4 препоръки на експерти за по-добър секс"}
{"url": "https://www.blitz.bg/obshtestvo/sinoptitsite-alarmirat-predi-obed-ni-chaka-slntse-no-posle_news626375.html", "text": "Днес над по-голямата част от страната ще бъде предимно слънчево, но още преди обяд над източната половина, а след обяд и над планинските райони ще има по-значителни увеличения на облачността и на места там ще има краткотрайни валежи.   Ще духа слаб, в източната половина от страната - до умерен вятър от север-североизток. Максималните температури ще са между 24° и 29°, по Черноморието малко по-ниски. Атмосферното налягане ще се понижи, но ще остане по-високо от средното за месеца. Такава е прогнозата за времето на Националния институт по метеорология и хидрология (НИМХ), съобщи дежурният синоптик Евгения Егова.  Над Черноморието облачността ще е по-честно значителна и главно след обяд на много места ще превали. По-интензивни ще са валежите по южното крайбрежие. Ще духа до умерен вятър от север-североизток. Максималните температури ще са 22-24°. Вълнението на морето ще е 1-2 бала. Температурата на морската вода е 25 -26°.  Преди обяд над планините ще бъде предимно слънчево, но в следобедните часове облачността ще се увеличи и на много места в масивите от Централна и Източна България ще превали. Ще духа умерен и силен вятър от север-североизток. Максималната температура на височина 1200 метра ще е около 16°, на 2000 метра - около 9°.  ", "date": "2018.09.12", "title": "Синоптиците алармират: Преди обед ни чака слънце, но после..."}
{"url": "https://www.blitz.bg/obshtestvo/za-khora-na-vsyaka-vzrast-ekspresno-uchene-na-chuzhd-ezik-samo-za-2-sedmitsi_news626206.html", "text": "Вече 55 000 българи се отказаха от неефикасните конвенционални методики за изучаване на чуждите езици. Време е и да научите и  . Безпроблемно ще можете да четете и говорите чуждия език, благодарение на уникалния метод на Владимир Петров, който успява да научи 23 езика именно с негова помощ.   Затова не ви трябват нито няколко месечни курсове, нито много учебници. Всичко, което ви е нужно са само този невероятен метод и 2 седмици. Използвайте времето си по възможно най-добрия начин.  . Представете си, че без страх отивате, в която и да е страна, където с лекота общувате с всички.  Познаването на чужд език ще отвори пред вас много врати. Ще ви предостави много възможности за работа. Кажете сбогом на скучните и натоварващи работи. Ще имате възможност да пожънете огромен успех – в днешно време това да знаете чужд език е повече от необходимо. Уменията ви ще бъдат оценени, а семейството ви ще се гордее с вас. Научете чужд език без трудности  Всички казват, че е трудно? Не е! Когато говорим за изучаването на чужди езици, индивидуалните заложби не са определящи. Разбира се, на някои езиците им се отдават повече. Но тук не става дума само за уникални умствени възможности. Мозък ви, както и при всички останали, се адаптира и учи постоянно.  Затова при ученето е важен не само вроденият талант, има нещо, което е още по-съществено. При изучаването на чужди езици е от значение волята, а след нея и избора на правилна методика. Без нея няма как да напреднете. Ще си останете на същото ниво и няма да можете да общувате нормално.  Ако ползвате целесъобразна методика, а тази на Владимир Петров е именно такава, то вие сте на правилния път. Тя ще ви позволи  . Тя е забавна и ефикасна, бърза и динамична. Вече няма да чупите език, когато говорите с чужденци. За вас летните почивки в чужбина вече няма да са проблем. Защо някои методики за изучаване на чужди езици не дават ефект?  Традиционните методики за изучаване на чужди езици усложняват много процеса на учене. Те въобще не успяват да събудят желанието ви да усвоите езика. Накрая започвате да се съмнявате в способностите си, а това сериозно може да застраши самочувствието ви.  Освен това в училище и на различните езикови курсове не ви учат на език, нито как да го разберете и възприемете, там ви учат \"за езика\". Целта изобщо не е такава. Не ви насърчават да сте уверени и да общувате с чужденци. Затова и блокирате, когато трябва да говорите на чужд език. Почти не се сещате за думите, а съставянето на изречения става истински кошмар.  Също така, мнозина ви уверяват, че никога няма да проговорите чужд език, ако не живеете в говорима среда. Но с правилен подход и подходяща методика, всичко е възможно. Не позволявайте на хората и на погрешните методики да отровят желанието и волята ви да учите, защото решение определено съществува и то е тук. Решението, което ще ви помогне да научите и  без никакви затруднения. За коя методика става дума?  Сред многообразието от начини за изучаване на чужди езици се открои методиката на Владимир Петров. Тя ще ви помогне да  .  Разработена е специално за тези, които ценят времето си. Ако искате да научите език, не си губете времето с разни учебници – няма да я откриете в тях. Те не са направени, с цел да научите езика бързо.  За разлика от тях методиката на Владимир Петров е разработена да въздейства на мозъка така, че той да запомня лесно, всичко което му необходимо. Думите ще започнат да се нижат безпроблемно, а вие, без каквито и да е усилия, ще усвоите чуждия език на секундата. Как изглежда формулата на Владимир за автоматично изучаване на езици?  Владимир Петров нарича своята двуседмична формула за автоматично чуждоезиково обучение Pingulingo. Това е единствената книга, която  , благодарение на това че ви помага да ползвате вродените ви умствени способности на 100%.  При традиционните методи за изучаване на езици се развива само една малка част от потенциала на човешкия мозък да запомня и да създава асоциации. Книгата   действа по различен начин. Тя ви помага да използвате 100% от капацитета, който имате, но който по принцип \"дреме\" в подсъзнанието ви.  При процеса на запаметяване на нови думи двуседмичната формула за автоматично изучаване на езици Pingulingo активизира едновременно и лявото и дясното полукълбо. Текстуалната част активизира лявото полукълбо, а изображението активизира дясното полукълбо. Така мозъкът работи 5 пъти по-ефективно от обикновено. Това подобрява когнитивните способности и способността да запомните новите думи, както и да създадете устойчива връзка между тях и българските им еквиваленти. Тези асоциации са толкова мощни и се врязват в паметта толкова дълбоко, че мозъкът ви почти автоматично усвоява новите думи. Как се прилага двуседмичната формула?  Всеки един урок е разработен така, че мозъкът да започне да работи по-бързо и ефикасно. Уроците са разделени на части. Действа се на следния принцип – първо виждате думата, след това имате обяснение. Това се оказва изключително ефикасно.  След първия ден занимания с книгата Pingulingo ще усвоите около 200 нови думи. След една седмица ще забележите  . Той ще бъде по-богат и разнообразен. След две седмици ще изчезне психическата блокада, която ви спъва да говорите на другия език и ще започнете свободно да общувате и без никакви трудности.  След един месец, ще знаете английски толкова добре, сякаш сте го учили с години. Не си губете времето с безполезните няколкомесечни курсове и частни уроци, просто поръчайте Pingulingo. Книгата е подходяща за всички, а едновременно е много проста и лесна за ползване. Уникална възможност за всички читатели  Изучаването на чужд език никога не е било по-лесно и интересно. Благодарение на книгата Pingulingo ще усвоите чуждия език за само 2 седмици. Възползвайте се от тази неповторима оферта и поръчайте Pingulingo с 50% отстъпка.  Впрочем, това не е всичко, този невероятен продукт включва и специалната гаранция на Владимир Петров. Става дума за 44-дневната гаранция за възвръщане на парите. Без въпроси получавате парите си обратно. Просто няма какво да изгубите, но може да спечелите много. Само поръчайте и започнете да учите.  Важно съобщение: офертата е времево ограничена, а заради изгодната цена, продуктът се изчерпва бързо.  !    ", "date": "2018.09.12", "title": "За хора на всяка възраст – експресно учене на чужд език само за 2 седмици"}
