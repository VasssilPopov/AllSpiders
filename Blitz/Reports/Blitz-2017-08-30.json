{"url": "https://www.blitz.bg/svyat/obvinikha-merkel-v-drzhavna-izmyana_news540065.html", "text": "\n Повече от 1000 жалби с обвинение в държавна измяна са били внесени от симпатизанти на деснопопулистката партия \"Алтернатива за Германия\" (АзГ) срещу германския канцлер Ангела Меркел от началото на бежанската криза през 2015 г., съобщи днес регионален вестник. \"Всички жалби срещу канцлерката се оказаха неоснователни\", увери говорителката на федералната прокуратура Фрауке Кьолер пред в. \"Манхаймер морген\". \n Симпатизантите и активистите на антимигрантската и антиислямска АзГ обвиняват консервативната лидерка, че е отворила вратите на Германия и безконтролно е допуснала над един милион бежанци през 2015 и 2016 г. Меркел, която е в предизборна кампания и се прицелва в четвърти мандат на канцлерския пост след парламентарния вот на 24 септември, често бива освирквана на прояви в райони на бившата Германска демократична република (ГДР), където АзГ се радва на подкрепата на много избиратели. \n Нейни противници я освиркаха мощно и скандираха \"Разкарай се! Разкарай се!\" в Битерфелд-Волфен - бастион на АзГ, която получи там 31,9 процента от гласовете на регионалните избори миналата година. Грубо отношение към канцлера демонстрираха и по-късно, на митинг в град Бранденбург хора с плакати, на които бе изобразена със забрадка и с надписи: \"Меркел трябва да си ходи\".  \n", "date": "2017.08.30", "title": "Обвиниха Меркел в държавна измяна"}
{"url": "https://www.blitz.bg/svyat/dvoyka-otide-da-praznuva-rozhden-den-no-kato-doyde-smetkata-onemyakha-ot-napisanoto-v-kasovata-belezhka-snimki_news539993.html", "text": "\n Двойка се възмути, след като получи в бар касова бележка с надпис „Лесбийки“. Белинда и Йона празнували рожден ден на Белинда в Северен Уелс. След като свършил купонът, дамите поискали сметката и с почуда видели, че на нея под номера на масата е написано „лесбийки“. \nДамите твърдят, че не са демонстрирали връзката си, не са се целували или държали за ръце. Поискали обяснение от управителя на заведението. Той се опитал да вземе бележката, преди да им поднесе извинение с безплатни питиета. \n \n \n  \n \n \n \n", "date": "2017.08.30", "title": "Двойка отиде да празнува рожден ден, но като дойде сметката, онемяха от написаното в касовата бележка (СНИМКИ)"}
{"url": "https://www.blitz.bg/ikonomika/ruskiyat-shistov-petrol-shche-likvidira-opek_news540031.html", "text": "Когато руските компании се заемат с разработването на находища на шистов газ в Сибир, ОПЕК може да се разпадне, а Саудитска Арабия, Иран и Ирак повече няма да могат да управляват цените на петрола. До този извод достига анализаторът на Forbes Кеннет Рапоза.\nАвторът отбелязва, че Русия е на второ място по запаси на шистов петрол в света, като само в Баженовското находище, разположено близо до Екатеринбург, според различни оценки, има запаси от 600 милиона до 174 милиарда дона шистов петрол.   \n\"За ОПЕК това е смъртоносен сигнал. В Баженовското находище има повече петрол, отколкото до момента е бил извлечен от най-голямото находище в Саудитска Арабия - Гавар\", пише Рапоза.  \nЗаедно с това, прави извод авторът, развитието на добива на шистов петрол в Русия ще доведе до намаляване на цените на горивата, при което Русия ще работи в рубли, за разлика от САЩ, което ще даде на страната възможност да си позволи по-ниски цени на петрол, за разлика от другите играчи на пазара на горивата.   Превод и редакция: БЛИЦ \n", "date": "2017.08.30", "title": "Руският шистов петрол ще ликвидира ОПЕК"}
{"url": "https://www.blitz.bg/zdrave/the-telegraph-pokaza-nyakolko-pitieta-mogat-da-ssipyat-dietata-vi_news540032.html", "text": "\n Учени откриха, че изпиването на 3 чаши вино или 4 бири може да принуди хората да консумират до 6300 калории още същата вечер или на сутринта, пише The Telegraph. \n Според тях това е пределът, отвъд който преставаме да мислим рационално за диетата, която се опитваме да спазваме. Тази точка е малко по-висока за мъжете, отколкото за жените, но ефектът и в двата случая е един и същ - веднага след това започваме да консумираме вредни храни, сред които на първо място е чипсът, следван от пица, дюнер и хамбургер. И това е интересно:  \n \"Алкохолът стимулира апетита, кара ни да ядем повече и нездравословни храни, както и намалява задръжките ни, като всичко това може да доведе до нездравословни избори, без изобщо да осъзнаваме колко още калории консумираме\", обяснява д-р Джаки Лавин от организацията Slimming World, която е поръчала изследването. \n \"Алкохолът не само съдържа калории, които за разлика от хранителните калории не ни засищат, но ни кара да се чувстваме по-гладни и намалява вътрешното ни убеждение да спазваме здравословен начин на живот\", добавя тя. \n", "date": "2017.08.30", "title": "The Telegraph показа няколко питиета могат да съсипят диетата ви"}
{"url": "https://www.blitz.bg/svyat/otide-si-edna-legenda-pochina-nay-izvestniyat-otselyal-ot-bombardirovkata-nad-nagasaki-snimki-18_news540030.html", "text": "\n Сумитеру Танигути, една от жертвите на атомната бомбардировка над Нагасаки в края на Втората световна война, почина от рак в Япония на 88-годишна възраст, съобщи ТАСС.  \nСнимка на Танигути като дете след бомбардировката на 9 август 1945 г. обиколи целия свят. В момента на взрива момчето е било на 1,8 километра от епицентъра. Разнасяло пощата с велосипед, когато взривната вълна го помела. \nЕдва след две години болнично лечение Танигути е могъл да седне в леглото, изписан е от болницата през 1949 година. \n \n \n \n \n \n", "date": "2017.08.30", "title": "Отиде си една легенда: Почина най-известният оцелял от бомбардировката над Нагасаки (СНИМКИ 18+)"}
{"url": "https://www.blitz.bg/svyat/v-siriya-se-strelyakha-proturski-metezhnitsi-i-amerikanski-voynitsi_news539997.html", "text": "В провинция Алепо силите на американската коалиция влезли в бойно стълкновение с въоръжени формирования, поддържани от Турция. За инцидента в района на контролирания от кюрдите северен сирийски град Манбидж съобщил официалният говорител на операция „Непоколебима решителност” полковник Райън Дилън, цитиран от агенция Reuters.\nВоенните от коалицията на САЩ отговорили на огъня, след което се укрили на безопасно място. \n  \nПолковник Дилън заявил, че ръководството на коалицията на САЩ предупредило Анкара за „недопустимостта” от подобни агресивни действия. \n  Превод и редакция: БЛИЦ \n \n", "date": "2017.08.30", "title": "В Сирия се стреляха протурски метежници и американски войници"}
{"url": "https://www.blitz.bg/ikonomika/sanktsii-vobshche-ne-sme-chuli-rusiya-i-germaniya-uvelichavat-stokoobmena_news540003.html", "text": "Обемът на търговията между Русия и Германия за първото полугодие на 2017 година е нараснал с една четвърт и достига почти 30 милиарда евро. През 2016 година бизнесът между двете страни се приближи едва след осмия месец.\nПрез периода от януари до юни 2017 година обемът на германския износ за Русия е нараснал до 12.7 милиарда евро (+26,3% спрямо предходната година). Това става ясно от документи на Източния комитет на немската икономика.  \"Икономическият подем в Русия и доброто търсене се отразяват добре на немските стоки и активизират германския внос в Русия\", коментира данните председателят на Комитета Волфганг Бюхеле.   \nСпоред Бюхеле за цялата 2017 година износът на Германия в Русия може да нарасне с 20%.   \nВпечатляващият ръст на търговията обаче се случва на фона на доста облачна атмосфера. \"Новите санкции срещу Русия, чийто въпрос за прилагане остава отворен, внасят значителна неувереност в германския бизнес\", предупреждава Бюхеле.  \nПо думите му, санкциите като Дамоклeв меч висят над бизнеса, сътрудничещ с Русия, при това не само в енергийния сектор, но и в други отрасли.  Превод и редакция: БЛИЦ \n", "date": "2017.08.30", "title": "Санкции? Въобще не сме чули! Русия и Германия увеличават стокообмена"}
{"url": "https://www.blitz.bg/analizi-i-komentari/svetoven-skandal-frenski-razuznavachi-obuchavali-teroristi-ot-id-sa-v-klopka-v-irakskiya-tel-afar-zalavyat-gi-vseki-moment_news539912.html", "text": "Освобождаването на северозападния иракски град Тел Афар вади на показ скрит скандал с участието на западни инструктори при формирането на ИД. Според съобщение на френско-германската телевизия Arte, офицери от военното разузнаване на Франция „закъсали” в града и не могат да излязат, за да не разобличат своята секретна мисия по обучение на терористите.\nТова телевизията съобщила преди два дни в шоуто Le Dessous Des Cartes (буквално „С открити карти”). Анализатори от телевизията смятат, че съвместната визита на министъра на отбраната и външния министър на Франция в Багдад е свързан именно с мисия по спасяване на тайния корпус на DGSE (Главно управление за външна сигурност на Министерството на отбраната), намиращ се в Тел Афар, който вече на 90% е освободен от ИД. \n  \nКогато тази информация бъде официално потвърдена, то Тел Афар ще повтори горчивото разобличаване в Алепо, когато пред декември 2016 г. беше открит бункер със стотина инспектори от спецслужбите на 16 страни. По данни на Arte, сега Париж не случайно търси посреднически канал за връзка с Дамаск. \n  \nПо данни на авторитетния и добре информиран относно Близкия изток сайт Voltairenet.org (Мрежа Волтер), именно на Франция принадлежи инициативата да бъде създаден още през 2012 г. първият ислямистки анклав в Хомс, както и да бъде завладяна най-старата християнска община в света в Маалул в началото на 2014 г. \n  \nСтава дума за опита още преди да се появи ИД да бъде сформиран от терористи на „Фронт ан-Нусра” „ислямски емират”, известен по името на завзетия район в Хомс Баба-Амр. За освобождаване на района от 3000 терористи на сирийската армия й трябвало около месец, а 300 пленени френски инструктори били предадени на Франция в средата на 2012 г. на военния министър Ле Дриан чрез посредничеството на Ливан. \n  \nНовият френски военен министър Силви Гулар след победата на Макрон потвърди в интервю за телевизия Europe 1 „присъствието на френски войски в Сирия\". „Мрежата Волтер” обяви, че френски командоси действат незаконно в Сирия от 2011 г. с кратко прекъсване между март и юли 2012 г., когато Хомс е прочистен от екстремисти. \n  \nОбаче на фона на секретните преговори по освобождаване на офицерите от DGSE от Тел Афар предоставеният от Париж кредит в размер на 430 млн. евро на иракското правителство повече прилича на откуп, отколкото на вложения в бъдещото „мирно строителство”. \n  \nСпоред Arte, френските официални лица търсят чрез Ирак посреднически канал за връзка с Дамаск, за да облекчат участта на френските офицери и на други места, където терористите търпят поражение и в Сирия. \n  Превод и редакция: БЛИЦ \n \n", "date": "2017.08.30", "title": "Световен скандал! Френски разузнавачи, обучавали терористи от ИД, са в клопка в иракския Тел Афар, залавят ги всеки момент"}
{"url": "https://www.blitz.bg/daydzhest/tezi-khora-si-nyamakha-rabota-i-im-be-mnogo-skuchno-snimki_news539972.html", "text": "Веднага щом ни стане скучно, повечето от нас веднага влизат в интернет, за да поскучаят в него. Но има и хора, които нямат нужда от интернет, защото умеят майсторски да правят най-безполезните глупости.\n \n \n Когато служителите в офис няма какво да правят   \n \n \n Скучно бе на заварчика  \n \n \n Силата на бездействието  \n \n   \n   \n  Ето какво се случва, когато е скучно на служителите в магазин за книги   \n \n Герои от играта Супер Марио, налепени от листчета за бележки  \n \n   \n \n Някой е оценил работата на Пол  \n \n Беше ми много скучно   \n \n \n Какво вие знаете за скуката на работното място   \n \n Колежката се омъжва и направихме това за нея   \n \n Някога било ли ви е скучно на работа?    \n \n Приятелката ми е фризьор на кучета   \n \n Милтън приема жалбите в офиса   \n \n Брат ми много скуча по време на нощната  \n \n Някой има твърде много свободно време на работа   \n \n Яба-даба-ду!   \n \n   \n \n Когато ветеринарът няма пациенти   \n \n", "date": "2017.08.30", "title": "Тези хора си нямаха работа и им бе много скучно (СНИМКИ)"}
{"url": "https://www.blitz.bg/intsidenti/stikhii/mvnr-s-goreshcha-informatsiya-za-uragana-kharvi-ima-li-postradali-blgari_news539990.html", "text": "\n Към 08.30 часа няма данни за пострадали българи вследствие на урагана Харви в САЩ. Това съобщиха от пресцентъра на Министерство на външните работи (МВнР).  \nПо информация на Държавния департамент на Съединените американски щати (САЩ), получена в посолството на България във Вашингтон, няма данни за пострадали български граждани в следствие на урагана Харви, засегнал в най-голяма степен щатите Тексас и Луизиана. Българското дипломатическо представителство проведе телефонни разговори с местните центрове за операции при извънредни ситуации, местния офис на Държавния департамент (гореща линия), както и с представители на българската общност в засегнатите райони. \nДо момента не е постъпвала информация и за български граждани, нуждаещи се от помощ. Посолството на България във Вашингтон е в контакт с местните власти и следи ситуацията. \nВсички български граждани, които желаят да получат актуална информация или да подадат сигнал за техни близки и познати, могат да го направят на дежурните телефони на посолството във Вашингтон: \n+1 202 387 0174; \n+1 202 387 5770; \n+1 202 483 1386; \n+1 202 299 0273. \n \n", "date": "2017.08.30", "title": "МВнР с гореща информация за урагана \"Харви\", има ли пострадали българи?"}
{"url": "https://www.blitz.bg/svyat/skandal-raztrese-grtsiya-politsay-km-myusyulmanka-na-plazha-nyama-da-vlizash-vv-vodata-ako_news539988.html", "text": "\n \n \n \n \n \n \n \n", "date": "2017.08.30", "title": "Скандал разтресе Гърция! Полицай към мюсюлманка на плажа: Няма да влизаш във водата, ако..."}
{"url": "https://www.blitz.bg/svyat/sharli-ebdo-ss-strashna-gavra-zaradi-uragana-kharvi-snimki_news540000.html", "text": "\n Бурята „Харви”, донесла невиждани наводнения в южните части на САЩ, към момента е отнела живота на 30 души и продължава да бие всякакви рекорди по продължителност и количество на дъждовете. \n Първоначалният ураган на практика потопи под вода част от Хюстън – четвъртият най-голям град в цялата страна. За последните 3 дни над южните щати се е изсипала 57 трилиона литра вода, като се очаква още 23 трилиона да се излеят преди окончателното спиране на дъжда. \n Според американските власти то се очаква в някакъв момент в следващите два дни. \n В гр. Монт Белвю в Тексас количеството на валежите вчера е било 1320 мм, което е рекорд за континенталната част на САЩ. \n Над 13 000 души участват в спасителните операции, а жертвите на бурята, според „Ню Йорк Таймс”, са 30. \n Идеята е да се предотврати евентуално плячкосване на имоти, предвид факта, че много от евакуираните хора няма да могат да влязат скоро в имотите си. \n Много жители на друго място в Тексас, окръг Харви, бяха евакуирани заради опасност от химически завод на френска компания. Нейни представители уведомили властите, че заради наводненията има риск от реакция на някои химически вещества, които да предизвикат отделяне на голямо количество черен дим. \n Само в Харви през последните дни са се изсипали близо 4 трилиона литра вода, което количество е сравнимо с дебита на Ниагарския водопад за 15 дни.  \n \n Светът наблюдава какво се случва в САЩ и създава различни интерпретации. Обичайно провокативна е тази на френското сатирично издание „Шарли ебдо”. Тази седмица то постави на първата си страница карикатура, посветена на бурята „Харви”. \n На нея се вижда знамето на Третия райх наполовина по вода. От водата се появяват и ръце, изпълняващи нацисткия поздрав. Към рисунката има текст, който гласи: \"Бог има! Той удави всички неонацисти в Тексас\". \n Вчера в Тексас се появи и американският президент Доналд Тръмп със съпругата си Мелания, които искаха да покажат съпричасност с местните, но бяха посрещнати със смесени реакции: \n   \n Мнозина критици на Тръмп го обвиниха, че не е отдал дължимото на жертвите на урагана, обръщайки повече внимание на факта колко много хора са дошли да го видят.  \n Вчера язовирите Адайкс и Баркър, които контролират водите на Бъфало Баю - главната река в Хюстън, започнаха да преливат. Властите предупреждават, че това може да доведе до нови наводнения с неизвестни мащаби. \n „Това е нещо, с което никога преди не сме се сблъсквали, така че се опитваме да направим всичко възможно, за да изчислим какво точно ще направи тази вода”, коментира Джеф Линднър, метеоролог от отдела за борба с наводненията на окръг Харис. \n Някои жилища ще останат под вода до един месец, каза Джеф Линднър. \n Кметът на Хюстън вече отправи молба до Федералната агенция за извънредни ситуации да осигури възможно най-скоро храна, легла и вещи от първа необходимост за още 10 000 души. \n Основното убежище на града, разположено в център за провеждане на конференции, е проектирано да приютява до 5000 бедстващи. До днес в него са били настанени 9000 души, съобщи кметът.  \n В същото време управата на окръг Бразория, на юг от Хюстън, обяви, че в колумбийските езера е била разрушена дига, като написа в „Туитър” предупреждение: „Махайте се веднага!”, към живеещите в района. \n По сегашните изчисления „Харви” е най-мощният за последните 12 години ураган, връхлетял американската суша. През уикенда той отслабна до тропическа буря. Той идва точно 12 години след \"Катрина\" - огромната буря, която също засегна южните американски щати: \n", "date": "2017.08.30", "title": "\"Шарли Ебдо\" със страшна гавра заради урагана Харви (СНИМКИ)"}
{"url": "https://www.blitz.bg/svyat/germanska-turistka-otkaza-da-plati-na-grtski-taksidzhiya-a-motivite-y-go-nakarakha-da-ostane-s-otvorena-usta_news539999.html", "text": "Германска туристка отказа да плати на гръцки таксиджия, защото Гърция дължала много пари на Германия. Инцидентът се е случил преди няколко дни в Ханя, пише в. \"Български новини\".\nВеднага щом шофьорът я информирал за цената на маршрута, тя отговорила: „Гърция ни дължи и аз не плащам нищо. Искам да ме закараш до местоназначението ми“.  \nШофьорът на таксито я помолил да слезе, очевидно раздразнен, но тя отказала категорично. Тогава се обадил на полицията, която също така разпореди на туристката да заплати цената на пътуването. \nИлиас Карапакакис, президент на Асоциацията за таксита в Ханя, потвърди инцидента, като каза, че „такива инциденти, за съжаление почти всеки ден се случват“. \n \n", "date": "2017.08.30", "title": "Германска туристка отказа да плати на гръцки таксиджия, а мотивите й го накараха да остане с отворена уста"}
{"url": "https://www.blitz.bg/svyat/kitay-za-amerikanskata-pro-v-yuzhna-koreya-khaos-i-voyna_news539998.html", "text": "Постоянният представител на Китай в ООН Лю Цзеи призова да бъде прекратено разгръщането на системата за ПРО на САЩ в Южна Корея. Той се обяви против всякакъв \"хаос или война\" на Корейския полуостров.\nПо информация на агенция Ройтерс, той също е призовал да се прекрати налагането на едностранните санкции против отделни лица и организации в други страни.  \nПрез 2016 година САЩ и Южна Корея се споразумяха за разгръщането на системата THAAD, която трябва, в случай на необходимост, да прихване балистичните ракети на КНДР.  \nВ началото на май 2017 година американските военни приключиха с разгръщането на противоракетния комплекс на THAAD, чието изпращане в Южна Корея предизвика протести от страна на Китай, Русия и Северна Корея.   Превод и редакция: БЛИЦ \n", "date": "2017.08.30", "title": "Китай за американската ПРО в Южна Корея: Хаос и война"}
{"url": "https://www.blitz.bg/razvlechenie/politsay-pokaza-kak-yarko-mozhe-da-se-uvolnish-ot-rabota-video_news539964.html", "text": "Полицай от Подмосковието и блогър по съвместителство Олег Лябин публикува \"инструкции\" как за една минута да се приключи с работата категорично. \"Сега ще покажа как за една минута да се направят всички материали\", започва видеокурса стражът на реда.\nСлед това Лябин събира всичките документи в купчинка и гу хвърля в коридора.   \n  \n", "date": "2017.08.30", "title": "Полицай показа как \"ярко\" може да се уволниш от работа (ВИДЕО)"}
{"url": "https://www.blitz.bg/svyat/vuchich-poluchi-sveti-ot-vip-zatvornika-radko-mladich-v-khaga-kak-da-upravlyava-srbiya_news539996.html", "text": "\n Бившият командващ армията на Република Сръбска и настоящ затворник, осъден от Трибунала в Хага за престъпления по време на войната в Босна (1992-1995), генерал Ратко Младич, е изпратил писмо от затвора в Хага до президента на Сърбия Александър Вучич, в което заявява: \"Вучич, само ти можеш да спасиш Сърбия!\", твърди белградското електронно издание Alo в ексклузивна публикация. \nИзданието съобщава, че генерал Младич е изпратил до президента няколко ситно изписани на ръка писма, в които е отправил препоръки \"затова как трябва да се изгражда образът на Сърбия пред света\" и \"затова какво трябва да се пази на всяка цена\". \nВ писмата си бившият командващ на армията на Република Сръбска заявява, че се обръща към президента Александър Вучич, като към единствения политик, който \"може да запази сръбския народ и да води сръбската държава\". \nМладич смята още, че \"Западът винаги е бил тъмница и загуба за сръбския народ\", а създадената и защитена от този народ Република Сръбска - \"трън в окото на Запада\". \nБившият генерал заявява, че се страхува за бъдещето на сърбите, които живеят на запад от Дрина и че \"всичко, което са успели да съхранят с кръв и борба\" може да бъде изтъргувано от продажни политици. \nПо тази причина той смята, че главна опора на нацията е именно настоящия президент, на който тежи отговорността за спасяване на сръбската нация. \n \n", "date": "2017.08.30", "title": "Вучич получи съвети от вип затворника Радко Младич в Хага как да управлява Сърбия"}
{"url": "https://www.blitz.bg/svyat/izrodt-ot-turku-namushkal-do-smrt-dve-zheni-e-ostavil-manifest_news539951.html", "text": "Мароканецът, който на 18 август, намушка до смърт с нож две жени във финландския град Турку и рани още осем души, е написал преди атаката манифест, който е разпространил сред няколко души, предадоха ТАСС и Ройтерс, като се позоваха на представител на местната полиция.\n Засега властите проучват манифеста и не разкриват подробности за съдържанието му. Не става ясно дали в него нападателят е споменал някоя терористична група, като например „Ислямска държава“ (ИДИЛ). \n По-рано финландски медии съобщиха, че задържаният мароканец се е интересувал как може да се присъедини към ИДИЛ, припомня ТАСС. Той призна вината си за нападението, но отказа да е действал по терористични подбуди. \n “. \n", "date": "2017.08.30", "title": "Изродът от Турку, намушкал до смърт две жени, е оставил манифест"}
{"url": "https://www.blitz.bg/svyat/kim-chen-un-poslednoto-raketno-izpitanie-nad-yaponiya-e-prelyudiya-km-sdrzhaneto-na-guam_news539949.html", "text": "Лидерът на Северна Корея Ким Чен Ун определи последното ракетно изпитание над Япония „прелюдия към сдържането на Гуам“ и отбеляза, че неговата страна трябва да извършва повече подобни тестове в Тихия океан, пише британският вестник The Independent, цитиран от Фокус. Това изказване отново превръща малкия тихоокеански остров в твърде значим играч във връзка с военните амбиции на Северна Корея.\nСлед ракетното изпитание ООН свика извънредна среща с цел ограничаване на заплахата от Пхенян. Японските власти призова международната общност за засилване на натиска над Северна Корея. По-рано този месец Съветът единодушно наложи нови санкции, с които да засегне икономическите интереси на Пхенян.  \nОсвен това преди извънредната среща постоянният представител на САЩ Ники Хейли заяви: „нещо сериозно трябва да се случи“, без да уточнява допълнителни подробности. От своя страна американският президент Доналд Тръмп подчерта, че „всички опции са на масата“ и предупреди, че действията на Ким Чен Ун „само увеличават изолацията на режима“. \n", "date": "2017.08.30", "title": "Ким Чен Ун: Последното ракетно изпитание над Япония е „прелюдия към сдържането на Гуам“"}
{"url": "https://www.blitz.bg/svyat/nad-70-ot-britantsite-shche-otkhvrlyat-smetka-za-brekzit-za-30-mlrd-punda_news539952.html", "text": "Повече от 70% от британците ще отхвърлят сделка за Брекзит, при която Лондон трябва да плати 30 млрд. паунда или повече, показва ново проучване, пише Daily Express, цитиран от Фокус.\nКолко точно Обединеното кралство трябва да плати на Брюксел е един от ключовите въпроси от преговорния процес за Брекзит, който трябва да бъде решен, за да могат да започнат разговорите за бъдещите отношения с блока.  \nСпоред изследването, подготвено от Guardian/ ICM, 41% от британците ще приемат крайна сметка от 10 млрд. паунда, докато 40% биха отхвърли подобно споразумение.  \nОсвен това запитването разкрива, че около две трети от гласоподавателите ще одобрят \nсделка за 20 млрд. паунда, а 18% биха я отхвърлили.  \nБританският премиер Тереза Мей и министърът по въпросите за Брекзит Дейвид Дейвис не желаят да си покажат картите и отказват публично да обявят колко са склонни да платят на Брюксел.\n", "date": "2017.08.30", "title": "Над 70% от британците ще отхвърлят сметка за Брекзит за 30 млрд. пунда"}
{"url": "https://www.blitz.bg/svyat/liderite-na-yuzhna-koreya-i-yaponiya-se-chukha-po-telefona_news539950.html", "text": "Президентът на Южна Корея Мун Дже-ин е провел телефонен разговор с министър-председателя на Япония Шиндзо Абе, предава ABC News, цитирана от Фокус. Мун е подчертал, че изстреляната от Северна Корея ракета е била „повече от просто провокация и акт на насилие срещу съседна държава“.\nОсвен това двамата лидери са се съгласили да продължат да поддържат връзка и да обсъдят ситуацията около Пхенян следващия месец във Владивосток, Русия.  \n \n", "date": "2017.08.30", "title": "Лидерите на Южна Корея и Япония се чуха по телефона"}
{"url": "https://www.blitz.bg/svyat/merkel-napravi-mnogo-dobra-ravnosmetka-za-grtsiya_news539954.html", "text": "Гърция сега е в много по-добро състояние, отколкото беше преди година, заяви в сряда германският канцлер Ангела Меркел по време на пресконференция, предава Independent Balkan News Agency, цитирана от Фокус.\n„Надявам се и смятам, че Гърция ще приложи всичко, за което беше постигнато съгласие“, отбеляза Меркел. Същевременно тя подчерта, че не е в позиция да обещае нищо на гърците, тъй като не е гръцки политик.  \nОсвен това канцлерът пожела на Атина успех и изрази увереност, че Гърция ще се спечели от създаването на повече работни места.\n", "date": "2017.08.30", "title": "Меркел направи много добра равносметка за Гърция"}
{"url": "https://www.blitz.bg/intsidenti/stikhii/zemyata-se-raztrese-silno_news539958.html", "text": "\n В сряда земетресение с магнитуд 5, 4 по скалата на Рихтер е било регистрирано във Филипините, съобщиха от Европейския средиземноморски сеизмологичен център (EMSC), цитирани от Фокус.  \nЕпицентърът на труса е бил на дълбочина 40 км и на 189 км северно от град Тугегарао. Няма информация за пострадали или разрушения. \n \n", "date": "2017.08.30", "title": "Земята се разтресе силно!"}
{"url": "https://www.blitz.bg/svyat/ne-e-za-khora-ss-slabi-nervi-krasiva-bulka-se-pochuvstva-zle-v-svatbeniya-si-den-shchom-doktort-ya-pregleda-izpadna-v-uzhas-video_news539849.html", "text": "\n Д-р Едуард Паначек от Сакраменто в Калифорния, имал много рядка намеса. Получил обаждане от една сватба, където пациент е булката. \nЖената започнала да има халюцинации и нервност. В началото всички мислели, че става въпрос за треска преди сватбата.  \nВъпреки това, когато я видял, докторът веднага изключил възможността за психологически стрес. Когато погледнал главата, на темето видял странен израстък, който всъщност бил ларва от червей. При предишно нараняване в кожата, била заселена ларва, която останала там на влажно и топло и започнала да расте. \nГледайте видеото от интервенцията, което не се препоръчва за чувствителни:\n \n", "date": "2017.08.30", "title": "Не е за хора със слаби нерви: Красива булка се почувства зле в сватбения си ден! Щом докторът я прегледа изпадна в ужас! (ВИДЕО)"}
{"url": "https://www.blitz.bg/svyat/golemi-smerchove-dokosnakha-cherno-more-video_news539940.html", "text": "Големи смерчове бях наблюдавани край руския курорт Сочи. Най-малко три от тях докоснаха повърхността на Черно море. Не се съобщава за пострадали или материални щети, пише Нова телевизия.\n Синоптиците предупредиха, че в района на Сочи могат да се очакват проливни валежи и силен вятър и в продължение на два дни. \n \n", "date": "2017.08.30", "title": "Големи смерчове докоснаха Черно море (ВИДЕО)"}
{"url": "https://www.blitz.bg/svyat/unikalno-tozi-politsay-vzrivi-mrezhata-s-tantsa-si-video_news539943.html", "text": "Английски полицай реши да покаже танцувални умения по време на дежурство. Даниел Греъм излезе за малко от длъжност, за да развесели посетителите на карнавала в лондонския квартал „Нотинг хил“ и предизвика истински фурор.\n Греъм не за първи път показва таланта си. Преди изявата си на най-големия уличен фестивал в Европа, полицаят стигна до полуфиналите на телевизионното шоу „Великобритания търси талант“ това лято.  \n \nИзточник: Нова телевизия\n", "date": "2017.08.30", "title": "Уникално! Този полицай взриви мрежата с танца си (ВИДЕО)"}
{"url": "https://www.blitz.bg/svyat/nezavisimaya-gazeta-izstrelyanata-ot-kndr-raketa-e-v-otgovor-na-ucheniyata-mezhdu-vashington-i-seul_news539941.html", "text": "Макар че телефоните и високоговорителите информираха жителите на японския остров Хокайдо за опасността, военни не се опитаха да унищожат севернокорейската ракета, пише руският вестник „Независимая газета“, цитирана от Фокус.\nМинистър-председателят на страната Шиндзо Абе определи изстреляната ракета като безпрецедентна заплаха и в разговор с американския президент Доналд Тръмп получи неговата подкрепа. Но тъй като ракетата не летеше в посока на САЩ, то Тръмп щеше изглежда като агресор, ако нареди започване на военни действия. Според експерт изстрелването на ракетата е бил отговорът на Пхенян срещу ученията между Вашингтон и Сеул.  \nТова е първата севернокорейска ракета, която преминава над Япония от 2009г. насам. Тогава Пхенян предупреди за своите действия, но този път нямаше такова уведомление. Жителите на Хокайдо бяха призовани да се евакуират.  \nМинистърът на отбраната на Япония Ицунори Онодера отбеляза, че е нямало заплаха и затова военните не са унищожили ракетата. В крайна сметка летателният апарат падна в Тихия океан. Той даже не беше насочен срещу американската тихоокеанска територия Гуам, макар че скоро лидерът на Северна Корея Ким Чен Ун съобщи, че изучава такива възможности. \n", "date": "2017.08.30", "title": "„Независимая газета“: Изстреляната от КНДР ракета е в отговор на ученията между Вашингтон и Сеул"}
{"url": "https://www.blitz.bg/svyat/erdogan-sluzhbite-za-sigurnost-da-sa-podchineni-na-rkovoditelya-na-drzhavata_news539935.html", "text": "Президентът на Турция Реджеп Таийп Ердоган заяви, че службите за сигурност на страната трябва да са под шапката на ръководителя на държавата, докато коментираше промените направени във функционирането на Националната разузнавателна агенция (МИТ), чрез декрета за извънредно положение, пише Hurryiet, цитиран от Фокус.\n“Не е ли ръководителят на държавата този, които трябва да получава най-важната информация и документи от разузнаването? Ако началникът на разузнаването не е директно подчинен на ръководителят на държавата, то страната губи способността си да действа“, заяви Ердоган по време на телевизионно интервю, което беше направено по случай 3-тата му годишнина като президент. \nДекретът, който беше обнародван на 25 август, привлече МИТ под командването на президента и активира отново събирането на разузнавателни данни от страна на военните. Като част от декрета, отговорността за МИТ, беше взета от министър-председателя и беше дадена на президента, което предизвика критика от страна на опозицията. \n„Необходимо е разузнавателната агенция да бъде отговорност на ръководителят на държавата, за да мога да получавам информация и да предприемам необходимите стъпки, които произтичат от това“, подчерта Ердоган и добави, че разузнавателните агенции в парламентарните демокрации се подчиняват на премиерите. \n„Главната ни опозиция „Републиканската народна партия“ гледа на въпроса от тази перспектива, защото имаме навиците на парламентарна демокрация. Опозицията не можа да се преориентира към президентската система“, заяви той.\n", "date": "2017.08.30", "title": "Ердоган: Службите за сигурност да са подчинени на ръководителя на държавата"}
