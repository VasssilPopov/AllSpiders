{"url": "https://www.blitz.bg/svyat/maloleten-khuligan-se-izpika-v-asansor-i-szhali-zhestoko-snimkivideo_news582124.html", "text": "Китайски тийнейджър сътвори куп поразии в асансьор. Когато вратите се затворили, хулиганът започнал да пикае в кабинета. Той насочил струята срещу таблото за управление и го намокрил отгоре до долу. Урината попаднала в панела и предизвикала токов удар. Копчетата на таблото започнали да мигат в червено, вратите се помръднали, но така и не се отворили. След това в кабинката спрял токът.  Момчето започнало да натиска копчетата, но те не работели. Така му се наложило да чака спасителите си в пълен мрак.  Подобен случай бе регистриран в Китай и през август миналата година. Тогава обаче инцидентът завърши с падане на малолетния хулиган в асансьорната шахта.        Превод: БЛИЦ", "date": "2018.02.26", "title": "Малолетен хулиган се изпика в асансьор и съжали жестоко (СНИМКИ/ВИДЕО)"}
{"url": "https://www.blitz.bg/svyat/mzh-s-dva-penisa-progovori-za-seksualniya-si-opit_news582118.html", "text": "Мъж с два пениса не се смята за уникален и е напълно доволен от сексуалния си живот, пише The Sun. Въпреки че отказва да назове името си и иска да остане анонимен, той разказва подробно за сексуалния си живот. Той твърди, че и двата му полови органа функционират напълно нормално и получават ерекция.  Мъжът отбелязва, че жените се отнасят към физиологичната му аномалия нормално. Но когато разберат за особеностите му, мъжете не успяват да скрият учудването си.  Притежателят на два пениса е получавал множество предложения да се снима в порнофилми, но всеки път отказа. И тъй като се смята за уникален, иска да запази името си в тайна.     ", "date": "2018.02.26", "title": "Мъж с два пениса проговори за сексуалния си опит"}
{"url": "https://www.blitz.bg/stsena/shokirashcho-poyavi-se-nova-versiya-za-smrtta-na-superzvezdata-na-bolivud-sridevi_news582082.html", "text": "Суперзвездата на Боливуд Сридеви Капур е починала при инцидент във вана в хотелска стая. Експертизата на дубайските криминолози сочи, че тя се е удавила, съобщава Би Би Си. По-рано беше съобщено, че 54-годишната актриса е починала от сърдечен удар докато е била на сватба в Дубай. Анонимни източници разкриват, че е била открита в безсъзнание във ваната.     Докладът на криминолозите е бил предаден от полицията в Дубай на семейството на Сридеви и на консулството на Индия. Това означава, че транспортирането на тялото в Индия може да се забави. Първоначално се смяташе, че това ще стане днес.     Тълпи от почитатели се събраха пред дома на звездата в Мумбай, която е участвала в над 300 филма за повече от 50 години, за да изразят скръбта си.     Последната съдебномедицинска експертиза, която още не е готова, трябва да разкрие какви са резултатите от токсикологичните проби. Трябва да стане ясно каква е връзката между първоначалното съобщение за сърдечен удар и удавянето.     Звездите от Боливуд побързаха да изразят скръбта си от неочакваната загуба: „Нямам думи. Съболезнования на всички, които обичаха Сридеви. Мрачен ден. Почивай в мир“, написа в Туитър Приянка Чопра. „Светът изгуби една много талантлива личност, която остави огромно наследство във филмите“, заяви друг боливудски актьор – Мадхури Диксит. Президентът на Индия Рам Нат Ковин каза, че „смъртта й остави милиони почитатели с разбити сърца“. Превод и редакция: БЛИЦ   ", "date": "2018.02.26", "title": "Шокиращо: Появи се нова версия за смъртта на суперзвездата на Боливуд Сридеви"}
{"url": "https://www.blitz.bg/svyat/gordost-obikolka-na-dupe-ot-150-sm-otvya-formite-na-kim-kardashiyan-snimki_news582153.html", "text": "Жена, чиято обиколка на задните части е 152 см, твърди, че извивките ѝ са напълно естествени и по тялото ѝ няма намеса на пластична хирургия. Еудокси Яо от Абиджан, Кот д'Ивоар, е свикнала другите да обръщат глава след нея, заради фигурата ѝ. Тя настоява, че макар „ултрасекси“ излъчването ѝ да изглежда като резултат от няколко пластични операции, всичко по нея е напълно естествено.Споделя, че винаги е била с такова тяло и че членовете на семейството ѝ имат дори по-пищни от нейните извивки. Моделът, който не иска да разкрие възрастта си, тежи 95 килограма и няма желание да отслабне, за да намали мерките си. Самата Яо признава, че е почитател на риалити звездата Ким Кардашян, на която се опитва да подражава. „Хората обикновено се шокират, когато ме видят, но никога не са ми казвали нищо. Описвам себе си като „ултрасекси.“ Преди всички се стремяха да изглеждат слаби, сега обаче мъжете са привлечени в по-голяма степен от жени с извивки“, споделя още Еудокси. Самата тя не се стреми да прикрива формите си, дори напротив – облича се така, че да ги подчертае. В гардероба ѝ могат да се открият много ластични дрехи.", "date": "2018.02.26", "title": "Гордост: Обиколка на дупе от 150 см отвя формите на Ким Кардашиян (СНИМКИ)"}
{"url": "https://www.blitz.bg/svyat/podivyal-vegan-vilnya-vv-frenski-restorant-snimki_news582172.html", "text": "Полицаи от френския град Гренобъл издирват бандит, изпочупил местен ресторант. По данни на France 3, по време на нападението неизвестен мъж с маска крещял вегански лозунги. Вандалът е разбил 14 прозореца, а на стената на заведението оставил бележка: „Вегански терор”.  Мениджърите на ресторанта обаче не вярват, че нападателят е вегетарианец. Според тях, не е изключено зад нападението да стои конкуренцията.  Превод: БЛИЦ", "date": "2018.02.26", "title": "Подивял веган вилня във френски ресторант (СНИМКИ)"}
{"url": "https://www.blitz.bg/svyat/primirieto-v-siriya-samo-zasili-ognya_news582176.html", "text": "Операцията по прочистването на Източна Гута започна: Западът се задавя от благородно възмущение за жертвите на цивилните граждани. Руско-иранската коалиция се защитава, че удрят само по терористите. Повтаря се огледален образ на бойните действия в Мосул и Ракка. Липса на политическа интрига, изобщо скука. Отсега е ясно, че терористите в анклава ще предадат тежките си оръжия и ще заминат за Идлиб. Затова е по-интересно какво става в Северозападна Сирия. Идлиб, ах този Идлиб! В залисията около Източна Гута остана незабелязано, че кюрдите след своите драматични колебания в стил Хамлет „To be, or not to be” се отказаха да предоставят територията си на Башар Асад. „Свободната сирийска армия” обаче не загуби време и извърши няколко успешни атаки срещу кюрдите.     Дори бегъл поглед върху картата на региона показва, че на практика целият кантон Африн е в турско обкръжение и само в крайния юг има допир със сирийската армия. Не е голям, но винаги при нужда може да влезе в действие, защото силите на кюрдите се изцеждат и те непрекъснато по малко се свиват към центъра на района.     Впрочем и действията на турската армия не впечатляват с размах и решителност. Според коментатори, цари шаблонност в действията, слабо равнище на взаимодействие на бойното поле, нерешителност в ръководството на операцията, явни провали в тактическата подготовка на основните действащи сили („Свободната сирийска армия”).     Повтаря се като гротеска мотаенето при превземането на Ал-Баб. Като се наблюдава какво става около Източна Гута, то сам се натрапва изводът колко е напреднала Сирийската армия през последната година.     Въпреки това кюрдите едва ли ще спасят ситуацията със своето политическо късогледство. Всичко е въпрос на не много време.     Големият проблем за всички играчи в региона е Идлиб. Анкара използва разгрома на „Ан-Нусра” от протурските „опозиционери” и се опитва да поеме лидерската роля в провинцията. Боевете все още не са стихнали и няма окончателни резултати, но те са предрешени. След това ще влезе в ролята си совалковата дипломация между Анкара, Техеран и Москва. На Дамаск може да се падне ролята на крупието, а Тел Авив да бъде по-скоро наблюдател.     След военното поражение в Източна Гута и вземане под контрол на провинция Идлиб, руско-турско-иранската коалиция вече ще може да пристъпи към следващата част от плана за „сирийското урегулиране” – мирна „конференция на народите на Сирия”. След нейното завършване ще има солидни аргументи за настъпление срещу проамериканската „демократична коалиция” и на Вашингтон няма да му е никак лесно.     За кюрдите не стана дума, но те едва ли ще изпитват съдбата до безкрай с „проба-грешка”. И за съдбата на Башар Асад не стана дума, но както казал някога един български поет преди да падне покосен от залпа на куршумите „Какво значи тук някаква си личност?”    Редакция БЛИЦ", "date": "2018.02.26", "title": "Примирието в Сирия само засили огъня"}
{"url": "https://www.blitz.bg/svyat/v-germaniya-zagina-naslednik-na-dinastiya-s-khilyadoletna-istoriya-snimka_news582164.html", "text": "В Германия е загинал 39-годишният принц Карлос фон Хоенцолерн. Той е починал на 25 февруари по време на пътуването си във Франкфурт, съобщават местни медии. Тялото му е открито пред хотел InterContinental. Издъхнал е на място. Полицията не смята инцидента за нещастен случай.     На 23 февруари Карлос фон Хоенцолерн е излязъл за кратко от затвора, където попадна през 2014 г. за измами.  Според наличната информация, принцът е паднал от 21-ия етаж на хотела. Превод: БЛИЦ       ", "date": "2018.02.26", "title": "В Германия загина наследник на династия с хилядолетна история (СНИМКА)"}
{"url": "https://www.blitz.bg/lyubopitno/koy-vid-intelekt-e-svrzan-s-po-dlg-brak_news582080.html", "text": "Ново изследване установи, че мъже с висока езикова интелигентност имат по-дълъг брак от останалите. Същата интелигентност помага да се предскаже и по-ранното сключване на брак при такива мъже. Водещата причина за тези феномени е факта, че младите жени намират тази интелигентност за особено привлекателна. Или може би в дългосрочен аспект за брака е най-важно да има някой, с когото да можете да водите добър и интересен разговор, пише obekti.bg, позовавайки се на Psy Blog.Всъщност, в по-широк план, всички видове интелект са успявали да предскажат по време на изследването дълготрайността на брака. Но сред тях се е откроил именно езиковият интелект, вероятно защото е по-лесно да бъде разпознат от математическия или логическия тип интелект. Друг любопитен фактор в брачното уравнение, което са формулирали учените по време на изследването си е бил не друго, а автомобилът на мъжа.  Оказало се, че мъже с по-нови и по-скъпи коли е по-вероятно да останат женени за по-дълго време от останалите. Психолозите са използвали характеристиките на автомобила като сигнал за социалния статус на мъжа. С други думи, по-високият социален статус се е оказал свързан с по-дългия брак. Авторите на изследването пишат, че “Успоредно на ефекта от мистериозния ефект от опашката на пауна върху неговия успех с представителките на нежния пол, човешкият интелект има директно и положително влияние върху перспективите за устойчив във времето брак”.", "date": "2018.02.26", "title": "Kой вид интелект е свързан с по-дълъг брак?"}
{"url": "https://www.blitz.bg/obshtestvo/stolitsa/skandalno-v-blits-v-stolichniya-obelya-otvori-ski-pista-shche-vi-padne-cheneto-ot-deystviyata-na-tazi-luda-glava-video_news582123.html", "text": "Обилният снеговалеж в София изправи на нокти Столична община. Движението на автомобили и градски транспорт в града е силно затруднено, а синоптиците прогнозират лошото време да продължи и в следващите дни. Въпреки това един столичанин реши да намери необичаен начин за забавление из софийските улици.   Видео, публикувано в социалната мрежа \"Фейсбук\", озаглавено \"Ски писта \"Обеля 2\" отворена\", предизвика небивал интерес и за минути събра хиляди лайкове и коментари.  На кадрите се вижда как мъж на ски се държи за въже, влачен от автомобил. Както става ясно от заглавието на клипа, действието се развива из улиците на \"Обеля 2\".  Потребителите във \"фейсбук\" побързаха да окачествят ентусиаста като \"луда глава\".", "date": "2018.02.26", "title": "Скандално в БЛИЦ! В столичния \"Обеля\" отвори ски писта, ще ви падне ченето от действията на тази \"луда глава\" (ВИДЕО)"}
{"url": "https://www.blitz.bg/layfstayl/ptuvane/sheft-na-api-s-vazhna-informatsiya-za-situatsiyata-po-ptishchata_news582139.html", "text": "Обстановката в страната се усложнява заради засиления вятър и продължаващите снеговалежи. Това заяви по време на брифинг председателят на УС на Агенция „Пътна инфраструктура” инж. Дончо Атанасов, цитиран от „Фокус”. Инж. Атанасов уточни, че към настоящия момент особено тежка е ситуацията в Североизточна България, както и в областите Смолян и Кърджали. „В момента снежната покривка в Смолян е достигнала около 50 см. В Кърджали – също”, коментира той.  Инж. Атанасов допълни, че поради нулева видимост за всички превозни средства, е затворен и Подбалканският път между Мъглиж у Николаево. „В област Добрич, Североизточна България, има ограничения за много пътища, които след 17.30 часа днес ще бъдат актуализирани на сайта на АПИ. Засега затворени пътища за всички превозни средства в Североизточна България няма. Затворен е само старият път от Варна към Аксаково. За тежкотоварно движение е затворено и направлението Русе – Велико Търново – през Хаинбоаз, посока Свиленград. Ограничено тежко движение има и в Ловешка област. По автомагистралите ограничения нямаме”, подчерта инж. Атанасов. ", "date": "2018.02.26", "title": "Шефът на АПИ с важна информация за ситуацията по пътищата"}
{"url": "https://www.blitz.bg/lyubopitno/sasho-kadiev-vrkhletya-v-efir-bez-mikrofon-i-s-oplakvaniya-a-kolezhkata-mu-desi_news581997.html", "text": "Имам големи оплаквания. Не се чисти в страната! Това заяви с пресипнал глас водещият Сашо Кадиев в началото на предаването си „Преди обед“ по bTV. „В понеделник е хубаво да се придвижиш на работа, но когато има такъв сняг и хората не минават да чистят редовно, не е хубаво“, оплака се запъхтеният Кадиев на колежката си Деси Стоянова.     „Много хора по пътя не са стигнали на работа, защото се бяха забили наляво-надясно“, обясни Кадиев, който очевидно беше стигнал в последната секунда в студиото, защото дори нямаше микрофон. След като изпи малко вода, се успокои.     „На снежен човек ли да се направя? Ще си сложа едно микрофонче и ще се върна“, каза той на колежката си и отново изчезна от камерите.     Неочаквано, въпреки минусовите температури и темата за снега, Деси Стоянова се беше издокарала в лятно тоалетче. Тя се появи в ефир с цикламена къса рокля, изрязана в раменете и с къси ръкави. ", "date": "2018.02.26", "title": "Сашо Кадиев връхлетя в ефир без микрофон и с оплаквания, а колежката му Деси..."}
{"url": "https://www.blitz.bg/lyubopitno/nauka-i-tekhnologii/porednata-misteriya-otkrikha-skrovishchata-i-mumiyata-na-vrkhoven-zhrets-na-egipet-video_news582174.html", "text": "Египетските археолози откриха в провинция Ел Миня близо до Кайро древен некропол, в който са открити осем гробници и 40 саркофага, съобщава Science Alert. В саркофазите на свой ред са се намирали десетки свещени предмети и скъпоценни камъни. А също и мумии и съдове, в които древните египтяни съхранявали вътрешните органи на покойните, извадени преди мумифицирането.  Отбелязва се, че в некропола вечният си сън е спал Джехути-Ирди-Ес — върховен жрец на Тота, богът на знанието и покровител на писмеността, учените и чиновниците. Археолозите определили на кой принадлежи могилата въз основа на древните йероглифи, украсяващи саркофага.  Превод и редакция: БЛИЦ     ", "date": "2018.02.26", "title": "Поредната мистерия! Откриха съкровищата и мумията на върховен жрец на Египет (ВИДЕО)"}
{"url": "https://www.blitz.bg/lyubopitno/nauka-i-tekhnologii/britanski-astronavt-posochi-sled-kolko-godini-chovek-shche-katsne-na-mars_news582011.html", "text": "Британският астронавт Тимъти Пийк изрази мнение, че човек може да кацне на Марс след 20 години, благодарение на навлизането в нова ера на космическите изследвания, съобщава в. \"Индипендънт\". По думите на Пийк изстрелването по-рано през месец февруари на свръхтежката ракета на Илон Мъск \"Фалкон хеви\" представлява нова страница в покоряването на Космоса от човека.  \"Мисля, че хора ще кацнат на Марс през 30-те години на този век!\", заяви още той.   Тимъти Пийк е уверен, че проектът за международна окололунна станция Deep Space Gateway ще изиграе в бъдеще ключова роля при усвояването на космическото пространство.  \"Нейното строителство ще започне най-вероятно през 2022 година\", отбелязва Пийк. \"Очаквам с нетърпение това да се случи, тъй като станцията ще позволи както кацания на Луната, така и създаването на транспортна система за полети до Марс\".  ", "date": "2018.02.26", "title": "Британски астронавт посочи след колко години човек ще кацне на Марс!"}
{"url": "https://www.blitz.bg/svyat/konspiratsiya-mzh-tvrdi-che-e-vidyal-tupak-i-negov-mrtv-aver-zhivi-v-somaliya_news581990.html", "text": "Рап идолът Тупак бе \"забелязан\" в Сомалия повече от 20 години след смъртта му, пише DailyStar. Убийството на Тупак Шакур остава едно от най-големите неразкрити престъпления в музикалната индустрия, като се появяват множество конспиративни теории, които се опитват да запълнят пропастта в знанието. Според новата теория един мъж твърди, че е видял Тупак в Сомалия заедно с известния му приятел и основател на хип-хоп групата Outlawz - Яки Кадафи, който почина през 1996 г.  \"Видях Тупак и Кадафи след смъртта им - в Сомалия\", твърди Сулдан Махди. \"И двамата са живи. Бях в една кола, а те двамата караха в другата посока. Кадафи правеше някакви движения с ръка - изглеждаше доста фънки\", добавя той.  Кадафи бе намерен в спалнята на третия етаж в жилищна сграда в Ню Джърси само два месеца след смъртта на Тупак.  Миналата година нов документален филм разкри, че пистолетът, застрелял смъртоносно Тупак в гърдите в нощта на 7 септември 1996 г., липсва повече от десетилетие. Превод: БЛИЦ", "date": "2018.02.26", "title": "Конспирация! Мъж твърди, че е видял Тупак и негов мъртъв авер живи в Сомалия"}
{"url": "https://www.blitz.bg/obshtestvo/sinoptikt-anastasiya-stoycheva-kaza-kde-dnes-shche-natrupa-nay-mnogo-snyag-i-koga-spirat-valezhite_news581986.html", "text": "Tемпературите ще продължат да се понижават до 1 март, когато най-ниските ще бъдат около минус 15 градуса и минус 10. Във вторник, сряда и четвъртък максималните ще са под нулата. В отделни райони под минус 5. Това каза в „Денят започва“ по БНТ дежурният синоптик на НИМХ към БАН Анастасия Стойчева. Има опасност от поледици, добави тя.  „Най-значителни са снеговалежите днес в Западна България. Почти навсякъде температурите са под минус 5 градуса. Предстои усложняване в цялата страна. В момента най-много сняг има в Западна България. Днес ще вали през целия ден. Най-значителни ще са валежите в района на Родопите, където снежната покривка ще надхвърли 30 см“, прогнозира Стойчева.  „Тази вечер ще започнат да намаляват и спират валежите. През утрешния ден все още ще продължат валежите главно в Северна България, вятърът ще отслабне, без да стихва“, каза още тя.    ", "date": "2018.02.26", "title": "Синоптикът Анастасия Стойчева каза къде днес ще натрупа най-много сняг и кога спират валежите"}
{"url": "https://www.blitz.bg/layfstayl/shoubiznes/yordanka-khristova-aut-ot-kato-dve-kapki-voda-stara-mutsuna-ot-shouto-zaema-myastoto-y_news582006.html", "text": "Първата дама на джаз музиката – Хилда Казасян, ще се завърне в журито на “Като две капки вода“, заемайки място до Димитър Ковачев-Фънки. Шест звезди и представители на българския шоубизнес ще имат възможност да седнат в третия съдийски стол в шестия сезон на култовото шоу. Със завръщането на Хилда е ясно, че Йорданка Христова е аут от риалитито.“Тази година поканихме различни популярни лица, които да допълват експертните оценки на базата на своя сценичен опит и професионализъм. Участниците ще имат възможност да чуят още една гледна точка, а зрителите – да видят нови конфигурации на съдийската маса“, коментира екипът на шоуто.  “Страхувам се как ще се справя, но едновременно нямам търпение да се впусна в това приключение!“, заяви R&B звездата Гери-Никол, която ще бъде част от шести сезон на уникалното шоу за преобразявания.  “С участието ми мога да покажа различни музикални стилове и многото лица, които Гери-Никол носи“, допълни изпълнителката, която е един от най-запомнящите се участници в историята на X Factor България. От преобразяванията най-много я притесняват мъжките образи, но смята, че би се справила успешно както с оперно пеене, така и с попфолк. Освен нея, в новия сезон на “Като две капки вода“ ще видим Софи Маринова, Иван Юруков, Златка Райкова, Славин Славчев, Борислав Захариев, Константин и Маргарита Хранова.", "date": "2018.02.26", "title": "Йорданка Христова аут от \"Като две капки вода\", стара муцуна от шоуто заема мястото й!"}
{"url": "https://www.blitz.bg/obshtestvo/obshchinar-zhertva-na-uzhasno-otmshchenie-v-stamboliyski-video_news582051.html", "text": "Палеж на трактор на общински съветник предизвика смут в град Стамболийски. Днес общинския съвет на града гласува заем от 4 млн. лв, с който да се ремонтират градинките и детските площадки в града, както и да се купи нова техника.Общински съветници твърдят, че между инцидента и гласуването има връзка. В пламъци – така Атанас Мавродиев заварва трактора си в събота сутринта.  Общинският съветник е един от малкото срещу тегленето на заем. По думите му той ще загроби общината. Според кмета Георги Мараджиев заемът е наложителен, за да се ремонтират 24 парка и да се купи нова почистваща техника за града.", "date": "2018.02.26", "title": "Общинар жертва на ужасно отмъщение в Стамболийски (ВИДЕО)"}
{"url": "https://www.blitz.bg/svyat/arestuvay-me-potrebiteli-poludyakha-po-klip-ss-seksi-katadzhiyka-snimki_news581999.html", "text": "Жителка на Тайван стана известна, след като се появи във видеоклип за сигурността на работното място. 27-годишното момиче работи като регулировчик, а в клипа е помолена да каже на жителите на града къде не трябва да паркират. Потребителите на мрежата обаче изобщо не я слушат, пише Daily Star.  Видеоклипът с участието на Лин Ксиао Чи се превърна в хит в социалните мрежи. В коментарите потребителите поискаха да ги арестуват или да им наложат глоба. В резултат на това повече от 67 000 души са се абонирали за сексуалната катаджийка.    Сега Лин работи в пътната полиция на около 28 километра от столицата Тайпе. Преди това е работила на непълен работен ден като модел, но решила да се посвети на борбата с престъпността. Превод: БЛИЦ", "date": "2018.02.26", "title": "Арестувай ме! Потребители полудяха по клип със секси катаджийка (СНИМКИ)"}
{"url": "https://www.blitz.bg/obshtestvo/grtski-tiradzhiya-opita-da-podkupi-nash-politsay-s-50-evro-no-mu-se-sluchi-sluchka_news582062.html", "text": "Гръцки шофьор на тир от град Лариса е задържан от полицията в Монтана, след като направил опит да подкупи полицай от областния град, за да не му състави акт за нарушение. Мъжът бил спрян от полицейски патрул в 15 ч. вчера на пътя между село Студено буче и Монтана, който е забранен за движение на тежкотоварни камиони, съобщиха от ОД на МВР в Монтана.  Шофьорът предложил подкуп от 50 евро на полицай от Районното управление на МВР в Монтана, за да не му състави акт, че се движи с тир и прикачено към него ремарке по път, който е забранен за автомобили с тегло над 12 тона.  Полицаят веднага повикал колегите си и шофьорът бил задържан.  Мястото е посетено от оперативна полицейска група. Срещу шофьора е образувано досъдебно производство. ", "date": "2018.02.26", "title": "Гръцки тираджия опита да подкупи наш полицай с 50 евро, но му се случи случка"}
{"url": "https://www.blitz.bg/obshtestvo/tezhki-vesti-spokhodikha-ekschengeto-karadzhov-obvineno-za-ubiystvoto-na-roditelite-si-v-plovdiv_news582067.html", "text": "Свидетелка, която се яви на новия процес срещу полицай Венцислав Караджов, даде притеснителни показания в съда. Днес стартира нов процес срещу ченгето, за това, че е предоставило пистолет на малолетния си син. Предмет на разпита беше стрелял ли е 14-годишният тогава син на ченгето-Алекс, с пистолет и учил ли го е баща му да стреля. Още когато стана кървавата вакханалия, през май 2016 година, и полицаят беше обвинен в двойната екзекуция на родителите си, момчето беше дало показания, че баща му го е учил да стеля с личния му пистолет \"Глок\", 17-и калибър, в гората край вилата им в родопското село Дедево. Заради това Караджов освен с обвинението за двойното убийство, се сдоби и с обвинение, че е предоставил оръжието си и 8 патрона за него на ненавършилия пълнолетие Алекс.   Мая Груева - съседка по вила на Венцеслав и съпругата му Каля каза днес, че не помни голяма част от това, което е твърдяла в предишния си разпит и в показанията и има редица противоречия. Груева разказа днес, че малко преди Великден 2016 година тя, приятелят й Петър Стоянов, Венцислав и Каля Караджови и синът им Алекс излезли на разходка в гората над Дедево. Груева и Каля вървели напред, на около 20 метра пред ченгето и сина му. Стоянов пък бил пред жените. В един момент чули 5-6 изстрела в интервал 2-3 минути. Малко след това Караджов се похвалил пред компанията колко добре е стрелял Алекс. Караджов казал: \"Елате да видите синът ми колко добре стреля\".   „На дървото ни показваше, че е стрелял точно. Но ние не сме го видели да стреля\", каза Мая Груева. Тя не е видяла Алекс да държи оръжие, но впоследствие съдия Милена Георгиева я накара да прочете собствените си показания, дадени по време на досъдебното производство, в които е написала обратното. Свидетелката твърди, че в деня, когато дошли да я разпитват двама цивилни полицаи, те й казали да напише в обясненията си, че е видяла момчето да стреля, за да са еднакви с показанията на другия свидетел - Петър Стоянов.   \"Казаха ми, че Петър така е казал и аз също трябва така да кажа, за да ни съвпадат показанията\", подчерта жената.  Според съседката детето не се е палило по оръжия и не се е интересувало от такива. \"Алекс беше много изнервен в ръцете. Алекс не е много общителен, не говори много \", обясни Мая Груева. Тя си спомни още, че по време на разходката Караджов е казал, че ще даде пистолета на детето да стреля и ще му държи ръката, след това видяла как полицаят прибира пистолета в чантата си. Сети се още, че след стрелбата събирали гилзите. Днес стартира първото  дело по обвинението, че Караджов е предоставил оръжието на малолетния си син. Процесът продължава с разпит на свидетели. Паралелно с това дело върви и друго. Венцислав Караджов е обвинен, че през 2016 година е разстрелял майка си Божурка и баща си Цветан. Причината-спор за апетитен имот в Пловдив.  По време на този процес други свидетели дадоха показания, че Алекс е бил учен да стреля от баща си. Имаше съмнения, че и майката Каля, и синът Алекс знаят за извършеното от Караджов убийство, но го прикриват.   Синът на полицая отказа да дава показания и излезе от залата. Кристина ИВАНОВА, БЛИЦ", "date": "2018.02.26", "title": "Тежки вести споходиха ексченгето Караджов, обвинено за убийството на родителите си в Пловдив!"}
{"url": "https://www.blitz.bg/svyat/prodavach-na-karavani-vleze-v-istoriyata-otide-prosto-da-se-zabavlyava-na-poker-turnir-i-se-vrna-milioner-snimki_news581930.html", "text": "Джон Хесп си изкарва прехраната, като продава каравани в английското графство Йоркшир и веднъж месечно играе покер в местното казино, така че за него е било огромен шок да отиде в Лас Вегас и да спечели цяло състояние. Но вероятно също толкова изненадващо е, че животът му ни най-малко не се е променил. Той продължава да продава каравани, все така играе покер със залози около 10 паунда (около 22 лв.) и ходи на почивка на разстояние не повече от два часа път от дома.  Покер-фестивал в казино в източен Лондон е събрал повече от 300 участници на 34 маси, като стаята е оживена от шума на обявявания на ръце и вдигания на залози. От едно място се чуват викове на победа, от друго – стонове на поражение. Навсякъде обаче го има шума от постоянното потракване на чипове, въртени в ръцете на играчите, обмислящи следващия си ход.  Има много тъмни очила и суичъри, носени от тези, които се стремят към класическото \"неразгадаемо лице\", извадено сякаш от учебник по покер. Има и шалове и панделки, скриващи издуването на вените на шията, когато играчът опитва голям блъф. С такса от 440 паунда (около 977 лв.) за участие и петцифрени суми, достигащи до 43 000 паунда (над 95 500 лв.) за челната петорка, за много участници това е сериозно начинание.  Един играч обаче не взема подобни предпазни мерки. Облечен в светло сако и панамена шапка, 64-годишният Джон Хесп, продавач на каравани, изглежда по-заинтересован от разговора със съседите си по маса и обмена на усмивки с крупието. Сравнен с по-младите си и сковани партньори по покер, той е стряскащо отпуснат и спокоен.  По това време миналата година Хесп е напълно неизвестен, тъй като дотогава е играл само с малки залози в пъбове и местното казино в Хъл.  Мъжът обаче влиза в историята през юли, като се включва в най-престижния турнир по покер – Световната покер-серия (World Series of Poker, WSOP) в Лас Вегас - и завършва четвърти от 7220 участници, с което печели 2,6 милиона долара.  Необичайният йоркширец заинтригува покер-света с колоритното си облекло и приветливо отношение. Много от най-големите имена в покера, изместени от аматьор на финала, в крайна сметка стискаха палци той да спечели.  \"Никога, дори и в най-смелите си мечти, не съм си представял, че това може да се случи\", казва Хесп по време на почивка на покер фестивала в Лондон.  \"Това отдавна беше в списъка с неща, които исках да направя приживе. Целта ми беше да завърша в топ 1000 и да се позабавлявам”, разказва мъжът. Той не е играч с дългогодишен опит, който да играе по няколко пъти седмично. Сяда на масата за покер веднъж в месеца в казиното в Хъл. Началната ставка там е едва 10 паунда. Да спечели два милиона за него е като сбъдната мечта. Мнозина на негово място веднага биха зарязали работата си и биха заминали със самолет за Карибите, но Джон се е върнал към бизнеса с каравани в Бридлингтън, където продължава да работи 4 дни в седмицата.  Дал си е кратка почивка, но не на тропически остров - а в трайно паркираната му каравана в долините на Йоркшир.  \"Трябва да призная, че съм много скучен човек\", коментира аматьорът милионер. \"Не харча големи суми за бляскави дрехи или ролекси. Дадох доста от парите на семейството ми и инвестирах в друг бизнес като неактивен съдружник. Но все още продължавам да карам същата кола\", споделя Хесп.  Колата е сребрист Land Rover Discovery на 40 000 км - макар че той притежава и класическа спортна кола “Дилорън” - модела, прочул се около поредицата “Завръщане в бъдещето”.  По-озадачаващо за организаторите на покер-турнири и професионалистите, които е изместил във Вегас, е това, че Джон се е върнал към местните си покер игри с залози от по 10 паунда. Най-голямата му печалба след този момент е 200 паунда (около 440 лева). Присъства на 888 Poker не заради друго, а по изрична покана на организаторите, които смятат, че неговия имидж на забавляващ се играч е от полза на турнира. Точно това безгрижие несъзнателно е работило в полза на Джон във Вегас, като го е направило почти неразгадаем за професионалисти, свикнали с лишеното от изражение лице на по-младите си конкуренти.  \"Младите, които са израснали с видеоигри и интернет, често нямат социален нюанс в играта си\", казва той. \"Те си седят тихо с тъмни очила и слушалки, някои изглеждат така, сякаш никога не са виждали дневна светлина. Би трябвало да се забавляват повече и да не се опасяват от социализацията на масата\", смята Хесп.  Още една разлика между него и тях е, че Джон никога не се е интересувал от кибер-покер.  \"Онлайн покерът никога не ми е носил удоволствие. Просто не е същото, когато не можеш да видиш цвета на очите на съперника или да почувстваш атмосферата в стаята”, отсича милионерът.  На турнира в Лондон, колкото и да е изненадващо, Джон далеч не се справя толкова добре, колкото във Вегас. Съперниците му с удоволствие си правят усмихнати селфита с него през почивките, но на масата купчинката с чипове на Джон стабилно намалява, докато накрая не остава почти нищо. Планината от чипове на масата на финалите на WSOP е само далечен спомен.  Като почти свръхестествено повторение на някогашно разиграване, което е изгубил от победителя в турнира Скот Блумстайн (спечелил 8,15 милиона долара), Джон залага всичките оставащи чипове срещу противника си, като съдбовно държи двойка аса. След като залозите са приети и картите са свалени, на Джон внезапно му се налага да проверява графика на влаковете към Бридлингтън цял ден по-рано от очакваното.  \"Държах се до края, но попаднах отново на аса\", разказва той след края на играта. \"Изглеждаше сякаш всички се опитват да изместят Джон Хесп, което те подлага на голямо напрежение - и не съм сигурен, че това ми допада”, споделя мъжът.  Трудно е да се прецени дали той наистина е разочарован. Всъщност може дори да е щастлив, че си отива обратно в източен Йоркшир при бизнеса си с каравани. Запитан дали се гордее, че е развял британското знаме във Вегас - неговата награда е втората по големина сума в историята, някога печелена от британски играч на покер - той отговаря, че по-важното за него било да развее знамето за своя град Бридлингтън. Хесп е започнал преговори с организаторите на WSOP, като се надява да изпълни друга от мечтите си: да доведе международния турнир в скромния си роден град по бреговете на източен Йоркшир.  Проблемът е, че там дори няма казино и ще е нужна зала, която да може да получи лиценз за провеждането на подобен турнир. Но Джон не се отказва и продължава да търси възможност да реализира и тази си цел. Същевременно дори се подготвя филм за неговата история, след като изненадващите постижения на Джон са предизвикали интереса на повече от един продуцент.  \"Няколко продуценти се свързаха с мен докато бях във Вегас и получих официално предложение за екранизация на моята история. Говорим за бюджет от няколко милиона британски лири, 25% от снимките да се състоят в Бридлингтън и 75% във Вегас - заради условията на договора не мога да споделя повече. Но определено 'е на масата' като предложение. И със сигурност ще излезе и книга”, разказва скромният мъж, чийто живот е бил променен от един покер турнир.  На въпроса кой би искал да го изиграе на голям екран, отговаря Джордж Клуни или Том Ханкс. Но в крайна сметка „Холивуд ще решава”.  Вместо да гледат екранизация на голям екран, мнозина от играчите биха предпочели да видят Джон да повтори успеха си и тази година на WSOP. Това обаче не е нещо, което той да се надява да постигне. Приписва миналогодишното си постижение повече на късмет, отколкото на умения.  \"Няма спор, уменията също играят важна роля. Но и най-добрите играчи не могат да спечелят без късмет. Да, направих няколко доста добри блъфове и разигравания във Вегас, но получих и доста чудесни ръце, и боговете на покера бдяха над мен. Според мен това беше чудо, и чудесата е малко вероятно да се повторят\", разказва Джон.  Той обаче е удовлетворен от живота си като търговец на каравани и любител. Няма нищо против да бъде еквивалентът на аматьор от местната пъб-лига по билярд, достигнал до снукър финал от първия си опит на 64-годишна възраст. \"Да стана професионалист?\", повдига вежди Джон Хесп. \"Категорично не, благодаря\".  Източник: webcafe.bg ", "date": "2018.02.26", "title": "Продавач на каравани влезе в историята, отиде просто да се забавлява на покер турнир и се върна милионер (СНИМКИ)"}
{"url": "https://www.blitz.bg/lyubopitno/mzh-se-vrna-ot-komandirovka-i-spipa-zhena-si-na-kalp-s-chetirima-opravdanieto-e-izumitelno_news581898.html", "text": "Три вица за разсънване и добро утро.Мъж се прибира ден по-рано от командировка. По пътя за вкъщи си мислел как с жена му ще седнат, ще пийнат по ракийка, ще вечерят и ще изкарат една хубава романтична вечер.   Но за негова изненада още с отварянето на входната врата се натъкнал на трима голи мъже, които невъзмутимо пушели в коридора. Мъжът надникнал в кухнята – ужас – там още четирима чисто голи мъже си приказвали, пушели и му пиели от домашната ракия.  Гледката в банята не била по-различна – трима голи мъже си разказвали мръсни вицове. С разтреперани колене мъжът погледнал в хола и съвсем онемял – 8 голи мъже играели белот. Почти без капка сили горкият мъж погледнал в спалнята и се хванал за сърцето – гледката била покъртителна. Жена му правела секс с четири човека едновременно.  С пресипнал глас човекът изпъшкал:  -Минке, душко, какво става тука, какви са тия хора???  -Ми, де да знам – измънкала жена му изпод купчината от тела – днес е голяма навалица…   *** При поредното отсяване за Рая пред свети Петър се явили няколко булки.  Пита светията първата булка:  – Ти изневерявала ли си на мъжа си?  – Не! – категорично отговорила тя.  – Ето ти златният ключ за Рая.  Пита светията втората булка:  – Ти изневерявала ли си на мъжа си?  – Ами само един-два пъти – отговорила колебливо втората булка.  – Добре – казал свети Петър – ето ти сребърният ключ от Рая, щом е само един-два пъти, ще ти опростим греховете. Заповядай в Рая!  Пита свети Петър третата булка същия въпрос.  - Оххх, свети, не ги помня колко са, ама са много.  Тогава свети Петър извадил от джоба си един ръждив ключ и казал на ушенце на булката:  - Това е ключът от моята стая, аз ще дойда след малко.   *** Блондинка решила да не изневерява на съпруга си с чужди мъже и отишла в сексшоп да си купи вибратор.   И продавачката я пита какъв да бъде:  – Имаме по-големи, по-малки, средни, с различни цветове, с различни екстри, с пингвинчета, със зайчета, с акумулаторни батерии, с дистанционно управление и много други…  Блондинката гледала, гледала и казала:  – Абе, искам ей там оня горе, червения, големия.  – Съжалявам, госпожо, ама не може. Пожарогасителят не се продава!  ", "date": "2018.02.26", "title": "Мъж се върна от командировка и спипа жена си на калъп с четирима, оправданието ѝ е изумително!"}
{"url": "https://www.blitz.bg/obshtestvo/babkh-s-brza-reaktsiya-zaradi-mnogo-opasni-ptitsi_news582119.html", "text": "Българска Агенция по Безопасност на Храните реагира много бързо и адекватно, за да предотврати незаконен транспорт на опасни птици за България.На 20.02.2018 г. незаконен транспорт на зоо животни за България е спрян на ГКПП“Дунав мост II“. Животните са от видовете алпаки, мечета, гъски, патици, гълъби и патета, които са транспортирани в изключително лоши условия, не са спазени никакви изисквания за хуманно отношение по време на транспорт и не са придружени от ветеринарномедицински документи, които да удостоверят техния произход и здравен статус.  Превозвачът няма лиценз за превоз, необходими познания за транспорт на животни и документи, с които да удостовери техния произход. По негови твърдения животните са взети от Белгия, Словакия и Унгария. Поради съмнения за наличие на животни от защитените видове е уведомен РИОСВ Монтана, при което животните са конфискувани на основание Закона за биологичното разнообразие и са настанени в Зоологическа градина в София град. Зоологическата градина София град разполага с карантинен център, предназначен за нейните потребности, който не може да бъде използван за спасителен център за конфискувани животни и всяко въвеждане на животни с неясен статус крие риск от въвеждане и разпространение на заболявания в зоологическата градина. През периода 2016 - 2018 г. високопатогенната инфлуенца по птиците тип А (HPAI H5N8) предизвика една от най-големите епидемии по отношение броя на огнищата на домашни птици, географската площ и броя на мъртвите диви птици, регистрирана в Европейския съюз. Епидемията на заболяването засегна и България през 2016г до 2017г, и доведе до мащабни икономически загуби за държавата и за бизнеса (над 6 000 000 млн загуби, затватряне и рестрикиции за движение и търговия на животни, загубен здравен статус на държавата) . Въз основа на това и предвид епизоотичната обстановка в Европа по отношение на високопатогоенна и нископатогенна инфлуенца по птиците и рисковете, които крие движението на птици с неясен здравен статус, е взето решение птиците да бъдат умъртвени по хуманен начин. Всяко незаконно въвеждане на животни в страната крие рискове от въвеждане и разпостранение на заболявания по животните, включително заболявания опасни и за хората (зоонози), като инфлуенца по птиците.  ", "date": "2018.02.26", "title": "БАБХ с бърза реакция заради много опасни птици"}
{"url": "https://www.blitz.bg/obshtestvo/khaskovlii-namerikha-alternativa-na-preminavaneto-po-nepochistenite-ot-snega-ulitsi-snimki_news582092.html", "text": "Хасковлии намериха алтернатива на преминаването по непочистените от снега улици в града. Мъж използва ските си по ул. “Ангел войвода” по обяд. Така той реши да покаже, че има вариант за предвижване при тежки зимни условия. Улицата е една от стръмните пресечки на “Добруджа”, която все още не е почистена от снега и не е обработена. Малко по-нагоре пък деца се спускаха с найлони. Снегорини се движат по главните булеварди на областния град.  По много от тях обаче има лед. Според шофьорите е трябвало през нощта улиците да бъдат обработени с пясък и сол. Малките улици в Хасково остават непочистени, съобщава haskovo.info.  По обяд забраниха движението на камиони над 12 тона по пътя Харманли – Тополовград. Това е единственото ограничение, наложено в Хасковска област заради снеговалежа, уточняват от Областната администрация. В целия регион пътищата са проходими при зимни условия.  В Димитровград се чисти интензивно. Там улиците са почистени до асфалт, акцентира се върху кръговите кръстовища и околовръстния път за Стара Загора.  Дежурните в Пътното са докладвали, че ситуацията в областта е нормална при зимни условия. Няма тежки пътни инциденти. Всички населени места са достъпни. Няма прекъсване на електричеството и водоподаването. В края на деня се очаква температурите да паднат още. ", "date": "2018.02.26", "title": "Хасковлии намериха алтернатива на преминаването по непочистените от снега улици (СНИМКИ)"}
{"url": "https://www.blitz.bg/layfstayl/shoubiznes/frizort-na-nikoleta-zhiveel-v-maze-nyama-da-povyarvate-koy-go-e-izstrelyal-v-nebesata_news581648.html", "text": "Родният топ коафьор Венелин Кондаков за пръв път разказва как е стигнал от квартален салон в Плевен, до най-големите имена в родния хайлайф у нас, научи HotArena. Днес негови клиентки са едни от най-големите звезди в България, сред които Николета Лозанова, Джена, Емилия, Тита, Дивна, Преслава и много други, но да стигне до тук Венелин е минал през редица лишения, като дор е живял в мазе. Любовта му към фризьорството идва от първата любов в живота му.  След като се разделя с любовта, Венелин се прибира в родния си град- Пазарджик. Там обаче не открива място за реализация и започва да работи в Пловдив.  „Изминавах по 10 км пеша всеки ден, сутрин и вечер излизах и се прибирах по тъмно, за да мога да стигам в Пловдив навреме, защото пътувах от селото, в което живеех до Пазарджик и след това до Пловдив“,разказва откровено топ коафьорът, който не крие, че винаги главната движещяа сила в неговия живот е любовта. :  разказва още  Кондаков.  Пристигайки в София му се налага да живее в мазе, защото няма пари.  с усмивка разкрива мачото. Фолк певецът Азис е ппървата известна личност, която Венелин прави.  Именно той му казва,че трябва да започне работа в салон „Фетиш“, където тогава ходят всички известни личности.   спомня си Венелин.  Заплатата му се увеличава, но той продължава да живее по стария си начин и останалите пари ги спестява. Именно в този период  Кондаков среща и една от най-близките си приятелки- Николета Лозанова.  разказва коафьорът. На 25 години Венелин успява да си купи собствен салон  и за пет години станава един от най-добрите и обичани фризьори в държавата. Днес той има луксозен салон и екип от фризьори.  разкрива Кондаков. Въпреки че днес е заобиколен от най-популярните родни дами, Кондаков е категоричен, че за него всеки клиент е важен, независимо дали е известен или не.   „Аз не държа на популярните, защото всички сме хора и не е хубаво да слагаш едни пред други, само защото са добили медийна слава. Както взимам известни, така взимам и всеки, който пожелае. За мен е удоволствие“, с усмивка разкрива мачото. Той признава, че е много весело да се работи с родните звезди и винаги съвместната им дейност е съпътствана с весели моменти и забавление.   откровеничи Кондаков пред „Телеграф“ и допълва, че сега  мечтае да срещне истинската любов, с която да обиколи света.    ", "date": "2018.02.26", "title": "Фризьорът на Николета живеел в мазе! Няма да повярвате кой го е изстрелял в небесата"}
{"url": "https://www.blitz.bg/svyat/kheytri-poiskakha-da-ssipyat-dve-charovni-devoyki-no-sled-tova-se-sluchi-neshcho-koeto-iznenada-vsichki-snimki_news581934.html", "text": "Когато приятелките Джорджия Гибс и Кейт Уизли публикуваха своя снимка в \"Инстаграм\", то те попаднаха на вълна от яростна критика. Момичетата бяха обвинени във фотошоп - по-специално, Джорджия бе нападната заради това, че е показала такъв неудачен кадър с Кейт, където тя изглежда твърде дебела. Въпреки това, точно тази публикация, напук на хейтърите, докара на приятелките страхотна популярност, съобщава \"Дейли Мейл\". Сега на акаунта им в Instagram момичета събраха вече над 300 хиляди последователи. Със своите фотографии, приятелките искат да докажат на останалите хора, че трябва да обичат тялото си такова, каквото е. Според тях, независимо от теглото, женското тяло е прекрасно.  Снимката, заради която са нападнати от хейтъри  Впоследствие Джорджия и Кейт дори се появиха на корицата на спортното списание Sports Illustrated, където те разказаха за начина си на хранене, фитнеса и как се справят с недоброжелателите.  \"Искахме да създадем поколение от жени, които са уверени в тялото си. Идеята е проста - спрете да се сравнявате с другите и вместо това започнете да се гордеете с вашите форми. Трябва да се подкрепяме един друг, а не да се конкурираме\", обясняват двете красавици.  \"Честно казано, хейтърите не си струват вашето внимание. Девет от десет души, които казват нещо за тялото ви, просто не са уверени в себе си. Заобиколете се с хора, които ви обичат за това, което сте, а не само за това как изглеждате\", завършват Джорджия и Кейт. Превод и редакция: БЛИЦ    ", "date": "2018.02.26", "title": "Хейтъри поискаха да съсипят две чаровни девойки, но след това се случи нещо, което изненада всички….. (СНИМКИ)"}
{"url": "https://www.blitz.bg/foto/ruskata-kim-kardashiyan-vadi-dushata-na-fenovete-s-krayno-predizvikatelni-snimki-18_news581813.html", "text": "Анастасия Квитко е известна с известността си. Или иначе казано – модел в Instagram. Тя нашумя като руската Ким Кардашян и се радва на близо 8 милиона последователи в социалната мрежа. Девойката много обича да вади от душевно равновесие своите фенове с крайно предизвикателни фотосесии и го прави ненапразно. Лайковете ѝ носят рекламни ангажименти.  Със сигурност за нея ще се говори и покрай предстоящото световно първенство по футбол в Русия, което ние ще гледаме отстрани, след като националите се провалиха в поредна квалификация.  Анастасия, която е родена в Калининград, прекарва вече голяма част от времето си в Маями.  Нейните мерки са 96-62-105, а в голяма част от кадрите тя набляга на пищните си задни части и гръд.", "date": "2018.02.26", "title": "Руската Ким Кардашиян вади душата на феновете с крайно предизвикателни СНИМКИ (18+)"}
{"url": "https://www.blitz.bg/svyat/unikalno-zadrstvane-s-osem-khilyadi-koli-snimka_news581927.html", "text": "Около осем хиляди автомобила се натрупаха поради мъгла в задръстване на входа на фериботен пристанищен терминал в китайския град Хайко в провинция Хайнан. Както съобщава агенция \"Синхуа\", пресичането на пролива Цинчжоу е затворено в продължение на вече няколко дни заради мъглата. Отбелязва се, че ситуацията допълнително се усложнява от факта, че от 15 до 21 февруари по повод китайската Нова година повече от 400 000 туристи на 90 000 автомобила посетиха остров Хайнан.  Остров Хайнан е една от най-популярните ваканционни дестинации за китайцегу по време на честванията на китайската Нова година. Превод и редакция: БЛИЦ", "date": "2018.02.26", "title": "Уникално задръстване с осем хиляди коли (СНИМКА)"}
{"url": "https://www.blitz.bg/svyat/amerikanetst-izkaral-dve-godini-v-severnokoreyski-trudov-lager-razkri-shokirashchi-podrobnosti-za-tragediyata-na-zhivota-si_news581949.html", "text": "735 дни в севернокорейски трудов лагер – малцина могат да си представят какво означава това. Американецът Кенет Бей попаднал там по смехотворно обвинение. Той разказва как успял да надживее лишенията и несгодите пред „Дойче Веле“. „Вече никой не си спомня за теб. Всички са те забравили. Твоето правителство също. Ще останеш в Северна Корея 15 години, а когато си излежиш наказанието и се върнеш у дома, ще бъдеш на 60 години“ - Кенет Бей слушал тези думи всяка седмица. „Беше много потискащо, защото ме отчайваше. Бях силно депресиран, но вярата отново ми даваше сили“, спомня си той. В началото на ноември 2014 година - точно две години след арестуването му, Кенет Бей изненадващо бил освободен, защото режимът на Ким искал да направи добро впечатление на американците по повод посещението на техен високопоставен представител.     През ноември 2012 година Кенет Бей пристигнал Северна Корея. Това не било първото му посещение там. Роденият в Южна Корея американски гражданин, който по онова време живеел и работел в Китай, редовно посещавал Пхенян, за да организирал екскурзии до Северна Корея. Години наред всичко вървяло добре. Тогава обаче той допуснал фатална грешка: „Носех в себе си един хард-диск. На него беше запаметена туристическа информация за страната“, казва той и добавя: „Това беше недоглеждане от моя страна. Хард-дискът просто бе останал в багажа ми без да забележа“. Този диск става причина Бей да бъде арестуван и обвинен в опит за държавен преврат.     След половингодишни разпити, американският гражданин е осъден на 15 години трудов лагер при строг режим. \"Сутрин ставахме в 6 часа, закуска даваха в седем, а от 8 до 18 часа трябваше да се работи“, спомня си той. Бей извършвал тежък физически труд - шест дни от седмицата трябвало да пренася  товари с въглища и камъни. След вечеря настъпвало още по-ужасно време – принуждавали го с часове да седи на своя стол неподвижно, преди да му разрешат да си легне.     Кенет Бей признава, че все пак е имал късмет. Отнасяли се към него сравнително добре, защото бил чуждестранен гражданин. Казва, че никога не са го подлагали на изтезания. Имал дори известни привилегии: „Към супата и ориза обикновено ми даваха и малко зеленчуци в добавка\". Храната обаче била съвсем оскъдна. Само през първите три месеца на престоя си в лагера той отслабнал с 27 килограма.     С някои от надзирателите Бей постепенно започнал да създава контакти. \"С някои от тях дори си говорехме за политическите различия. Понякога ме слушаха, а друг път не проявяваха никакъв интерес. От време на време им разказвах как изглежда светът извън Северна Корея. Надзирателите се интересуваха много от това и бяха много любопитни. Искаха например да узнаят колко струва храната в САЩ и дали всеки американец има собствена кола\", казва Кенет Бей и заключава: „В крайна сметка и те са хора като нас. Просто са израснали в друга система\".     Изминават общо 735 дни преди Кенет Бей да бъде освободен. Нито един друг американец не е бил толкова дълго в севернокорейски затвор след края на войната. Здравословното му състояние се влошило до такава степан, че бил преместен от лагера в болница, където прекарал няколко месеца. \"Въпреки всичко не съм се съмнявал, че някой ден ще се върна у дома. Аз съм вярващ човек. Вярвах, че Бог винаги е до мен и ще ме спаси\", казва Кенет Бей. Сили му давали и стотиците писма, които получавал с помощта на шведското посолство.     Междувременно Кенет Бей живее в Южна Корея. Създал е неправителствена организация, която помага на севернокорейски бежанци, които са успели да се прехвърлят в Китай и оттам искат да заминат за Южна Корея.     Кенет Бей не е запазил лошо чувство за севернокорейците. \"Знам, че това са съвсем обикновени хора. Те обаче живеят в постоянен страх и не са свободни. Много ми се иска те да получат повече права и един ден в Северна Корея да има свобода на мненията и на вероизповеданията“, казва той. Написал е книга, в която разказва за преживяното от него в севернокорейския лагер. Трудно обаче може да си представи да посети още веднъж тази страна. Не и докато на власт е сегашният комунистически режим.    ", "date": "2018.02.26", "title": "Американецът, изкарал две години в севернокорейски трудов лагер, разкри шокиращи подробности за трагедията на живота си"}
{"url": "https://www.blitz.bg/obshtestvo/regioni/gubernatort-na-krdzhali-obobshchi-kakvo-se-sluchva-v-denya-na-cherveniya-kod-snimkivideo_news582094.html", "text": "По високите места в Източните Родопи снежната покривка вече е 50 см., съобщава 24rodopi.com. „В Кърджали е най-усложнената пътна обстановка в страната, но всички пътища са проходими при зимни условия. За около час преди обяд се наложи да затворим пътя Кърджали – Ардино с цел опесъчаване“, съобщи областният управител Никола Чанев.  Няма бедстващи хора, електро и водоподаване има във всички населени места в областта, каза Чанев.          ", "date": "2018.02.26", "title": "Губернаторът на Кърджали обобщи какво се случва в деня на червения код (СНИМКИ/ВИДЕО)"}
{"url": "https://www.blitz.bg/svyat/novo-izsledvane-s-razkritie-za-divite-kone_news581935.html", "text": "На планетата не са останали диви коне. Това сочат данните на ново генетично изследване, публикувано в списание \"Сайънс\". То показва, че конят на Пржевалски, смятан за последния останал див вид на Земята, всъщност е потомък на най-ранните опитомени коне. Как учените са стигнали до подобно заключение? Специалистите са сравнили геномите на десетки древни и съвременни коне, а резултатите сочат, че конят на Пржевалски, спасен от изчезване през XX век класифициран като застрашен вид, е потомък на коне, опитомени преди около 5500 години от представители на Ботайската култура в Казахстан.  Голяма част от животните са избягали от опитомителите си, превръщайки се в \"диви\", но произходът им не е див.  Конят на Пржевалски носи името на руския изследовател Николай Пржевалски. Ученият от полски произход открил вида през XIX век в Монголия.  В момента популацията им наброява около 2000 екземпляра. Част от тях са върнати в естествена среда, а останалите обитават резервати и зоопаркове из различни краища на света.  Източник: fakti.bg ", "date": "2018.02.26", "title": "Ново изследване с разкритие за дивите коне"}
{"url": "https://www.blitz.bg/kriminalni/amerikantsi-osinovikha-blgarche-no-24-godini-po-ksno-go-spoletya-nay-golyamata-tragediya-snimka_news581953.html", "text": "24-годишен младеж, осиновен като пеленаче от американско семейство от България и отгледан в град Брентууд, щата Тенеси, е починал от свръхдоза. Алекс Бейси смесил наркотични обезболяващи с хапчета срещу депресия, съобщи американското издание \"Хералд Сън\", цитирано от в.\"Телеграф\".  След смъртта на момчето родителите Лиз и Ярнел са се заели да направят сайт, в който да се обсъждат проблемите, свързани със зависимости и да помогнат на други зависими в неговото положение.  Алекс бил с нисък ръст, но бързо прогресирал в спорта, особено в борбата, лесно се сприятелявал и обожавал музика. Лиз казва обаче, че всеки период на преход бил свързан с раздразнение, защото Алекс винаги искал да прави нещата перфектно. Това раздразнение се засилило с порастването му.  Пиенето  През 2007 г. от училището звъннали на родителите, за да им кажат, че Алекс е в болница, след като изпил бутилка водка. Момчето било изключено и прехвърлено в друго школо. \"Отнесоха се с него като с боклук и го изхвърлиха, вместо да бъдат част от отбора при лечението на подобни зависимости\", разказа бащата.  В училищния си период Алекс имал няколко периода на трезвеност. Когато отново го хванали да пие, бил изпратен на лечение за зависимости. Според родителите той получил травма по време на борбата, която оказала сериозна вреда на психиката му. Когато не можел да си набави алкохол или марихуана, Алекс започнал да пие и сироп за кашлица. Една нощ родителите му установили, че е изпил няколко и го отвели в болница.  Лекарствата  През март 2014 г. преди да отиде в университет, където учил продуциране, той започнал да си купува от улицата лекарства, за които е нужна рецепта, като ксанакс. Стигнало се дотам, че започнал да взима наркотици, които смесвал с алкохол. През 2016 г. на Алекс му оставал само един семестър, за да получи бакалавърска степен, когато на сутринта майка му го намерила мъртъв в стаята му. Родители му намерили 12 опаковки обезболяващи, които смесил с ксанакс. Аутопсията показала, че не е имал алкохол в кръвта.         ", "date": "2018.02.26", "title": "Американци осиновиха българче, но 24 години по-късно го сполетя най-голямата трагедия (СНИМКА)"}
{"url": "https://www.blitz.bg/svyat/koi-sa-na-nay-skpite-bonboni-v-sveta_news581941.html", "text": "Всеки ден по целия свят хиляди бонбони се изяждат. Това определено е най-любимото лакомство не само на децата, но и на възрастните. Има стотици видове бонбони — шоколадови, желирани, здравословни, направени от фурми и ядки, пандишпанови и други. Вижте топ 5 на най-скъпите бонбони в света:  1. Шоколадов бонбон за 760 долара. Направен е от 81% какао и захарна тръстика. Какаото се придобива от 100 годишни дървета и се обработва ръчно.  2. Желиран бонбон във формата на сърце. Цената му 480 долара и е произведен в Дубай по случай Св. Валентин. Специфичното при него е в самото желе и ягодовия вкус, които само един-единствен майстор сладкар може да произведе.  3. Шоколадов бонбон с миризма на кубинска пура. Цената му 320 долара. Дори и текстурата наподобява пура.  4. Бонбон със злато. Наречен е бонбонът на Боговете и това несъмнено е така заради цената, която е 300 долара. Покрит е 24 карата ядливо злато.  5. Бонбон с кристали Сваровски за 100 долара. Направен е от шоколадов ганаш и покрит с популярните кристали.  Източник: fakti.bg ", "date": "2018.02.26", "title": "Кои са на най-скъпите бонбони в света"}
{"url": "https://www.blitz.bg/lyubopitno/krasivata-sinoptichka-natali-se-ekipira-s-yakentse-s-kachulka-vze-liniyka-v-rka-i-pokaza-kolko-e-strashno-v-sofiya-snimki_news581950.html", "text": "Красивата синоптичка на bTV Натали Трифонова се жертва в името на зрителите и излезе от топлото студио рано сутринта. С линийка в ръка тя се наведе, за да измери нивото на снежната покривка в центъра на София. Екипирана с якенце с качулка, но без ръкавици и само по дънки, Натали потвърди, че действително е доста студено. Доказателство беше и вятърът, който разрошваше дългите й руси коси и хвърляше снежинки в лицето й.     Синоптичката измери покривка от 19 см като посочи, че само за последните 2 часа са натрупали повече от 5 см сняг. „Да не плашим хората, зима е все пак, нормално е да вали, но да имат предвид, че действително си е студено“, каза тя.     Водещият на сутрешния блок Антин Хекимян се притесни за нея: „Натали, прибирай се на топло, макар че виждаме, че си добре облечена. Шапката ти отива“.          ", "date": "2018.02.26", "title": "Красивата синоптичка Натали се екипира с якенце с качулка, взе линийка в ръка и показа колко е страшно в София (СНИМКИ)"}
{"url": "https://www.blitz.bg/svyat/petima-sbirachi-na-dlgove-poiskakha-ot-dshcherya-i-mayka-da-si-platyat-ss-seks_news581940.html", "text": "22-годишна млада жена се оплакала в районно управление на полицията в район Волск на Саратовска област в Русия, че получава заплахи за изнасилване от събирачи на дългове. Неизвестните лица изпращали обидни съобщения и заплахи заради паричния дълг, дължим от самото момиче и майка й, на финансова организация.  - Имаш половин час, за да върнеш парите. Ако не, ще го върнеш с тялото си. Хайде, да отпишем дълга. Можеш ли да пееш? Ще се издължиш с устните си! Ние сме само петима! Можеш да вземеш майка си\", - гласи текстът на изпратените съобщения.  Органите на реда са започнали проверка на случая. Установяват се подробностите. Превод и редакция: БЛИЦ", "date": "2018.02.26", "title": "Петима събирачи на дългове поискаха от дъщеря и майка ѝ да си платят със секс"}
{"url": "https://www.blitz.bg/svyat/nlo-shofor-zasne-na-video-taynstven-izvnzemen-flot-ot-10-koraba_news581938.html", "text": "Даниел Зелкович, водач на камион, и неговият колега станаха свидетели на необяснимо явление, който се случило рано сутринта в небето над Маями. Един от мъжете заснел с камерата всичко, което се случва. На кадрите може да се видят 10 светлини, които мигат над земята, а след това изчезват един по един, съобщава \"Сън\". \"Не вярвам в НЛО, но това, което видяхме аз и колегата ми, ми ме накара да се замисля. Там имаше 9-10 светлини в небето под формата на идеална линия на еднакво разстояние един от друг, след което те се превърнаха в кръг\", споделя Даниел Зелкович.  Мъжът публикувал видео в група във Facebook, която е специализирана в подобни инциденти с НЛО. Някои от последователите й предлагат по-разумно обяснение за случилото се. Според тях това може да са били 10 летящи дронове или обикновени китайски фенери. Превод и редакция: БЛИЦ     ", "date": "2018.02.26", "title": "НЛО: Шофьор засне на ВИДЕО тайнствен извънземен флот от 10 кораба"}
{"url": "https://www.blitz.bg/obshtestvo/blgarin-ot-frenskiya-legion-ne-ochakvakh-che-mozhe-da-bde-tolkova-uzhasno_news581958.html", "text": "„Не очаквах, че може да бъде толкова ужасно” – така обобщава престоя си във Френския чуждестранен легион българин, който говори пред bTV. Той пожела неговата самоличност да не се разкрива пред камера. „Дисциплината е на много високо ниво. В началото е задължително да ти сменят имената, на родителите, населено място сменят, дават ти нови имена. Имам друга самоличност. Всичко се унищожава – паспорти, лични карти. В цял свят съществуваш, но тук живееш с друга самоличност и когато те пуснат в отпуска, излизаш с друга самоличност, нов човек”, казва мъжът.     Заплатата в легиона в момента е около 1500 евро, но се получават и бонуси.     „Мисиите започват от 3200 евро минимално и могат да стигнат 6000-7000 евро на месец – зависи къде си, зависи от риска. На 10-ия месец ме изпратиха за два месеца да допълним една група, не беше едно от най-приятните неща. Трябва да претърсиш цяло село от основите до върха, всяка къща, дупка… Понякога се залагат взривни устройства по вратите. Първият, който отваря вратите, заминава. Нямаш време да мислиш за това. Зад теб има по-висши хора. Няма „Внимавай, може да те гръмнат”. Попадали сме в контакт с вражески огън. И когато началникът ти кажи – „ставай и тръгвай”, ти ставаш и тръгваш. Никой не те пита”, разказва мъжът.     „Тук всяка седмица умират легионери. От началото ме стресираше – когато ги връщат, погребват. Ти претръпваш, спира да ти пука, ставаш безчувствен”, допълва той.     Близките му не одобрили избора му да влезе в легиона, а днес той не може да си представи живота извън него.     „Аз не бих се прибрал, по простата причина, че сме установили връзка, чувстваме се като братя, това е нашето семейство. Имало е много моменти, в които да си кажа – „о, не, аз ще се махна оттук, не мога повече”. Обаче няма какво да правя, когато се върна в България. Изобщо не мисля какво ще бъде след това, мисля единствено за следващия ден, не знаеш дали ще доживееш, докато ти свърши първият контракт. Може да го доживееш, може да не го доживееш”, разказва мъжът.    ", "date": "2018.02.26", "title": "Българин от Френския легион: Не очаквах, че може да бъде толкова ужасно!"}
{"url": "https://www.blitz.bg/svyat/ucheni-razkrikha-zashcho-nyakoi-prilepi-piyat-krv_news581974.html", "text": "Сред прилепите има уникален вид, който се храни само с кръв. Те са известни като прилепи-вампири. Учени от университета на Копенхаген смятат, че са открили доста улики защо тези прилепи се хранят с кръв, съобщава BBC, цитирана от vesti.bg.Накратко, става дума за комбинация от специфични микроби в стомасите на тези прилепи и гени. Учените са открили над 280 вида бактерии в стомасите на прилепите-вампири, които биха накарали повечето други бозайници да се чувстват доста зле.  Тези прилепи обаче се справят с това благодарение на гените си. \"Информацията показва, че има близка еволюционна връзка между микробите в стомаха и генома на прилепа-вампир\", коментира Мари Зепеда Мендоза, автор на проучването. Кръвта съдържа 93% протеини, 1% въглехидрати и малко витамини. Освен това може да е носител на множество заболявания. Благодарение на гените си, прилепите-вампири са се адаптирали изцяло към изхранване с кръв. Те са развили остри зъби за пробиване на артерии, бъбреците им са се адаптирали към високото количество на протеина. Прилепът-вампир може да изпие количество кръв равно на собственото си тегло за един ден. Според учените микроорганизмите в стомасите им най-вероятно също са се развили паралелно с прилепите-вампири и им помагат за обработката на храната, метаболизма и дори подсилват имунната система и защитават от вируси. Проучването показва, че една от основните причини за успешното адаптиране на прилепите-вампири е тяхната ДНК. Тя е сходна с тази на останалите прилепи, но има повече гени, които променят позицията на целия геном. Именно това е най-вероятната причина за еволюцията на прилепите-вампири в тази посока и в комбинация с микробите в стомаха, те успешно са се адаптирали към изцяло кръвна диета.", "date": "2018.02.26", "title": "Учени разкриха защо някои прилепи пият кръв"}
{"url": "https://www.blitz.bg/kriminalni/za-43-evro-meksikanski-chengeta-prodadokha-trima-italiantsi-na-mafiyata_news581967.html", "text": "Трима италианци, които бяха обявени за изчезнали в края на януари в западната част на Мексико, са били продадени за общо 43 евро от мексикански полицаи на членове на организирана престъпна група. Това обяви пред италианско радио Франческо Русо - син на един от изчезналите, цитиран от АФП. Тримата италианци - 60-годишен мъж, неговият 25-годишен син и 29-годишеният му племенник - са в неизвестност от 31 януари, когато са били задържани от полицията на бензиностанция в град Текалитлан, щата Халиско.     От щатската прокуратура съобщиха, че във връзка със случая са били арестували четирима мексикански полицаи. В петък беше уточнено, че тримата мъже и една жена,  са признали, че са \"предали\" италианците на организирана престъпна група в Текалитлан.     Според Франческо Русо тримата италианци се намирали в Мексико, за да продават електрически генератори и не били замесени в организираната престъпност. Той отрече баща му да е използвал фалшиви документи по време на престоя си в Мексико.    ", "date": "2018.02.26", "title": "За 43 евро: Мексикански ченгета продадоха трима италианци на мафията"}
{"url": "https://www.blitz.bg/kriminalni/prvo-v-blits-kolegi-na-skandalniya-stoyan-aleksandrov-malkata-sekira-iskat-ostavkata-mu-shche-go-izritat-li-ot-obshchinata_news581996.html", "text": "Скандалният политически лихвар №1 на България Стоян Александров върти 1,5 млрд. лв. като зам.-председател на Комисията по бюджет и финанси и член на Икономическата комисия на Столичната община. Той е общински съветник от листата на „Движение 21” на Татяна Дончева и член на „Политическа група 5”, която се сформира от общинските съветници на \"Глас Народен\", \"Движение 21\" и ПП „Зелените”. БЛИЦ научи, че колеги на скандалния бивш министър и банкер искат отстраняването му от Общинския съвет, след като преди дни прокуратурата му повдигна две обвинения и го остави на свобода срещу 100 лв. гаранция. Първото е за 61 броя кредити в лева, евро и щатски долари, отпуснати на различни физически и юридически лица, които са в размер на 541 хил. лв., 1,693 млн. лв. и 3,738 млн. евро.  Кредитополучателите са ги връщали с договорени лихви. Второто обвинение е за това, че в периода 2002 г.- 2009 г.,  като управител на „Стал 2007” ЕООД и на „Александров и Сие” ЕООД, е извършвал по занятие банкова дейност без съответното разрешение, като е предоставил 14 броя кредити в общ размер на малко над 1 млн. лв. и за близо 10 млн. евро.Мераците към общината на Малката секира бяха още по-големи – през 2003 г. се кандидатира за кмет на столицата от БСП, но загуби на втория тур. В момента той е на изборна длъжност и не може да бъде махнат, ако сам не си подаде оставката.  Според наша информация обаче Малката секира нямал никакво намерение да прави това. Александров бил уверен, че ще се размине с пандиза, както досега. Той е разследван от години, но обвинение му беше повдигнато едва преди няколко дни.  Татяна Дончева, която е адвокат на лихваря, се опитва да изкара разследването срещу него политическо, вместо да си посипе главата с пепел заради позорящото я протеже. „Сагата срещу него започна щом .Александров се идентифицира като човек, подкрепящ нашата кампания”, заяви тя, като премълча, че доста лихвари за много по-малки суми вече са зад решетките.      Стоян Александров е известен с това, че винаги се измъква сух, но сега \"секирата\" е надвиснала над неговата глава. За милионите, които е смъкнал, може да бъде пратен зад решетките за 10 години, твърдят юристи. Разследващите са установили, че Александров е отпускал кредити като член на надзорния съвет на D банк, при условие, че вземат и личен заем с висока лихва от него. Той е отказал банков кредит на строителната фирма БСК и е предложил първо да даде в лично качество заеми на съдружниците. През 2006 г. Александров отпуска 202 400 евро на фирмата „Атония”, която е на единия съдружник и още 103 765 на „Български тютюни”, която е на другия. Едва след като те върнали парите – с големи лихви, разбира се,  през 2007 г. Александров се съгласил да им бъде отпуснат и банков кредит  на общата им фирма БКС на стойност 750 000 евро.  Част от заемите бившият финансов министър е раздавал като физическо лице, друга – през фирмите си. Според отлично информиран източник, Александров е бил свързан и със скандалния банкер Цветан Василв.  В КТБ той е имал 1 394 485 лв., като е сключил цесии за част от сумите. С колко е изгорял точно, не е ясно, но това видимо не го притеснява. Според наша информация той е изгорял с около 9 млн. евро в КТБ, които искал да си върне чрез \"Дунарит\".  Стоян Александорв се пробва много пъти в политиката, вероятно с надеждата, че това ще му пази гърба. Той е наясно, че е нарушавал грубо закона, но никога преди затворът не му е дишал така плътно в гърба. След като е министър на финансите в правителството на Любен Беров, става управител на Централната кооперативна банка, а по-късно -  председател на Надзорния съвет на D банк.  На последните президентски избори стана член на комитета за подкрепа на кандидатпрезидентската двойка Татяна Дончева  и Минчо Спасов.  Опитва се да стане кмет и депутат, но след като не успява, приятелката му Татяна Дончева все пак успя да го пробута в общината.  Кметицата Фандъкова е разочарована, че ще трябва да работи със съветник с тежко повдигнато обвинение, но няма механизъм, по който да го изрита от мястото му. Очаква се, ако Александров няма доблест сам да си подаде оставката, това да стане по настояване на неговите колеги от Столичния общински съвет.    ", "date": "2018.02.26", "title": "Първо в БЛИЦ! Колеги на скандалния Стоян Александров - Малката секира искат оставката му! Ще го изритат ли от общината?"}
{"url": "https://www.blitz.bg/kriminalni/semeystvoto-na-brutalno-razstrelyanata-ot-mzha-si-elena-vasileva-sdi-blgariya_news581988.html", "text": "Държавата не е направила необходимото, за да предотврати убийството на Елена Василева, която миналото лято беше застреляна от съпруга си в заведение в София. Това заяви пред БНР адвокат Адела Качаунова от правната програма на Българския хелзинкски комитет, която води делото на семейството на Василева срещу България в Европейския съд по правата на човека. По думите на Качаунова, сигналите на Василева срещу съпруга й са започнали в края на 2016-а, а впоследствие той е направил и опит да я прегази с колата си. Властите обаче са неглижирали случая.     „Домашното насилие не е престъпление по Наказателния ни кодекс, въпреки това нарушаването на заповедта за защита, ограничителната заповед -  това вече е престъпление. Ние имаме данни, че полицейските служители просто не реагират на нарушаването на тези заповеди“, посочи тя.    ", "date": "2018.02.26", "title": "Семейството на брутално разстреляната от мъжа си Елена Василева съди България"}
{"url": "https://www.blitz.bg/obshtestvo/regioni/v-plovdiv-si-izpochupikha-rtsete-i-krakata-zaradi-snega_news582069.html", "text": "Над 30 пациенти от всички възрастови групи потърсиха помощ в спешния кабинет по ортопедия и травматология на УМБАЛ „Пловдив“ от сутринта до обяд. Всички са обслужени веднага – наместени и обездвижени. Нито един от пострадалите не беше с тежка травма – всички бяха със счупени китки или глезени, след като са се подхлъзнали на улиците и са паднали, обясни началникът на отделението д-р Емил Миланов. Той увери, че до този момент не са правени операции.   Пострадалите в снега са от различни възрастови групи, превес имат пенсионерите, повечето от които са със счупвания, защото са подценили тежестта на метеорологичната обстановка. Голяма част от възрастните хора са паднали пред домовете си или по пътя към кварталния хранителен магазин. Кристина ИВАНОВА, БЛИЦ", "date": "2018.02.26", "title": "В Пловдив си изпочупиха ръцете и краката заради снега"}
{"url": "https://www.blitz.bg/obshtestvo/stolitsa/samo-v-blits-snezhen-kapan-stvori-golemi-porazii-v-srtseto-na-sofiya-vatmani-slizat-ot-tramvaite-i-snimki_news582058.html", "text": "Силният снеговалеж в столицата продължава да прави кошмарно придвижването на превозните средства. Читател на БЛИЦ съобщи за огромно задръстване на трамваи на ул. \"Алабин\" в сърцето на София. Очевидецът на случката изрази възмущението си пред медията ни. Той разказа как ватманите сами слизат от транспортното средство, за да разчистят релсите пред себе си.   По думите му в клопката на времето са били 6 трамвая.  Междувременно на пощата на БЛИЦ получихме друг сигнал, придружен със снимки. Става въпрос за спирка \"Гео Милев\" на трамвай 20 срещу НАП Изток, която е в скандално състояние вече 5 дни, а достъпът до транспортното средство е затруднен.        ", "date": "2018.02.26", "title": "Само в БЛИЦ: Снежен капан сътвори големи поразии в сърцето на София, ватмани слизат от трамваите и... (СНИМКИ)"}
{"url": "https://www.blitz.bg/obshtestvo/regioni/maloumie-zabranikha-tir-ovete-km-botevgrad-oshche-snoshchi-tapata-dnes-e-nechoveshka_news582052.html", "text": "Въпреки забраната за движението на ТИР-ове във Врачанско, която е в сила от снощи, днес на пътя между Мездра и Ботевград се образува километрична тапа от тежкотоварни автомобили, съобщава bTV. Полицията се опитва да регулира движението, но обстановката наистина е сложна. Снегонавяванията допълнително утежняват положението в региона, където по традиция се образуват големи преспи.     Във Врачанска област най-тежка е зимната обстановка в община Оряхово, където заради силния вятър има огромни снегонавявания. До няколко метра са на места преспите по пътя между Оряхово и Кнежа край село Селановци и село Галово. В Селановци е прекъснато електрозахранването заради авария. Със заповед на кмета Росен Добрев са отменени учебните занятия до сряда включително, за да се избегнат инциденти при извозването на учениците. С високоприходима кола на общината се извозва храна на близо стоте потребители на социалния патронаж. Предвидени са порции за три дни.     В четири общини в област Видин прекратиха учебните занятия, заради усложнената зимна обстановка. Има и затворени пътища. Ограничено е движението на всички превозни средства по третокласните пътища Раброво - Бориловец, както и Церова вода - Милчина лъка на територията на област Видин, съобщиха от Агенция „Пътна инфраструктура“.     Останалите пътища са проходими при зимни условия. Заради ниските температури и затрудненото придвижване на пътуващите ученици и са прекратени занятията в училищата в общините Белоградчик, Бойница, Димово, Ружинци. Бойница тази сутрин е и с прекъснато електрозахранване. В община Видин, където снежната покривка е окол 20 сантиметра, кметовете на население места са в постоянна връзка със снегопочистващите фирми. Според метеорологичната прогноза се очаква снеговалежът да продължи до утре на обяд.    ", "date": "2018.02.26", "title": "Малоумие! Забраниха ТИР-овете към Ботевград още снощи – тапата днес е нечовешка"}
{"url": "https://www.blitz.bg/kriminalni/grmi-moshchen-skandal-danchniyat-aferist-don-portokal-se-nadsmiva-na-drzhavata-vpreki-dalaverite-za-milioni_news582016.html", "text": "Известният като Дон Портокал Сотир Янков е бивш собственик на най-голямото плодохранилище в България, което се намира до пловдивското село Първенец продължава нагло да се надсмива на държавата и контролните й органи. Смята се, че смуглият бизнесмен влиза в схемата за източване на ДДС през 2009 г., когато фирмите му започват да задлъжняват. Измамите са разкрити през септември 2012 г., когато Сотир Янков, жена му Елена и дъщеря му Мария са прибрани при проведена от полицията мащабна акция.  През юни 2015-а започва делото срещу Сотир Янков и 13 негови съучастници за източването на 5 539 246 лв ДДС през фирми бушони. Според обвинението от Гърция са влизали стоки без платен ДДС, като в България вместо да бъде внесен в хазната е стопяван чрез фиктивни сделки. Всички впоследствие бяха пуснати срещу парични гаранции. Впоследствие делото е върнато на прокуратурата за съществени процесуални нарушения. Обвинителният акт срещу Сотир Янков е внесен повторно в съда на 16 януари тази година, което се случва 2 години след като окръжните магистрати върнаха на прокуратурата предишния вариант на обвинението заради процесуални нарушения. Сотир Янков застава отново пред Пловдивския окръжен на 11 април. За тази дата е насрочено разпоредителното заседание по делото.  В началото на процеса на дългата съдебна сага банки кредитори поискаха от Сотир Янков да възстанови предсрочно взети кредити за милиони, което принуди цитрусовия бос да открие производство за обявяване в несъстоятелност на фирмата си „Янков и Сие“ ООД.    Схемата с плодохранилището  Обявената във фалит „Янков и Сие“ ООД продава модерното плодохранилище в Първенец, на което е собственик, на фирма „Грийнс Трейд“ ООД за 3 217 140 лв. „Грийнс Трейд“ ООД е на Йордан Балабанов - управител и съдружник на най-големите стъклени оранжерии в Първомай.  Малко след това Балабанов продава обратно базата за 3,8 млн. лв. на фирма „Глобал Транс Трейд“ ЕООД и сам заявява: „Янкови ме помолиха да им продам обратно базата, защото била тяхната най-ценна инвестиция“. „Глобал Транс Трейд“ ЕООД  официално не е собственост на сем. Янкови, а на Иван Пашев, който е и управител. Основната дейност на „Глобал Транс Трейд“ е транспортно-спедиторска с приходи от 9,8 млн. лв за 2016 г., занимава се с внос на плодове от Гърция и Западна Европа. Иван Пашев е мъжът, с когото живее на семейни начала Мария Янкова, дъщерята на Сотир Янков. Хора от бранша твърдят, че плодохранилището върти добри обороти  и е основен доставчик на цитруси за големите търговски вериги.      Царски начин на живот  Въпреки че са във фалит и са обект на преследване от страна на прокуратурата, семейство Янкови поддържат висок стандарт на живот. Притиснат от кредитори, бащата Сотир Янков от известно време живее в Гърция. Дъщерята Мария Янкова обаче може да бъде забелязана всеки ден как отива на работа в базата в Първенец със собствения си джип \"Мерцедес\" G клас. Недоумение предизвиква фактът как тези хора, въпреки че са обект на преследване от страна на прокуратурата и фирмите им са обявени във фалит, продължават да си живеят царски и да трупат печалби.       ", "date": "2018.02.26", "title": "Гърми мощен скандал! Данъчният аферист Дон Портокал се надсмива на държавата, въпреки далаверите за милиони!"}
{"url": "https://www.blitz.bg/svyat/revniv-srbin-zakara-zhena-si-do-mosta-v-novi-sad-spuka-ya-ot-boy-a-posle-otkrikha-trupa-y-v-dunav_news582010.html", "text": "48-годишен мъж от сръбския град Нови Сад е арестуван по подозрение, че е хвърлил от Моста на свободата 40-годишната си съпруга, в резултат на което тя е починала. По непотвърдени данни, убийството е станало в петък, един час след полунощ, съобщава македонският „Вечер“. Семейната двойка пътувала в автомобил, а вътре се карали. В един момент колата спряла на моста и Марияна Граховац била извлечена навън. Според разследващи, всичко започнало със спокоен разговор, който прераснал в скандал и побой над жената. Зоран Граховац направил това „в пристъп на ярост и ревност“. След това двамата се качили в колата, но къде искали да отидат не е известно.     По неофициална информация, докато преминавали по моста Марияна се опитала да изскочи от автомобила.     Полицията била повикана от Зоран, който съобщил, че жена му заплашила, че ще скочи от моста, след което се хвърлила.     Разследващи, обаче, проверяват дали самият Граховац не я е хвърлил в пристъп на ярост.     „Двамата постоянно се разправяха. Той си мислеше, че жена му му изневерява. Биеше я и я караше да си признае. Като излезе от автомобила, той я блъсна през оградата и тя падна в Дунав“, твърди източник на сръбския „Блиц“.     Зоран отхвърля това обвинение и твърди, че Марияна сама е паднала. По автомобила му, обаче, има следи от борба. Открита е кръв по предните и задните седлки. Предполага се, че е от жената.     Прокуратурата на Нови Сад потвърди, че Зоран е обвинен за убийство. Редакция: БЛИЦ ", "date": "2018.02.26", "title": "Ревнив сърбин закара жена си до моста в Нови Сад, спука я от бой, а после откриха трупа й в Дунав"}
{"url": "https://www.blitz.bg/kriminalni/prestplenie/ubikha-brutalno-izvesten-biznesmen-v-loveshko_news582023.html", "text": "Зверско убийство разтърси ловешкото село Добревци. Мъж на 47 години е ликвидиран в неделя, съобщиха от полицията. Сигнал за престъплението в РУ - Ябланица, подал братът на жертвата в 18.50 часа.  50-годишният мъж сам открил трупа на близкия си родственик в къщата му в с. Добревци, където живеел със съпругата и сина си. На място незабавно бил изпратен полицейски екип, който установил, че се касае за убийство, тъй като мъртвият имал огнестрелна рана на главата.  Двамата братя са известни бизнесмени, които се занимават с производство на халва.", "date": "2018.02.26", "title": "Убиха брутално известен бизнесмен в Ловешко!"}
{"url": "https://www.blitz.bg/obshtestvo/pokrtitelna-gledka-eto-kak-izglezhda-dzhipt-obrnal-se-po-tavan-kray-burgas-snimki_news582024.html", "text": "Гледката на размазания край Бургас джип е покъртителна – автомобилът е помлян от всички страни и е очевидно, че след излизането му от пътя се е обърнал странично и се е въртял в пръстта. Това предаде \"Флагман\". Все още няма информация за шофьора на  японското возило, но сигнал в полицията не е подаван. Не е известно и колко души са се возили в джипа по време на катастрофата. ", "date": "2018.02.26", "title": "Покъртителна гледка! Ето как изглежда джипът, обърнал се по таван край Бургас (СНИМКИ)"}
{"url": "https://www.blitz.bg/obshtestvo/regioni/uzhas-vv-varna-vyatrt-stovari-izolatsiya-na-blok-vrkhu-koli-snimki_news582022.html", "text": "Силният вятър събори некачествено поставена изолация на блок до спирка \"Родина\" във Варна. Мазилката с изолацията е затрупала паркирани автомобили, информира „Булфото“. По първоначална информация няма пострадали при инцидента. Нанесени са материални щети по колите.     Вятърът и навяванията създават най-много проблеми в снежна Варна за момента. Градският транспорт се движи със закъснение, на ул. „Вяра“ е имало закъсал тролей, но ситуацията е овладяна.     Това съобщи в ефира на „Радио Варна“ Купен Пашов, началник отдел „Дейности по защита на населението“, в община Варна. В момента се почиства обръщачът на „Почивка“. Според Пашов трафикът наистина е затруднен, но други сигнали няма относно движението на градския транспорт.     Част от елементите на коледната украса пред ФКЦ всеки момент може да паднат. Започна разчистването на снега в пешеходната част на града. Вятърът обаче е силен и продължава да навява преспи.    ", "date": "2018.02.26", "title": "Ужас във Варна! Вятърът стовари изолация на блок върху коли (СНИМКИ)"}
{"url": "https://www.blitz.bg/obshtestvo/regioni/osdikha-glavniya-arkhitekt-na-petrich-shche-tryabva-da-plati_news582018.html", "text": "Районен съд - Петрич, осъди главния архитект на общината Владимир Митрев за подаване на неистинна декларация по време на постъпването си на длъжност. Владимир Митрев декларирал, че не е регистриран като едноличен търговец, независимо че към същия момент е собственик на ЕТ „Владимир Митрев-ВМ“. Главният архитект трябва да плати 1300 лв. глоба.     Заради чистото му съдебно минало съдия Божана Манасиева го освободи от наказателна отговорност и го осъди по чл. 78 от НК.    ", "date": "2018.02.26", "title": "Осъдиха главния архитект на Петрич. Ще трябва да плати..."}
{"url": "https://www.blitz.bg/obshtestvo/regioni/snegt-prichini-nova-katastrofa-dvama-sa-raneni_news582032.html", "text": "Катастрофа затруднява движението на пътя между Пловдив и Пазарджик. Автомобилите се насочват по обходни маршрути. Около 11 часа днес в РУ – Стамболийски постъпил сигнал за челен сблъсък между камион и лек автомобил в района на разклон за сметище край Цалапица на пътя Пловдив - Пазарджик.  Пострадали са водачът и пътничка в колата, които са откарани в болница за прегледи. До приключване на огледа на местопроизшествието движението е затруднено и се подпомага от полицейски служители. Организирани са обходни маршрути от 6-и километър и Отра хан.  ОДМВР - Пловдив, напомня на водачите на МПС да бъдат внимателни и да се съобразяват с пътната и метеорологична обстановка. До 12 часа днес са постъпили 38 сигнала за катастрофи  в Пловдивска област.  Преобладават тези с материални щети, няма сериозно пострадали хора. Кристина ИВАНОВА, БЛИЦ", "date": "2018.02.26", "title": "Снегът причини нова катастрофа, двама са ранени!"}
{"url": "https://www.blitz.bg/obshtestvo/stolitsa/fandkova-komentira-vielitsata-v-sofiya-gotova-e-da-razporedi-blokada-na_news581947.html", "text": "София осъмна затрупана със сняг. На много места придвижването е затруднено. Цяла нощ продължи обилен снеговалеж. 182 машини работиха на терен и продължават да работят. Прогнозата е, че целия ден снеговалежът ще продължи. Той е съпътстван и със силен вятър, който причинява и снегонавявания. Улиците и пътищата са заснежени, но към момента градският транспорт се движи по всички маршрути. Поради ПТП трамваите 4, 5 и 11 въртят на \"Бъкстон\". Това каза кметът на столицата Йорданка Фандъкова пред БНТ.  \"Тежка е ситуацията. Работи се за освобождаване на движението, но към момента гражданите трябва да знаят движението на трамваите. Навсякъде градският транспорт се движи. Усложнена зимна обстановка. Затруднено е движението и на автомобили, и на пешеходци. Моля, всички граждани да почистят пред домовете и офисите си\", заяви Фандъкова.  \"Почистването ще продължи целия ден, но, ако някой има възможност и няма необходимост да излезе с личния си автомобил, да го направи, а тези,които ще излязат с автомобил, нека да са подготвени. Пътищата за Витоша, Алеко и Златните мостове ще останат затворени. Обстановката във Витоша е усложнена. По данни на спасителната служба температурата е -12 градуса, силен вятър и опасност от лавини. Най-добре да не позволяваме гражданите да се качват в планината. Ако има нужда, във връзка с почистването, ще затваряме булеварди и улици, за да бъдат почистени. През нощта основни квартални улици бяха почистени, но след това пътищата отново са със сняг\", каза още Фандъкова. ", "date": "2018.02.26", "title": "Фандъкова коментира виелицата в София, готова е да разпореди блокада на..."}
{"url": "https://www.blitz.bg/layfstayl/khoroskop/astrologt-ivelina-pencheva-razkri-dnes-se-otkrivat-vratite-na-bdeshcheto-i_news581945.html", "text": "13-ят слънчев ден е свързан със Звездите (Сириус), небесната механика носи мир и равновесие. Откриват се вратите на бъдещето. Това е един от най-добрите дни за инициация, за излизане на ново равнище, пише астрологът Ивелина Пенчева в хороскопа си за bulgaria.utre.bg. „Денят е подобен на енергиен дъжд. Днес лесно се освобождава от чужда негативна енергия, но и лесно се става жертва на психоенергийни атаки (чужда завист и ненавист), затова се погрижете за собствената си защита чрез познатите ви техники! Препоръчва се пътуване, работа с интелектуален труд. Може да решавате логически задачи“, добавя астрологът.  „Това е добър ден за всякакви игри. Препоръчва се да се заемете с възпитанието на децата, да пътувате, занимания с астрология. Добре е да започне цикъл за очистване на физическото тяло и да се освобождавате от негативна енергия. Следете за думите, които изричате и контролирайте хода на мислите си! Всяка лоша мисъл в този ден може да се въплъти в реалността“, предупреждава Ивелина Пенчева.  „Не се препоръчва интимност и да се сключва брак (може да завърши с развод).  Дори животните не бива да се допускат близо едно до друго. Не се препоръчва рязко да скъсвате с хората, да се подстригвате, да режете нокти, не вземайте вана“, добавя тя.  „Нужно е да се яде по-малко, да се избягва месната храна. Добре е да се яде прясно изпечен хляб, солена извара и солено сирене“, съветва астрологът.  „Препоръчват се бели, червени и лилави тоалети. Да се избягват всички блатни цветове и пясъчно жълто“, добавя тя.  „В този ден символичните сънища не се сбъдват, а конкретните – в кратки срокове. Да видите огън е знак за защита, а да плувате – попадане под зависимост. Да видите книга или нещо да пишете, е знак за ново запознанство“, уточнява Ивелина Пенчева. ", "date": "2018.02.26", "title": "Астрологът Ивелина Пенчева разкри: Днес се откриват вратите на бъдещето и..."}
{"url": "https://www.blitz.bg/obshtestvo/uzhas-v-plovdivsko-glutnitsa-kucheta-drzhi-tsyalo-selo-pod-obsada-video_news582004.html", "text": "От години глутница обикаля улици и ниви на пловдивското село Златитрап и брани със зъби и нокти вече отвоювана територия. Четириногите, някои от които вероятно са прокудени от своите стопани, се въртят в омагьосан кръг, озлобени, гладни и непредсказуеми, съобщава Нова тв.Хората, които живеят в района, стоят затворени в къщите си, от страх да не бъдат нападнати от кучетата.  \"Дори инкасаторът вече не идва да ни отчете тока и водата\", коментира един от живеещите в района. \"Живеем с жена ми тук, имаме дете на 1 годинка, тя не смее да излезе с него никъде, заради тази глутница. Те са над 80, сигурно 100. Майка ми и тя не излиза. Стоим си като затворници в нашите домове\". Кметицата на селото е написала над 40 докладни до всички инстанции без резултат. Човекът, който гледа въпросните кучета, не пожела да коментира нищо.  Гледайте още във видеото:", "date": "2018.02.26", "title": "Ужас в Пловдивско! Глутница кучета държи цяло село под обсада (ВИДЕО)"}
{"url": "https://www.blitz.bg/obshtestvo/pet-koli-se-nanizakha-na-zaledena-ulitsa-vv-varna-snimka_news582003.html", "text": "Заради заледена улица пет автомобила се нанизаха на ул.\" Д-р Любен Попов\" в близост до спирка \"Почивка\", съобщи Varna24.bg.От полицията потвърдиха, че те имат информация за три катастрофи с по два автомобила в този участък, при които няма пострадали, а само леки материални щети.   Сигнал за произшествията е подаден в 9.15 часа. Стана ясно, че водачите са се разбрали с двустранни протоколи и не са викали екип на КАТ.     Ето какво разказа очевидец: \"Такси се качваше по баира към \"Почивка\" и лека кола\"Фолксваген Поло\" слизаше от него. Полото поднесе и се блъснаха странично. След това по баира дойде засилена джип \"Тойота\", не успя да спре и се блъсна в двете коли. След нея още един джип не успя да спре и се удари в стълба и накрая още едно такси дойде засилено, не успя да спре и се удари в двата джипа. По пътя имаше ужасен лед и дори човек трудно се придвижваше по него. Служители от близкия комплекс се заеха да хвърлят пясък, за да предотвратят още произшествия\". ", "date": "2018.02.26", "title": "Пет коли се нанизаха на заледена улица във Варна (СНИМКА)"}
{"url": "https://www.blitz.bg/obshtestvo/stolitsa/zam-kmett-na-sofiya-razkri-kolko-slozhna-e-obstanovkata-v-stolitsata_news581964.html", "text": "Ситуацията в София е усложнена, над 180 машини продължават да са на терен и да обработват с високотехнологични смеси по основните трасета на масовия градски транспорт, улични артерии и спирки на градския транспорт. Това коментира зам.-кметът на София по направление „Зелена система, екология и земеползване” Йоана Христова, пише \"Фокус\". „В момента се работи поетапно по цялата пътна мрежа, няма затворени участъци за почистване. Почиства се паралелно с движението. Снегопочистващи машини работят навсякъде по основните трасета на масовия градски транспорт, на Южната дъга, както и по основни булеварди – \"Цариградско шосе\", \"Цар Борис III\" и \"България\".  Градският транспорт се движи по разписание – имаше леки усложнения в ранните часове на деня, но те са преодолени“, уточни Йоана Христова.  Зам.-кметът допълни, че се очаква температурите да продължат да падат и снегът да се засилва, затова призоват гражданите, които не се чувстват сигурни в шофьорските си умения и не се налага да излизат, да не използват автомобилите си. ", "date": "2018.02.26", "title": "Зам.-кметът на София разкри колко сложна е обстановката в столицата"}
{"url": "https://www.blitz.bg/layfstayl/shoubiznes/tayni-ot-kukhnyata-lili-ivanova-izliza-na-stsenata-na-kapkite-sofi-marinova-se-sblskva-s-angliyskiya-shche-pee_news581985.html", "text": "Стана ясно, че в първия епизод на шоуто Софи Маринова вече ще се сблъска с английския. Тя ще трябва да изпълни песен на Селин Дион. Златка Райкова ще се превъплъти в Михаела Филева, а Славин ще бъде Лили Иванова. Не е ясно какъв е образът на Коцето, но от специално видео се видя, че му се прави специална отливка на лицето.  Източници от кухнята на шоуто пък издават, че Боби Турбото ще излезе на сцената с песента на  Luis Fonsi - Despacito.  \"Когато един певец е популярен, с годините хората свикват да приемат неговия глас и да го отъждествяват с неговия образ. За певците е много трудно да променят гласа си. Аз съм много приятно изненадан от Златка Райкова. Няма да издавам нищо, ще видите довечера\", това заяви в ефира на \"На кафе\" Етиен Леви, който е вокален педагог на звездите в \"Капките\".  Леви похвали и Боби Турбото и обеща големи изненади.       ", "date": "2018.02.26", "title": "Тайни от кухнята: Лили Иванова излиза на сцената на \"Капките\", Софи Маринова се сблъсква с английския, ще пее..."}
{"url": "https://www.blitz.bg/layfstayl/vkusotii/golyama-vkusotiya-pileshki-butcheta-po-neapolitanski_news582000.html", "text": "Храната от Кампания е проста - без много подправки и завъртяни сосове. Приготвя се така, че вкусът и ароматът на всеки продукт да са максимално отчетливи, но същевременно цялостното ястие да е хармонично и апетитно, пише menumag.bg.Необходими продукти за 4 порции  8 пилешки бутчета  250 гр. домати конкасе  250 гр. чери домати  1 малка глава лук  2 сухи люти чушки или 1 чаена лъжица чили, по желание  ½ ч. ч. сладко или полусухо бяло вино  1 с. л. зехтин   сол и черен пипер на вкус  за гарнитурата:  1 кг. картофи  2 скилидки чесън  3 с. л. зехтин  4 стръка розмарин   сол и пипер на вкус Начин на приготвяне  1.  Картофите се измиват добре и не се белят. Нарязват се на четвъртинки и се бланшират във вряща подсолена вода за 4 минути. Отцеждат се и се сипват в намазнена с 1 с. л. зехтин тава, добавят се скилидките чесън, нарязани по дължина наполовина, и стръкчетата розмарин. Заливат се с останалия зехтин и се размесват добре. Пекат се в предварително загрята на 200° С фурна до готовност - за средни по размер картофи времето за печене е около 40 минути, като се разбъркват два пъти. Посоляват се с едра морска сол преди сервиране.  2.  Междувременно пилешките бутчета се измиват и се почистват. В дълбок тиган се загрява зехтинът на силен огън и месото се запържва до златисто - около 3 мин от всяка страна. Бутчетата се изваждат и огънят се намалява. В зехтина се добавя нарязаният на едро лук и леко се сотира. С ръце се натрошават лютите чушлета и се разбърква. 3.  Връщат се бутчетата в тигана и се добавя бялото вино. Огънят се усилва, докато виното се редуцира, при нужда бутчетата се обръщат. Добавят се доматите и леко се посоляват, огънят се намалява на среден-слаб и тиганът се захлупва. Оставя се да къкри около 20 мин. Ако сосът е прекалено гъст, може да се добави вода. Добавят се чери доматите и черният пипер и се оставя да ври още 10 минути или докато кожата на доматчетата се напука. Проверява се на сол и се сваля от огъня. Гарнира се с картофите и се сервира топло.  ", "date": "2018.02.26", "title": "Голяма вкусотия! Пилешки бутчета по неаполитански"}
{"url": "https://www.blitz.bg/layfstayl/shoubiznes/megz-blokirana-vkshchi-zaradi-snega_news582020.html", "text": "Днес сутринта Мегз пусна кратко видео в историята си в Инстаграм, в което се оплаква на феновете си, че цял ден ще остане затворена вкъщи. Каканашева не може да излезе никъде заради бурята и много лошото време навън, пише hotarena.net.Изглежда все пак красавицата се е опитала да кара въпреки бурята. Тя е подценила лошото време и критичната пътна обстановка и е тръгнала да работи, но „отново е направила нещо на колата си”.  Припомняме, че Мегз е кралицата на нелепите пътни инциденти. Тя има сблъсък с трамвай и камион, както и множество малки закъсвания на пътя.  Този път, обаче, амбициозното миньонче показа, че изглежда си е взело поука. Нетипично за непримиримия й нрав, тя е решила да прояви здрав разум и да се откаже и да се прибере вкъщи. Изглежда Мегз вече е доста наплашена от инциденти на пътя. Тя се е притеснила, че отново ще блокира двигателя на скъпия джип.  „ ”.  Феновете на Мегз й съчувстват и й предлагат да включи лайф видео, за да й правят компания, докато е заключена вкъщи.", "date": "2018.02.26", "title": "Мегз блокирана вкъщи заради снега!"}
{"url": "https://www.blitz.bg/layfstayl/shoubiznes/seksualniyat-zvyar-kharvi-uaynstiyn-falira_news582043.html", "text": "Основателят на филмовата компания „Уайнстийн“ е подал документи за обявяване в несъстоятелност. Това се случва, след като преговорите с потенциални инвеститори са се провалили, събщава Би Би Си. Преговорите приключили, след като миналата седмица щатът Ню Йорк заведе иск срещу студиото на Харви Уайнстийн. От борда на директорите заявили, че банкрутът е единственото възможно решение.     Маститият продуцент е обвинен за десетки сексуални посегателства над жени от филмовата индустрия, включително изнасилвания. Сред жертвите му са известни актриси, но също и служителки в компанията му. Досега той отхвърля всички обвинения.     „Уейнстийн къмпани“ е в активен процес на разпродажба, надявайки се да запази активите си и работните места. Днес тези разговори приключиха без подписано споразумение“, се посочва в изявление на борда на директорите, където се добавя, че банкрутът е единствената възможна опция за запазване в максимална степен на активите на компанията.     Както БЛИЦ съобщи, срещу нея е заведен иск от щата Ню Йорк за това, че не е защитила служителките си срещу сексуалния тормоз на Харви Уейнстийн. Твърди се, че той заплашвал служителите си и с убийство. Превод и редакция: БЛИЦ ", "date": "2018.02.26", "title": "Сексуалният звяр Харви Уайнстийн фалира"}
{"url": "https://www.blitz.bg/obshtestvo/regioni/tir-zaksa-nasred-ploshchada-na-nikolaevsko-selo-mestnite-vzekha-neshchata-v-svoi-rtse-i-video_news582107.html", "text": "Цял ТИР закъса насред площада на николаевското село Елхово. От 19-сантиметрова снежна покривка се оплакват хората там. Селището въобще не е чистено след падането на снега тази нощ. Възрастните не могат да излязат от къщите си, за да отидат до магазина. Движението на автомобили е изключително трудно, пише Пресс ТВ.  За да освободят селския площад от закъсалия ТИР, се наложило местни жители със собствена селскостопанска техника да издърпат тежкия камион извън селото.      ", "date": "2018.02.26", "title": "ТИР закъса насред площада на николаевско село, местните взеха нещата в свои ръце и... (ВИДЕО)"}
{"url": "https://www.blitz.bg/layfstayl/shoubiznes/magi-khalvadzhiyan-pobesnya-pri-viktor-nikolaev-otpravi-lyuta-zakana-sreshchu-nova-tv_news581982.html", "text": "На седми километър на \"Цариградско шосе\" сякаш никой не е минавал да чисти, явно са чистили де, но вали доста сняг. Това заяви в ефира на \"Здравей, България\" Магърдич Халваджиян. Той бе на гости в студиото, за да разкаже малко повече за новия сезон на шоуто \"Като две капки вода\". \"Винаги съм смятал, че българинът съди преди да знае. Много бързо е готов да обиди и да оплюе. Абе дайте шанс на хората. Преди много време плюха Криско, а сега имат много добро мнение за него след \"Капките\". Сега има страшно много негативни коментари срещу Златка. Питат какво прави тя в шоуто. Е, ще видите\", каза Халваджиян.   \"Опитвам се винаги да правя позитивни неща. Никога не ми е било трудно с \"Капките\". Артисти, випове, звезди, както и да ги наричаме, те имат нужда от позитивна емоция. Медиите също ни заливат с негативна информация. Дори като се развали времето - преди ни казваха, че ще е хубаво, защото ще вали, а сега ни плашат с това\", каза Халваджиян и изведнъж се изнерви.  \"Забранили са пушенето навсякъде в Нова телевизия. Няма да дойда и да вися навън, за да изпуша една цигара. Няма да дойда нито веднъж повече в твоето студио, ако няма място за пушене! Аз съм дискриминиран! Няма да ти пуша в носа на теб, Викторе. Искам си място за пушене. Преди имаше балкон за пушачи, а сега? Какво става\", изведнъж започна да се диви Халваджиян.  \"Финансовият директор забрани, разбирам те напълно\", призна Виктор и разкри, че той лично е спрял цигарите преди 3 години и това бил негов личен избор, но знае какво им е на пушачите. ", "date": "2018.02.26", "title": "Маги Халваджиян побесня при Виктор Николаев, отправи люта закана срещу Нова тв!"}
{"url": "https://www.blitz.bg/kriminalni/prestplenie/zhestoki-podrobnosti-ot-krvavata-kasapnitsa-v-ruse-mladezht-zaklal-brutalno-dyado-si-stradal-ot_news582111.html", "text": "27-годишният Б. Р., който е задържан за убийството на 82-годишния си дядо в Русе, е страдал от психично заболяване, съобщава tvn.bg. Припомняме, че трагичният инцидент е станал малко след 10 часа тази сутрин. Кървавата драма се разиграла в апартамент на 7-ия етаж в бл. „Бисер“ на ул. „Янтра“ в Русе. По неизвестни засега причини 27-годишният Б. Р. убил с нож дядо си, 82-годишният Б. А.  По неофициална информация, младият мъж наръгал с нож дядо си близо 20 пъти.  Мотивите за убийството не са известни. С полицейска заповед убиецът е задържан за 24 часа. Ножът, с който е извършено убийството е иззет.  По неофициална информация, Б. Р. е страдал от психично заболяване, от близо 10 години бил регистриран в Психодиспансера в Русе.", "date": "2018.02.26", "title": "Жестоки подробности от кървавата касапница в Русе! Младежът, заклал брутално дядо си, страдал от..."}
{"url": "https://www.blitz.bg/kriminalni/prestplenie/apashi-napravikha-golyam-udar-v-troyansko-selo_news582102.html", "text": "23 устройства за печелене на криптовалута са откраднати от частен имот в троянското село Черни Осъм, съобщават от полицията в Троян. За времето от 06.00 до 16.30 часа на 23 февруари е разбита врата на частен имот и са отнети 23 броя устройства. Щетите са в процес на изясняване. По случая е образувано е досъдебно производство.    ", "date": "2018.02.26", "title": "Апаши направиха голям удар в троянско село"}
{"url": "https://www.blitz.bg/svyat/uchenitsi-se-sbikha-zhestoko-po-vreme-na-chas-no-reaktsiyata-na-uchitelya-im-shche-vi-raztrsi-do-dno-video_news582093.html", "text": "Учител от Мак-Кинни в американския щат Тексас бе уволнен, след като в мрежата се появи видео с негово поведение по време на бой между ученици в класната стая. пише в. \"Мирър\". Мъжът не само, че не разтървал учениците, но започнал и да снима с телефона си. Свидетели на боя публикували клипа в Снапчат, а оттам той се озовал в Туитър, където събрал над половин милион гледания. След като видеото станало хитово ръководството на училището изпратило учителя в административна отпуска. Засега не е известно, дали педагогът ще бъде уволнен или ще му се размине.   Превод и редакция: БЛИЦ    ", "date": "2018.02.26", "title": "Ученици се сбиха жестоко по време на час, но реакцията на учителя им ще ви разтърси до дъно (ВИДЕО)"}
{"url": "https://www.blitz.bg/svyat/chudovishcheto-ot-iztoka-vrkhletya-velikobritaniya-na-ostrova-stava-strashno-studeno-snimkivideo_news582145.html", "text": "Големи студове и снеговалежи връхлетяха Великобритания, по-специално централните райони, в които почти през цялата зима се наблюдаваха положителни температури. В понеделник в Лондон за първи път от много време валя сняг, температурата падна до минус 1 градуса по Целзий. Метеоролозите от националното ведомство за времето MET Office наричат студения фронт „Чудовището от Изтока“ (Beast from the East).  „Снеговалежите от изтока ще се преместят в запада, предизвиквайки проблеми с транспорта“, съобщиха от MET Office. Оттам добавиха, че студовете ще продължат най-малко до петък.   Усложнената пътна обстановка вече доведе до транспортен хаос. Националната железопътна компания National Rail съобщи, че заради снеговалежа в понеделник редица влакове няма да пътуват според разписанието си, включително и бързи влакове, които пътуват до летищата Gatwick Express и Stansted Express.  „Оранжев и жълт код за лошо време са обявени в Англия, Шотландия и Уелс“, съобщиха от National Rail.  Проблеми с движението на влаковете се очаква да има чак до четвъртък.  От супермаркетите съобщават за огромни опашки от клиенти, които искат да се запасят с всевъзможни стоки. Очаква се минусовите температури да доведат и до повреди в електропреносната мрежа, възможни са и проблеми с мобилните комуникации.  Клиент в магазин на „Теско“ в Гилингхам направи снимки на 35-годишна опашка от купувачи в магазина. По думите ѝ, рафтовете в магазина били изцяло изпразнени. Липсата се усетила най-много при хляба и другите вещи от първа необходимост.  Шарлот Дей, който отишъл до магазина с 11-месечния си син в магазин в графство Кент, разказа, че клиентите в магазина се биели кой пръв да си напълни количката със стоки.  Превод и редакция: БЛИЦ          ", "date": "2018.02.26", "title": "„Чудовището от Изтока“ връхлетя Великобритания, на Острова става страшно… студено (СНИМКИ/ВИДЕО)"}
{"url": "https://www.blitz.bg/intsidenti/stikhii/georgi-rachev-za-stikhiyata-oshche-do-1-mart-shche-ima-1-metr-snyag-chakat-ni-ledeni-dni-i-nov-tsiklon_news581951.html", "text": "Сега ще тръгнат жените с качулките, които гледат само напред и не разбират какво се случва около тях. Малък Сечко реши да се покаже какво представлява. До 1-2 март ще има доста валежи, а в планините над 1 метър сняг. Това заяви в \"Здравей, България\" климатологът Георги Рачев.\"Причината е средиземноморският циклон, който минава над България и Румъния. Това означава сняг, сняг, сняг, а в Североизточна България и Северна България и виелици”, обясни климатологът.    Той прогнозира, че цяла България ще е със сняг - 30-40 см.   \"След първия циклон, ще дойде и втори, който ще мине малко по-южно от България. Валежите ще бъдат по-силни в южната част на страната. Много сняг ще има в Родопите\", предупреди Рачев.    \"Посрещаме Баба Марта с минус 15 градуса. Температурите може да паднат и под тях. При такива интензивни снеговалежи и рязко затопляне на времето се получават наводнения. От втори март температурите ще станат положителни до тогава обаче ни очакват ледени дни. На трети март ни очаква дъжд и сняг, но температурите ще са положителни\", призна Рачев.  \"На 8 март температурите ще са вече над нулата. Очакват се много наводнения през пролетта заради многото валежи. Все пак е хубаво, че затоплянето при нас няма да е взривно, а постепенно\", завърши климатологът. ", "date": "2018.02.26", "title": "Георги Рачев за стихията: Още до 1 март ще има 1 метър сняг, чакат ни ледени дни и нов циклон!"}
{"url": "https://www.blitz.bg/svyat/nevizhdano-mele-20-dushi-se-bikha-v-britanski-pb-video_news582035.html", "text": "Масов бой се състоя в кръчма във Великобритания. В мелето участваха 20 души, предава рен.тв. В боя участвали и маси, и столове. Мелето достигнало и до момиче, което било в заведението.  Единствено барманът имал късмет. Той наблюдавал отстрани екшъна и изчислявал щетите.  Изглежда че тази нощ собственикът на бара е продал твърде много бира на клиентите. Превод: БЛИЦ", "date": "2018.02.26", "title": "Невиждано меле! 20 души се биха в британски пъб (ВИДЕО)"}
{"url": "https://www.blitz.bg/obshtestvo/vizhte-znatsite-koito-predskazvat-che-skoro-shche-se-ponesete-na-krilete-na-lyubovta_news581932.html", "text": "Любовта е най-силното чувство на този свят и по тази причина с нея са свързани безброй поверия. Обикновено стане ли дума за любовни поличби, хората първо се сещат за счупеното огледало, предвещаващо седем години романтични мъки и терзания. Но пък има и много поверия, според които скоро ще ви омая красива любов. Вижте някои от тях в следващите редове! Счупеното носи щастие, а счупената чаша за вино предвещава, че скоро ще откриете голямата любов.  Ако ви се скъса копче, скоро ще срещнете нова половинка.  Ако ви се счупи токчето на обувката, докато вървите по улицата, също се носите на крилете на любовта до няколко седмици.  Според друго поверие, ако докато шиете, иглата ви се счупи, някой от противоположния пол има романтични мисли за вас точно в този момент.  Ужилването от оса е наистина неприятно преживяване, но пък старите хора казват, че е на любов, при това изпепеляваща и незабравима.  Видите ли формата на сърце някъде в природата, ще си върнете стара любов.  Ако се спънете в дървен стол, също имате повод за радост. Скоро любовта ще почука на вратата ви.  Ако често ви се случва да виждате, че часът е 11:11, някой много силно ви обича.  Според друго поверие, ако жена разсипе кибритени клечки или клечки за уши, ще получи предложение за брак.  Ако случайно забележите паднала щипка някъде, нова любов ще се появи в живота ви.  Ако видите бял гълъб, знайте, че любовта е много близо до вас.  Източник: sanovnik.bg ", "date": "2018.02.26", "title": "Вижте знаците, които предсказват, че скоро ще се понесете на крилете на любовта"}
{"url": "https://www.blitz.bg/obshtestvo/mrazovit-tsiklon-nakhluva-v-stranata-eto-kakvi-temperaturi-ni-ochakvat-v-dneshniya-den_news581942.html", "text": "Днес, под влияние на средиземноморски циклон, който ще преминава през южните райони на Балканския полуостров,Егейско и Мраморно към Черно море, синоптичната обстановка в страната ще се усложни. Такава е прогнозата за времето на Националния институт по метеорология и хидрология (НИМХ) към БАН, съобщи дежурният синоптик Красимир Стоев Времето ще бъде облачно със снеговалежи, на много места ще са значителни и ще се образува съществена снежна покривка. Ще духа силен вятър от изток-североизток и с него ще продължи да нахлува студен въздух.  Има условия за виелици и образуване на преспи. В по-голямата част от страната температурите ще са без съществен дневен ход - между минус 9° и минус 4°, само на места по Южното Черноморието до 2°.  Атмосферното налягане е по-ниско от средното за месеца - още ще се понижи.  Властите и общините призовават хората при възможност да не пътуват и да се съобразят с влошената пътна обстановка. , по думите на експерта синоптик Симеон Матев,  Средиземноморският циклон не е необичайно явление, но се случва за първи път у нас през тази година. “В България то довежда до обилни снеговалежи, които в по-голямата част от страната ще образуват снежна покривка от 10 до 30 сантиметра. По-голям проблем обаче създава силният вятър, който в Добруджа, Лудогорието и източната част на страната ще създава виелици, навявания и двуметрови преспи”, обясни още Матев. ", "date": "2018.02.26", "title": "Мразовит циклон нахлува в страната, ето какви температури ни очакват в днешния ден"}
{"url": "https://www.blitz.bg/layfstayl/ptuvane/sofiya-se-sbudi-v-snezhen-koshmar-po-ptishchata-na-stranata-e-opasno_news581943.html", "text": "Усложнена зимна обстановка в цялата страна – поради обилен снеговалеж, силен вятър и навявания е ограничено движението на товарни автомобили над 12 тона от 5 до 10 км на АМ „Люлин”, съобщава bTV. Най-много е снежната покривка в Кюстендил и Видин – до 20 см. Ограничено е преминаването на камиони над 12 тона и през проходите „Пампорово”, „Рожен” и „Превала”, както и по път Девин – Михалково за снегопочистване.     Поради снеговалеж и навявания изцяло е затворен за движение пътят Свищов – с. Горна Студена.     Затворен за тежкотоварни автомобили над 12 тона е пътят между селата Павел и Царевец.     В София 182 снегорина обработват големите булеварди, а в малките улици ще се влезе, след като спре да вали.     Където е необходимо във връзка с извършване на снегопочистване на пътните платна, ще се затварят участъци за движение. Приоритетно ще се работи по обработването на улици и булеварди, по които се движи градският транспорт.     Движението се извършва при зимни условия. Затруднено е пешеходното придвижване.     Столична община моли гражданите, на които не им се налага да пътуват, да не използват личните си автомобили. Шофьорите да бъдат с почистени и оборудвани за движение при зимни условия автомобили.     Напомняме на гражданите да почистят прилежащите пространства към своите домове, офиси и търговски обекти.     Витоша е затворена заради многото сняг и опасността от лавини.       ", "date": "2018.02.26", "title": "София се събуди в снежен кошмар, по пътищата на страната е опасно"}
{"url": "https://www.blitz.bg/obshtestvo/ssedi-na-ginka-vrbakova-razkrikha-lyubopitni-podrobnosti-za-semeystvoto-i-detstvoto-y-snimki_news581919.html", "text": "Кои са купувачите на най-голямото ЕРП у нас и какво се знае за близките на Гинка Върбакова и за съпруга ѝ Слави. Родителите на Върбакова живеят скромно, твърдят техни съседи пред bTV.Баща ѝ – Николай Пайтаков, е уважаван детски треньор по баскетбол. Според него шумът от последните дни не се отразява добре на семейството, а за дъщеря си не може да каже нищо лошо.  Съседите си спомнят Гинка като „напълно нормално дете“, което помагало.  „Страшно услужливи. Страшно. За разлика от други, дето, като натрупат пари, здравей не можеш да им кажеш“, описва Александър Иванов. „Да са живи и здрави! Да имат пари! Да купят и ЧЕЗ, да купят и ЕВН!“, им пожелава Димитър Панайотов.Съпругът на Гинка – Слави, вече е знаменитост в родното си село Симеоновец. Бащата на Слави – Иван, научил от телевизията, че синът му смята да купува ЧЕЗ и бил изненадан. Описва Слави като добро момче. В интернет няма публично достъпни снимки на Върбакови, близките им също казват, че не разполагат със семейни фотографии.", "date": "2018.02.26", "title": "Съседи на Гинка Върбакова разкриха любопитни подробности за семейството и детството й (СНИМКИ)"}
{"url": "https://www.blitz.bg/obshtestvo/kilometrichni-opashki-ot-tirove-na-granitsata-s-turtsiya_news581952.html", "text": "Натоварен е трафикът и километрична опашка от тирове на границата с Турция. От областната дирекция за митници и търговия съобщават, че на Капъкуле – Капитан Андреево се е образувала опашка от камиони, дълга 22 км и стигаща чак до Одрин, съобщава bTV. Към момента около 880 тира са на турската страна в очакване да преминат. Второ денонощие продължава опашката там.     Трафикът на другия ГКПП „Лесово” също е изключително интензивен. Около 400 тира чакат на опашката, която надхвърляла 10 км, съобщават от митническата управа.    ", "date": "2018.02.26", "title": "Километрични опашки от тирове на границата с Турция"}
{"url": "https://www.blitz.bg/obshtestvo/regioni/oblastniyat-upravitel-na-krdzhali-nyama-bedstvashchi-sela-i-tezhki-intsidenti-izpolzvani-sa-140-tona-sol-po-ptishchata_news581973.html", "text": "Използвани до този момент са 140 тона сол за обезопасяване на пътищата. Това обясни пред 24rodopi.com областният управител на Кърджали Никола Чанев. „Всички пътища са опесъчени и проходими при зимни условия. Често на места заради продължаващия снеговалеж – снежната покривка вече е 12 см, водачите на МПС остават с впечатление, че не е опесъчено, но реално пътните настилки са обработени“, допълни Чанев, който след инспекция на пътя Кърджали - Хасково в Чернооченско, се придвижваше към Далджата и „Белите брези“.      В 8.45 часа областният управител беше в района на Бойно.     „Няма бедстващи села, няма тежки инциденти. По информация на общините, към 7.00 часа няма нито едно село без ел.захранване“, каза още Никола Чанев.     „Работният ден започна, работници и чиновници тръгнаха на работа, а опесъчаване по улиците на Кърджали няма. Поради тази причина се образуват и задръствания. Дано само не кажат, че зимата е изненадала фирмите, които се радват на добри приходи от снегопочистване, защото за това, което се случва днес в Кърджали, се тръбеше от дни“, сигнализират възмутени граждани.         ", "date": "2018.02.26", "title": "Областният управител на Кърджали: Няма бедстващи села и тежки инциденти, използвани са 140 тона сол по пътищата"}
{"url": "https://www.blitz.bg/obshtestvo/mvr-s-izvnredni-merki-zaradi-snezhnite-buri-sledvashchite-redove-sa-vazhni-za-vseki_news581948.html", "text": "През следващите дни се очакват различни по сила и интензитет метеорологични явления. Спазването на няколко прости правила може да предпази нас, нашите близки и имущество при възникването на обилен снеговалеж, снегонавявания и силен вятър. Това съобщиха от МВР. Експертите съветват: При обилен снеговалеж, снегонавявания и обледенявания:  Ако не е крайно наложително, отложете пътуването си – възможно е за определен период от време част от пътищата да се окажат затворени поради навявания.  Ако все пак решите да тръгнете с автомобил, проверете дали имате достатъчно гориво, въже, лопатка, фенерче и брадва. Гумите трябва да не са много напомпани, поставете вериги.  Изберете първокласните пътища, те се почистват с предимство. Карайте бавно и внимавайте, когато минавате покрай сгради, електропроводи и дървета.  Облечете топли дрехи и подходящи обувки, вземете със себе си достатъчно вода и храна. Ако по пътя забележите затрупани автомобили, маркирайте мястото и веднага съобщете за това на тел. 112.  В случай че сте затънали в навявания от сняг, завържете дреха с ярък цвят на антена, странично огледало или на друго подходящо място, за да бъде забелязан автомобилът ви. Окажете помощ на изпадналите в беда.  Измръзналите части на тялото се разтриват със спирт и леко се масажират. Не разтривайте със сняг - тялото допълнително се охлажда и може да се нарани кожата.  Не спирайте да почивате на открито.  Ако обстановката се усложнява, преустановете пътуването - спрете в най-близкото населено място. Когато трябва да вървите пеша се екипирайте с подходящи обувки и топли дрехи.  Избягвайте да се придвижвате сами, движете се далече от сгради, електропроводи, стълбове и дървета, вземете мерки против измръзване на крайниците.  Носете лекарства и термос с чай или други топли и подсладени напитки.  При силен вятър и смерч: Ако сте в къщи, изключете тока, водата и газта, затворете плътно вратите и прозорците;  Не оставайте на открито, веднага потърсете място за подслон, защото има опасност от падащи отломки от сградите и други предмети, които могат да ви наранят. Смерчът засяга най-често покривните конструкции и горните етажи;  Ако сте далеч от дома си, влезте в обществена сграда, подлез, потърсете сигурен подслон.  Ако сте на път, спрете автомобила на открито място, далече от електропроводи, дървета и от надвиснали скални маси. Потърсете подслон!  Ако сте на полето или в планината, потърсете ниски места до отминаване на опасността. ", "date": "2018.02.26", "title": "МВР с извънредни мерки заради снежните бури, следващите редове са важни за всеки!"}
{"url": "https://www.blitz.bg/svyat/lavina-ubi-trima-skiori-v-shveytsarskite-alpi_news581960.html", "text": "Трима скиори загинаха и четирима бяха ранени при няколко лавини в Швейцарските Алпи през уикенда, съобщава АФП като се позова на полицейски източници. Двама швейцарци бяха пометени вчера следобед от голяма лавина в скалиста зона на община Шато д'Оекс. Единият от скиорите, жена на 55 години, загинала на място, докато другият - мъж на 61 години, бил ранен, без опасност за живота, и евакуиран с хеликоптер.     В събота четирима швейцарски скиори били затрупани от лавина в кантона Вале. Спасителните екипи, изпратени с хеликоптер, успели да ги измъкнат, но 40-годишна жена по-късно починала от раните си в болницата.      Полицията в кантона Берн съобщи, че двама скиори били затрупани в събота от лавина в Лауенен. Единият от двамата мъже, чиято възраст и националност не бяха уточнени, е починал от раните си в болницата.      ", "date": "2018.02.26", "title": "Лавина уби трима скиори в Швейцарските Алпи"}
{"url": "https://www.blitz.bg/svyat/reporter-blgariya-reshi-da-se-otkazhe-ot-mig-29_news581861.html", "text": "В края на март българското Министерство на отбраната ще представи на Министерския съвет проекти, предвиждащи заделяне на средства в размер над 3,5 млрд. лева (2,2 млрд. долара) за придобиване на нова бронирана техника, патрулни катери и реактивни самолети, заявил ръководителят на военното ведомство на страната. Това пише в своя публикация руското издание „Репортёр”, като цитира интервю от 21 февруари по БТВ-1 на военния министър Красимир Каракачанов. Той казал, че предстоящото възобновяване на търга за закупуване на нов реактивен изтребител за замяна на МиГ-29 в България предвижда възможност за придобиване на нови или вече били в експлоатация Saab JAS-39 Gripen, Lockheed Martin F-16 Fighting Falcon и бойни самолети Eurofighter Typhoon. Могат да бъдат разгледани предложения и от други производители на авиационна техника, включително Dassault Rafale.     В края на 2017 г. Каракачанов изказа мнение, че оптимален вариант за местните ВВС е ремонтът на МиГ-29, а не закупуване на нови машини. Възможно е на неговата позиция да са повлияли преговорите с шефа на Пентагона Джеймс Метис на 15 февруари по време на срещата на военните министри от НАТО в Брюксел. Каракачанов тогава заяви, че София възнамерява да увеличи военния си бюджет до 2% от своя БВП до 2024 г.  / БЛИЦ    ", "date": "2018.02.26", "title": "Репортёр: България реши да се откаже от МиГ-29"}
{"url": "https://www.blitz.bg/svyat/chetiri-sa-zhertvite-na-zhestokata-eksploziya-v-lestr_news581991.html", "text": "Четирима души са загинали в резултат на експлозията в магазин в Лестър. Това съобщиха от английската полиция, информира Би Би Си. „Към настоящия момент има четири потвърдени смъртни случая, четирима души остават в болница, един от които със сериозни наранявания“, се казва в изявление на полицията в града във връзка с инцидента.     Според британската полиция няма признаци, че експлозията е свързана с тероризъм. В резултат на взрива напълно е разрушена двуетажната сграда, на чийто първи етаж се намирал магазинът.     Публикувани са снимки и видеозаписи от местопроизшествието, на които се вижда голям пожар. Все още не е известно колко хора са се намирали в магазина и жилището в момента на взрива.     Превод и редакция: БЛИЦ ", "date": "2018.02.26", "title": "Четири са жертвите на жестоката експлозия в Лестър"}
{"url": "https://www.blitz.bg/intsidenti/nay-malko-40-dushi-postradakha-pri-golyama-avtobusna-katastrofa-v-kanada_news581976.html", "text": "Голяма катастрофа стана с туристически автобус в Канада. Най-малко 40 души са пострадали. Това предадоха местни медии. Инцидентът е станал в южната част на страната, като са се сблъскали автобусът, камион и две коли.  На мястото на катастрофата бяха изпратени 22 медицински екипа и сухоземен транспорт. Превод: БЛИЦ    ", "date": "2018.02.26", "title": "Най-малко 40 души пострадаха при голяма автобусна катастрофа в Канада"}
{"url": "https://www.blitz.bg/svyat/damask-siriyskata-armiya-probi-otbranata-na-zapadna-guta_news581933.html", "text": "Правителствените войски на Башар Асад водят настъпление с различна интензивност по целия периметър на анклава Източна Гута край Дамаск с периметър в порядъка на 40-50 км, съобщи inforeactor.ru. Вчера са пробити защитните линии на терористите от „Хайят Тахрир аш-Шам”и \"Файла кал-Рахман” в западната част на групировката и сирийските войници нахлули в покрайнините на селището Ал-Аджами. Войниците успели да завземат и да прочистят десетки сгради от терористите.     БЛИЦ припомня, че анклавът Източна Гута се намира източно от Дамаск, по форма представлява неправилен кръг с диаметър около 10 км, в който има десетина относително обособени селища. /  БЛИЦ    ", "date": "2018.02.26", "title": "Дамаск: Сирийската армия проби отбраната на Западна Гута"}
{"url": "https://www.blitz.bg/svyat/dete-khodi-po-pervaza-na-prozoretsa-na-9-iya-etazh-roditelite-nekhayat-video_news581929.html", "text": "В мрежата се появи видеоклип, в което малко дете върви по ръба на прозореца на деветия етаж и никой не предприема никакви действия в продължение на 10 минути. Инцидентът се случи в бразилския град Гояния, съобщава \"Мирър\". Очевидец на инцидента разказа, че детето изскочил от прозореца на спалнята и спокойно се разходил, сякаш това било в реда на нещата. Всичко това продължило около 10 минути, докато момчето не било хванато от възрастен и вкарано вътре. Но дори и след това, малкият немирник отново излязъл от външната страна на прозореца, а същото се опитал да направи и по-малкият му брат.  Минувачите изтичали към вътрешността на сградата, за да предупредят родителите за опасността. Но никой в ​​апартамента не отговорил на позвъняванията. Превод и редакция: БЛИЦ     ", "date": "2018.02.26", "title": "Дете ходи по перваза на прозореца на 9-ия етаж, родителите нехаят (ВИДЕО)"}
{"url": "https://www.blitz.bg/stsena/britanska-aktrisa-ot-sapunkite-se-pusna-po-goli-grdi-na-plazha-snimki-18_news581936.html", "text": "Бет Морган, която участва в някои от известните британски сапунени сериали, реши да покаже горещите си форми, докато отпочиваше в курорт в Испания, съобщава \"Дейли Мейл\". Напълно спокойна и уверена, 22-годишната актриса едва и много леко закрива с лакътя си своя пищен бюст. Явно чувствайки се прекрасно пред обектива на фотоапарата, Бет Морган се обърна и показа и апетитното си дупе. Актрисата от сапунените сериали изглежда много секси, докато поглежда зад рамо.  Малко по-късно, докато мие тялото си, Бет повдига ръцете си и показва без всякакъв свян напълно голите си гърди. А малко по-късно, когато приключва с душа, тя се подсушава с кърпата, но сваля долнището на банския си и показва напълно задника си.  Погледите на другите курортисти веднага са привлечени от голотата на актрисата, която обаче сякаш не ги забелязваше и изглеждаше сякаш си почива без да й пука за нищо на света. Превод и редакция: БЛИЦ    ", "date": "2018.02.26", "title": "Британска актриса от сапунките се пусна по голи гърди на плажа (СНИМКИ 18+)"}
{"url": "https://www.blitz.bg/svyat/pistsi-razdrakha-boing-737-900-na-united-airlines-ss-190-ptnitsi-na-borda-video_news582041.html", "text": "Самолет на United Airlines кацна без едно от колелата си в Хюстън, съобщават световните осведомителни агенции. Летателната машина \"Боинг 737-900\" на американската авиокомпания загубила едно от колелата си при излитане от Портланд. Инцидентът се случил в неделя. Въпреки аварийната ситуация самолетът кацнал без проблеми в Хюстън и никой от намиращите се на борда 190 пътници не е пострадал.   Един от пътниците разказа пред телевизионния канал, че при излитане се чуло силно чукване. Звукът приличал на взрив, което предизвикало сериозно смущение сред пътуващите. Но пътникът изрази задоволството си от професионализма на екипажа, проявен при кацането.       ", "date": "2018.02.26", "title": "Писъци раздраха \"Боинг 737-900\" на United Airlines със 190 пътници на борда! (ВИДЕО)"}
{"url": "https://www.blitz.bg/intsidenti/uvelichi-se-broyat-na-postradalite-sled-eksploziyata-v-angliya_news581939.html", "text": "Броят на пострадалите в резултат на експлозията в английския град Лестър е нараснал до 6 души, съобщава местна медицинска организация. От организацията отбелязват, че шестима ранени са били транспортирани в кралската болница в града. Две от жертвите са в критично състояние (по-рано имаше съобщения, че са четирима).  Полицията съобщи, че инцидентът не е свързан с тероризма. Превод и редакция: БЛИЦ", "date": "2018.02.26", "title": "Увеличи се броят на пострадалите след експлозията в Англия"}
{"url": "https://www.blitz.bg/svyat/amerikantsite-do-kraya-na-voynata-ne-uspeli-da-zashchityat-nadezhdno-aviobazite-si-vv-vietnam-snimki_news581931.html", "text": "Вчера, 25 февруари, БЛИЦ публикува информация, че в авиобазата Хмеймим руснаците издигнали бетонна ограда околовръст и вътрешни преградни стени от „хеско” (hesco) – мрежести кубове с трошен камък. Беше отбелязано, че тази практика датира от американското участие във Виетнамската война. Сега предлагаме материал на тази тема с изричното уточнение, че предпазните мерки не са панацея и могат само да намалят щетите. Това изцяло се отнася и за авиобазата Хмеймим с базираните Су-57. Опитът от Виетнам показал, че никакви мерки не предпазват от нападение от страна на умен и решителен противник да нападне внезапно авиобазата, въпреки изградените „санитарни зони”, патрулирането из тях и изграждане на капонири и укрития (пасивни защитни съоръжения в широкия смисъл на думата).     Според американски официални данни, само въоръжените сили на САЩ от 1962 до 1973 г. загубили във Виетнам на земята от минохвъргачен, артилерийски и ракетен обстрел 393 самолета и вертолета, а 1185 са повредени. Само през 1968 г. са безвъзвратно загубени или повредени около 500 самолета и вертолета, като загубите са понесени въпреки взетите мерки по защита на авиобазите.     За целия период на войната във Виетнам американските предни бази са атакувани 475 пъти (само Дананг е подложен на 95 атаки). По тях са употребени 6163 броя мини, артилерийски и ракетни боеприпаси. Често дори ограничени нападения и обстрели при добра подготовка, достатъчна квалификация на изпълнителите и, разбира се, при някаква доза късмет могат да доведат до тежки загуби за американците.     Според статистиката при 93% от обстрелите по авиобазите са изстрелвани по-малко от 40 мини или снаряди. Аритметиката показва, че при употребени 6163 боеприпаса и поразени 1578 летателни апарата съотношението е 4:1. Определено резултатите оправдават вложенията.     Например в нощта срещу 1 ноември 1964 г. бунтовниците от Виетконг (НФОЮВ) обстреляли с 6 броя 82-мм минохвъргачки американската авиобаза Биенхоа край Сайгон. За около 29 мин. са пуснати около 65 мини от дистанция 1,4 км извън базата. В резултат изгорели 5 бомбардировача В-57В Canberra и са повредени 15 бомбардировача от този тип, унищожени 3 витлови щурмови А-1Н Skyraider и четири вертолета. Бомбардировачите В-57В стояли на открита площадка „крило до крило”. Убити са 4 четирима американци и са ранени 74.     В нощта на 7 февруари 1965 г. отряд на Виетконг наброяващ около 300 души нападнал американската база Кемп Холовей край Плейку. Докато 4-те миниохвъргачти 82-мм обстрелвали летището за отвличане на вниманието само с около 70 мини, въстаници-диверсанти преодолели загражденията и проникнали на територията на базата. За малкото време те унищожили един американски самолет и 5 вертолета Bell UH-1B, повреждайки още 20 вертолета (от тях 3 после са бракувани).     Уникална е катастрофата в Биенхоа на 16 май 1965 г. поради съсредоточаване самолетите на открити стоянки и то с подкачено въоръжение. Тогава подготвен за излитане В-57В Canberra пламнал от възпламенен барутен стартер на двигател. Пожарът и взривеният самолет довел до детонация подготвените за окачване на другите самолети 500-фунтови (227 кг) бомби и възпламенени 50 хил. галона (227 000 литра) авиационно гориво. Това довело до унищожаването на 10 бомбардировача В-57В, на 15 щурмовици А-1Е Skyraider и един флотски изтребител F-8U Crusader, още 30 А-1 са повредени, загинали 26 души и са ранени над 100.     Катастрофалното нападение над Биенхоа принудило Пентагона в началото на 1965 г. да започне да изгражда капонири за защита и разсредоточаване на авиационната техника. Строителството е предприето в масови мащаби.     Към 30 юни 1967 г. в 10 авиобази се издигнати 506 единични и групови капонира, а към 1969 г. техният брой достига 1000. Стандарт станали стени с височина 12 фута (3,7 м) и дебелина 1,5 фута (46 см), направени от стоманено покритие с бетонен пълнеж. Със защитни стени са заобиколени казармите и друга инфраструктура в авиобазата – само в авиобазата Дананг общата дължина на стените е над 12 километра. Всички складове за боеприпаси са скрити под земята.     Вече беше отбелязано, че капонирите и разсредоточаването осигуряват само намаляване на щетите по авиационната техника от обстрелите, затова през 1968 г. американските ВВС започват изпълнение на програмата Concrete Sky за строителство на защитени укрития за тактическата авиация. Железобетонните укрития са разчетени на защита от пряко попадение на снаряди 122 мм. От октомври 1968 г. до януари 1970 г. са построени 373 укрития.     Редакция БЛИЦ (по публикации в чужди медии)    ", "date": "2018.02.26", "title": "Американците до края на войната не успели да защитят надеждно авиобазите си във Виетнам (СНИМКИ)"}
{"url": "https://www.blitz.bg/svyat/istorik-obyasni-koya-greshka-na-merkel-e-nay-golyamata-v-sledvoennata-germanska-istoriya_news581937.html", "text": "Ангела Меркел може да се наложи да плати цената на импулсивното си решение да приеме повече от един милион бежанци в Германия, казва историкът Нийл Фергюсън, цитиран от британския Daily Express, цитиран от \"Фокус\". В статия за вестник The Times Фергюсън предупреждава, че решението, което Меркел взима, виждайки, как млада палестинка рухва в сълзи пред нея в бежански лагер в Ливан, може да я преследва, докато се стреми да създаде по-жизнено коалиционно правителство. Той описва обратния завой по отношение на приема на мигранти, като най-голямата грешка в следвоенната германска история.  \"Желанието и да я успокои беше импулсивно, последвано от обратен завой , който тя се наложи по-късно да коригира\", казва историкът. От началото на 2015 година броят на хората, търсещи убежище нарасна рязко, като бяха подадени 1.38 милиона молби за убежище. От тях една трета са сирийци, три четвърти са под 30-годишна възраст и 60 процента са мъже. Фергюсън предупреждава, че „майката на Европа направи майката на грешките, като се обърна наляво…“  На миналогодишните избори за антиемигрантската партия „Алтернатива за Германия“ гласуваха 12.6 процента и тя се нареди на трето място. Според последните проучвания популярността й е 15 процента и расте.   ", "date": "2018.02.26", "title": "Историк обясни коя грешка на Меркел е най-голямата в следвоенната германска история"}
{"url": "https://www.blitz.bg/obshtestvo/risk-za-zdraveto-cheshmyana-ili-butilirana-voda-piyat-detsata-ni-video_news581984.html", "text": "Каква вода пият децата ни не само вкъщи, но и в детските градини? Преди дни стана ясно, че в част от детските заведения е получено писмо, в което се казва, че по закон бутилираната вода се води „храна” и не може да се внася от родителите в детските градини.Според Министерството на здравеопазването единствено и само директорите биха могли да сключват договори и да отговарят за използването на бутилирана вода, и то само ако чешмяната не става за пиене, предава bTV.  На пазара се пускат минерални води със съдържание на флуорид над 1,5 милиграма за литър, която е неподходяща за всекидневна употреба от деца под седем години.  Не се препоръчва и многократното използване на пластмасови бутилки поради риск за здравето на малчуганите. Там, където здравните власти не са издали забрана за използване на питейна вода, занапред тя трябва да се пие. Ако директорът все пак разреши да се използва бутилирана вода, за закупуването и съхранението ѝ ще трябва да отговаря детското заведение.  Д-р Иво Атанасов, държавен експерт в дирекция „Обществено здраве” към здравното министерство, е категоричен, че не са издавали забрана да се пие минерална вода. „С писмото обърнахме внимание, че в населените места, където качеството на питейната вода е добро, няма необходимост да се използва бутилирана вода”, казва той. В същото време Надежда Дерневска, която е директор на детска градина „Марица” в Пловдив, направи бърза сметка, че ако директорът осигурява минералната вода, това ще коства около 15 хил. лв. от бюджета на детското заведение. „Ние нямаме такива пари”, допълва тя. Жана Величкова, която е председател на Асоциацията на производителите на бутилирана вода, е категорична, че техните продукти не са вредни за здравето по никакъв начин и минават през пречистване. „Изворните и трапезните води нямат никакво ограничение за потребителите”, категорична е тя. В същото време директори на детски градини се чувстват с вързани ръце, защото ще трябва да похарчат голяма част от парите за минерална вода, а родителите – недоволни, защото на места смятат, че водата от чешмата е негодна за пиене.", "date": "2018.02.26", "title": "Риск за здравето: Чешмяна или бутилирана вода пият децата ни? (ВИДЕО)"}
{"url": "https://www.blitz.bg/svyat/tzhna-vest-za-detsata-na-vsichki-vzrasti-szdatel-na-legendarnite-igrata-na-igrachkite-i-ulitsa-sezam-pochina_news582087.html", "text": "Знаменитият американски художник, аниматор и сценарист Бад Лаки почина след продължителна борба с тежка болест в хоспис в Нютаун в щата Кънектикът. За загубата информира порталът Deadline Hollywood. Лаки ни напусна на 83-годишна възраст. Бад Лаки започна своята кариера в Холивуд в началото на седемдесетте години на миналия век. В началото той е бил актьор, който е озвучавал персонажи на легендарното детско предаване \"Улица Сезам\", а след това е станал и негов сценарист.    След това той е работил като аниматор в студиото Pixar. Бад Лаки е работил по образи като Уди от \"История на играчките\", рисувал е за анимационните филми \"Коли\", \"Приключенията на Флик\" и \"Чудовища ООД\".   ", "date": "2018.02.26", "title": "Тъжна вест за децата на всички възрасти: Създател на легендарните „Играта на играчките“ и „Улица Сезам“ почина"}
{"url": "https://www.blitz.bg/intsidenti/moshchno-zemetresenie-raztrsi-papua-nova-gvineya_news581924.html", "text": "В Папуа-Нова Гвинея е регистрирано земетресение с магнитуд 7,5 по скалата на Рихтер. Това се посочва в съобщението на Европейския средиземноморски сеизмологичен център (EMSC). Природната стихия е разлюляла земята на 89 километра от град Поргера. Огнището на земетресението е на дълбочина 35 километра.  Все още няма информация за жертви и разрушения. Превод и редакция: БЛИЦ", "date": "2018.02.26", "title": "Мощно земетресение разтърси Папуа Нова Гвинея"}
{"url": "https://www.blitz.bg/zdrave/chudotvoren-14-prichini-da-konsumirame-dzhindzhifil_news582005.html", "text": "Случвало ли ви се е да гледате невзрачния джинджифилов корен да се чудите какво да правите с него? Неговите полезни лекарствени свойства обаче са добре познати от древни времена. Той е източник на витамини, микроелементи и етерични масла, които имат укрепващи, ободряващи и противовъзпалителни ефекти върху тялото. Ето няколко полезни рецепти за здраве и красота с джинджифил, подбрани от Bright Side i Obekti.bg.Внимание! Не трябва да използвате джинджифил, ако имате сърдечни или чернодробни проблеми, ако температурата на тялото ви е повишена или лигавиците ви са раздразнени. Въздържайте се от джинджифил и ако имате кръвоизливи или сте във втория и третия триместър на бременността. Джинджифилът е полезен както смлян, така и пресен, а етеричното масло участва в много рецепти за натурална козметика. Можете да добавяте към ястия, сладкиши и напитки.  Уверете се, че не сте алергични към джинджифила, като приложете малко към сгъвката на лакътя. 14. Борба с целулита Може да си направите домашен скраб от джинджифил, които загрява кожата и подобрява кръвообращението. Той също така премахва образуването на оток и следваща поява на целулит. Смесете 1 супена лъжица настърган джинджифил с половин литър сок от джинджифил. Добавете чаша – чаша и половина eдра морска сол. Нанесете върху гъба и масажирайте всички проблемни зони. 13. Ускорява метаболизма и премахва гаденето Ако имате проблеми с храносмилането, страдате от морска болест или гадене по време на бременност, можете да дъвчете джинджифил или да добавите пресeн джинджифил към чая си. 12. Укрепва ноктите и им помага да растат Разтопете 1-2 супени лъжици масло от карите (шеа). Добавете 1-2 ч. л. масло от авокадо, 3-5 капки етерично масло от джинджифил, 3-5 капки етерично масло от пачули и 5-7 капки етерично масло от лимон. Смесете и изсипете в сух чист буркан. Можете да го използвате като маска или заедно с крем за ръце.Тествайте предварително за алергични реакции. 11. Укрепва имунитета Благодарение на високата концентрация на витамин С, витамини А и В, цинк, калций, йод, натурални антибиотици и антимикотици, джинджифилът подсилва организма и ни прави по-устойчиви към различни заболявания. Добавете 1 ч. л. млян джинджифил към 250 гр. черен или зелен чай. Накълцайте 2 до 4 лимона и 400 грама пресен джинджифил и ги накиснете в 250 грама мед. Консумирайте по 1 супена лъжица сутрин преди хранене по време на грипния сезон. 10. Успокоява болката Джинджифилът се справя добре с възпалителните и болките, включително мускулни болки след интензивно физическо натоварване, менструални болки и артрит. Направете тинктура от джинджифил и куркума, сока от 2 лимона, 1 ч.л. мед и вода. 9. Стимулира работата на мозъка Консумацията на джинджифил забавя стареенето и смъртта на мозъчните клетки и предпазва от  невродегенеративни заболявания като Алцхаймер и Паркинсон. Нещо повече, джинджифиловият корен подобрява всички когнитивни функции и спомага за поддържането на остра памет. 8. Борба със стареенето Джинджифилът съдържа огромно количество антиоксиданти, ускорява обновителните процеси в организма, неутрализира свободните радикали и токсините. 7. Помага при отслабване Джинджифилът ускорява метаболизма и намалява апетита. Добавете пресен джинджифил към закуската или обяда и добавяйки смлян в напитките. Ако пиете чай с джинджифил 30 минути преди хранене, ще ядете по-малко. 6. Афродизиак Джинджифилът се споменава в Кама Сутра и според легендите, помага за поддържане на огъня във връзката. Джинджифилът стимулира кръвообращението, повишава равнището на хормоните и повишава чувствителността. 5. За сияйна кожа Смесете равни количества настърган джинджифил, мед и лимонов сок, за да подмладите кожата и да я накарате да засияе. Дръжте маската на лицето 30 минути. 4. Антитуморен ефект Някои съставки в джинджифила могат да подобрят устойчивостта ни срещу рака и да облекчат страничните ефекти при химиотерапия. 3. Помага да се отървете от пъпките Смесете 1 ч. л. смлян джинджифил и 1 ч.л. ябълков оцет. Нанесете върху всяка пъпка, за да премахнете бързо възпалението и зачервяването. Смесете 1 ч. л. смлян джинджифил, 1 ч.л. мед и малко мляко. Нанесете върху лицето си и оставете за 10-15 минути преди измиване. 2. Нормализира състава на кръвта Според изследванията редовната консумация на джинджифил може да нормализира нивото на холестерола и кръвната захар. Освен това предотвратява високото кръвно налягане и образуването на кръвни съсиреци. Сварете малко джинджифил с пръчка канела, оставете да изстине и пийте два-три пъти дневно. 1. Стимулира растежа на косата, предотвратява косопада Джинджифилът стимулира притока на кръв към скалпа, снабдява корените с хранителни вещества и стимулира растежа на косата, като предотвратява косопада. Маска за укрепване на косата. Комбинирайте настърган джинджифил и масло от жожоба и го масажирайте в косата и скалпа. Измийте се след 30 минути.", "date": "2018.02.26", "title": "Чудотворен! 14 причини да консумираме джинджифил"}
{"url": "https://www.blitz.bg/zdrave/tova-predpazva-mozka-ot-stresa_news582038.html", "text": "Тичането преобръща вредните ефекти от хроничния стрес върху мозъка, сочи ново изследване. Стресът може да увреди функциите на хипокампуса, мозъчна структура, която играе важна роля в паметта и ученето, пише obekti.bg, позовавайки се на Psy Blog.Тичането обаче предпазва способностите на мозъка да усвоява и запаметява информация, дори и под стрес.  „Физическите упражнения са прост и достъпен начин да се елиминира отрицателното въздействие на хроничния стрес върху паметта“ – казва Джеф Едуардс, първият автор на изследването.   Продължителният стрес отслабва синапсите – връзките между мозъчните клетки – в хипокампуса. Експериментите, проведени с лабораторни мишки, установяват, че тичането в продължение на 4 седмичен период неутрализира вредите. Стресираните мишки, които са спазвали режим на физически упражнения, се справяли със задачите за навигация в лабиринт не по-зле от нестресираните мишки. „Трениращите“ гризачи имали и по-силни връзки между синапсите в мозъка. Естествено, най-добра ефективност на паметта и ученето се постига при ниско равнище на стрес и високо ниво на физическа активност. ", "date": "2018.02.26", "title": "Това предпазва мозъка от стреса!"}
{"url": "https://www.blitz.bg/svyat/razstrelyakha-kato-kucheta-slovashki-zhurnalist-i-priyatelkata-mu-otkrikha-telata-sled-dni-v-doma-im-snimki_news582057.html", "text": "27-годишен разследващ журналист от Словакия и приятелката му са били разстреляни в дома им. Престъплението вероятно е било извършено във връзка с разследване на Ян Кучияк, съобщава АП. Телата на 27-годишния Ян и приятелката му Мартина са открити в неделя вечерта в дома им в град Велка Мача, на изток от столицата Братислава. Полицията била повикана по сигнал от притеснен член на семейството.     Шефът на полицията Тибор Гаспар обясни, че убийството вероятно има връзка с разследвание на журналиста, без да дава повече подробности. Известно е, че Кучияк е работил по темата за укриване на данъци.   Премиерът на Словакия заяви, че ако случаят е такъв, това би било „безпрецедентна атака върху свободата на словото и демокрацията в Словакия“.     Полицейският началник Гаспар каза още, че репортерът е застрелян в гърдите, а жената – в главата. Смъртта им е настъпила между четвъртък и неделя. „Словакия никога не се е сблъсквала с такова безпрецедентно нападение над журналист“, добави той.     Кучияк работел за сайта Aktualne.sk. Занимавал се с укриването на данъци. В последния си репортаж той разказвал за бизнесмен, заподозрян, че продава апартаменти в жилищен комплекс на собствените си компании. Той поставил под въпрос бизнес логиката на подобно действие и предположил, че това може да е схема за неплащане на данъци.   Миналата година репортерът подал жалба в полицията, че бизнесменът Мариян Кокнер го е заплашил след публикуването на статия за него.     Всички, които са имали контакти с Кучияк ще попаднат в разследването. Полицейска закрила ще бъде разпоредена над част от работещите в сайта Aktualne.sk. Превод и редакция: БЛИЦ ", "date": "2018.02.26", "title": "Разстреляха като кучета словашки журналист и приятелката му, откриха телата след дни в дома им (СНИМКИ)"}
{"url": "https://www.blitz.bg/foto/unikalni-snimki-desetimata-nay-bogati-khora-na-planetata-v-nachaloto-na-svoyata-kariera-i-sega_news582115.html", "text": "Обикновено новите звезди греят ярко, но светлината им бързо гасне, и за тях забравят всички. Спомнят си за тях само, когато се чуе нещо по телевизията или по радиото звучи някоя тяхна песен. Но знаменитостите, които ще видите в тази статия, не са такива - те са легенди, които са станали популярни преди много години, но въпреки това и днес са в устата на всички. Вижте как най-богатите хора на планетата са изглеждали в началото на своята кариера и как те изглеждат сега.Основателят на Microsoft Бил Гейтс (62 години) — 92,9 милиарда долара , 1985 и 2018 години.   Основателят на Alibaba Group Джек Ма (53 години) — 46,2 милиарда долара Основателят на Virgin Group Ричард Брансън (67 години) — 5,3 милиарда долара, 1969 и 2018 година Основателят на Amazon Джеф Безос (54 години) — 116,6 милиарда долара, 1998 и 2017 година Основателят на PayPal, SpaceX, Tesla и SolarCity Илон Мъск (46 години) — 20,7 милиарда долара, 1995 и 2018 година  Създателят на Facebook Марк Зукърбърг (33 години) — 76,6 милиарда долара, 2003 и 2018 години Генералният директор на Apple Тим Кук (57 години) — 785 милиона долара.   Съоснователят на Google Лари Пейдж (44 години) — 54,4 милиарда долара, 2003 и 2017 година Основателят на Google Сергей Брин (44 година) — 52,8 милиарда долара, 2003 и 2017 година Американската телевизионна водеща, актриса, продуцент, обществен деятел Опра Уинфри (64 години) - 2.9 милиарда долара, 1983 и 2018 година.  Превод и редакция: БЛИЦ    ", "date": "2018.02.26", "title": "Уникални СНИМКИ: Десетимата най-богати хора на планетата в началото на своята кариера и сега"}
{"url": "https://www.blitz.bg/layfstayl/taynata-za-mladost-na-lili-ivanova-e-razkrita-mazhe-se-s-kal-ot-burkani-i-pie-voda-ot-blato-za-da-opva-brchkite_news582099.html", "text": "Лили Иванова се запасява с лечебна кал в буркани, за да може да се поддържа здрава и млада. Бурканите й ги носят специално от карловското село Баня, където има естествено находище на лековития продукт. Лили се запасявала с кал от торфеното блато в Баня, която се смята, че е от най-лековитите. За разлика от тази в Поморие обаче карловската кал е само от растителен източник. А през хилядолетията тя е обогатявана и от стичащата се в нея минерална вода, което я прави уникална не само у нас, писа „ТелеграФ“.Това било тайното място за здраве и красота на Лили, която се хвалела пред музиканти, че след калните процедури се чувствала като гимназистка.  Банята била направена навремето за цар Борис III да си лекува проблемите с кръста, краката и ставите. След това около мястото изграждат санаториум, който в последните години е западнал, но все още държи високо равнище на процедурите. А минералната вода е два вида – топла и студена, но последната се смятала за по-лековитата.", "date": "2018.02.26", "title": "Тайната за младост на Лили Иванова е разкрита! Маже се с кал от буркани и пие вода от блато, за да опъва бръчките"}
{"url": "https://www.blitz.bg/foto/dshcheryata-na-kichka-bodurova-podludyava-fenovete-s-erotichni-snimki-18_news582083.html", "text": "Дъщерята на Кичка Бодурова - 21-годишната Кристи-Жаклин, разби стереотипите на майка си. Наследницата на певицата публикува голи снимки в социалните мрежи, придружени с разкази за запои, татуировки и безкрайни купони, съобщава novini.bg. Кристи-Жаклин е с българо-гръцки корени. Тя е родена в Лос Анджелис и носи фамилията на баща си – Зарпас. Израснала е в богаташки квартал в Лас Вегас, без да ѝ липсва абсолютно нищо. Една от последните изцепки на девойката е признанието й отпреди 2 години, когато каза: „От 100 дни съм без марихуана и съм много щастлива. Мисля, че трябва да излезем и да се напием\".   Едва навършила 18 години Кристи-Жаклин се подложи на операция за уголемяване на бюста. Понастоящем 23-годишната Кристи-Жаклин радва близо 300 000-те си последователи в Инстаграм със секси кадри.  Почитателката на \"Междузвездни войни\", която е стабилно изрисувана, редовно показва татуировките си на феновете си в интернет. На корема си тя има изрисуван огромна сова, а лявото ѝ бедро е украсено с лика на принцеса Амидала.  Дъщерята на Бодурова, която се изявява като еротичен модел, не се срамува да демонстрира тялото си.", "date": "2018.02.26", "title": "Дъщерята на Кичка Бодурова подлудява феновете с еротични СНИМКИ (18+)"}
{"url": "https://www.blitz.bg/layfstayl/shoubiznes/kendl-dzhenr-vzrivi-mrezhata-publikuva-mega-seksi-chisto-goli-snimki-18_news582109.html", "text": "Кендъл Дженър последва вълната от популярни личности, които качват свои голи снимки в социалната мрежа Инстаграм. Красивата моделка сподели две свои голи снимки, които обаче не разкриват много от тялото й, а само загатват нежните й извивки.Yahoo style пише, че снимките са направени с много вкус и излъчват нежност и в същото време елегантност, защото не са вулгарни.  Фотограф на снимките е Саша Самсонова както е посочила в описанието към снимките самата Кендъл. Красивите фотографии показват Кендал в седнала поза. Фонът е също красив - в зелена градина. Единственото нещо, което \"носи\" е... диамантена огърлица. Изданието припомня, че сестрата на Кендъл Ким също стартира годината с по-разголени снимки в социалната мрежа, които предизвикаха редица позитивни и негативни коментари в интернет пространството.", "date": "2018.02.26", "title": "Кендъл Дженър взриви мрежата! Публикува мега секси чисто голи СНИМКИ 18+"}
{"url": "https://www.blitz.bg/layfstayl/khoroskop/koi-sa-nay-golemite-mzhkari-v-zodiaka_news582132.html", "text": "Зад всеки успял мъж стои жена, гласи една популярна сентенция. Но има и друга – когато един мъж престане да бъде мъж, една жена престава да бъде жена. Астролозите също имат свое мнение за най-мъжествените знаци в зодиака. Вижте класацията им, подредена от Elle.12 място – Везни   Това е знак, който трудно може да се нарече мъжествен, но пък е доста привлекателен за жените. Везните са грижовни, нежни, неконфликтни, но в никакъв случай не са изнежени или страхливи. Когато става въпрос за начало на връзка обаче винаги чакат първата крачка да направи жената. Не заради срамежливост, просто не обичат да се напрягат. 11 място – Риби Какви са Рибите? Много чувствителен и неспокоен знак, настроен да обича с главна буква. Емоциите са неговият начин да комуникира със света, рядко е лесно с тях. В същото време емоционалността на представителите на този знак не изключва тяхната мъжественост. Друг въпрос е, че чувствителността и бруталността създават доста неприятен ефект за близките. Представете си актьор, който е екшън и мелодраматичен едновременно. 10 място – Рак Най-чувствителната и емоционално уязвима от всички зодии. Тези, които имат късмет в личния си живот, ще се окажат мечтани съпрузи, които ще обичат и не изискват много. Но за да имате щастлив живот с тях трябва да сте много внимателни към тяхната деликатна душевност. А това често изисква доста усилия. 9 място – Козирог Какво изпитва Козирогът често не е ясно въобще. Той може да се ожени, да изглежда щастлив, а всъщност да се окаже, че през всичките години са се измъчвали. Мъжът Козирог живее със себе си, слуша себе си и действа според собствените си виждания. Козирозите са едновременно силни и сдържани, често не реагират на случващото се около тях. Или по-скоро никой не разбира как се чувстват. При тях я има харизмата на отсъствие. Изглежда, че са до вас, но в същото време те не са. Козирозите стават по-добри с възрастта и след 40-те се превръщат в почти идеални мъже. Благодарение на тяхната собствена концентрация, те не реагират на външни дразнители и не се страхуват от нищо. 8 място – Телец Тези момчета обичат да говорят, да мислят (особено за себе си), те са чувствителни и сантиментални. Предпочитат да наблюдават, а не да действат. Въпреки че не могат да бъдат считани за страхливци. Телците просто не харесват подвизите. Но те знаят какво значи да дадеш дума и най-важното – да я изпълниш. 7 място – Овен Мъжът роден под този знак е силен, до известна степен агресивен и харесва показността. Смел ли е? Да, независимо, че понякога фойерверките в негова полза да са повече от фалшиви. Но пък няма как да им се отрече смелостта и готовността за преодоляване на трудностите в живота. 6 място – Близнаци Не е новина, че Близнаците често менят настроението и амбициите си. Без да се колебаят ще поемат по всеки труден път, но също толкова лесно могат да се откажат от всяка цел ако нещо не им хареса. В любовта действат на принципа „хвани ме, ако можеш“, което определено не се харесва на всички жени. 5 място – Лъв Тук всичко е повече от ясно. Работа, сила, власт, гордост, статус и много подценено чувство за самоирония. Лъвовете са много брутални, но тъй като често не могат да се видят отвън, демонстрациите им понякога изглеждат комично. Опитайте се да не им се смеете и дори не се забавлявайте – може да предизвикате гнева им. 4 място – Дева Според астролозите под този знак има най-голям брой ергени. Те са силни, смели, много умни, но сдържани и не са готови за компромис. Един вид – или партньорът се коригира, или довиждане. Като цяло те са като статуса в социалните мрежи „всичко е сложно“. 3 място – Водолей Идеалистите, които знаят как да бъдат остри и до болка честни и откровени. Те не знаят как да мразят, ценят свободата, което прави доста трудно да бъдат обвързани. Представители на тази зодия най-често попадат в графата „разведени“. Често се случва приятелите им да са по-важни, отколкото половинката. Водолеят не изглежда точно като твърд човек, но е в състояние да отвърне на враговете си и безмълвно, без да се оплаква и да постигне поставените цели. 2 място – Скорпион Мъжете от този знак са брутални и доста трудни за общуване, а когато става въпрос за чувства дори се появява някаква жестокост. Те винаги влизат в битка, не познават граници и нищо не ги смущава. На публично място Скорпионът не знае как да покаже чувствата си, дори и любовта да изгаря сърцето му. Така е устроен. С него няма от какво да се страхувате, независимо, че има и провали. Неговата истинска и свръхчувствителна природа му помага винаги да изплува над повърхността при всякакви трудности. 1 място – Стрелец Един смел знак, чиито представители, уви, понякога предпочитат да затвърдят собствената си мъжественост с предателство. Те имат много високо самочувствие, така че искат най-доброто и се опитват да го получат. Ако ги нараните, няма да забравят и ще ви го върнат. Глупаво е, но при тях е така. Стрелците мразят скандалите, изясняват взаимоотношенията си винаги очи в очи.", "date": "2018.02.26", "title": "Кои са най-големите мъжкари в зодиака?"}
{"url": "https://www.blitz.bg/obshtestvo/ognen-ad-kola-gori-na-e-79-video_news582076.html", "text": "Кола се е запалила на международен път Е-79 между Монтана и Враца, съобщи BulNews.bg. Лек автомобил се е запалил преди обяд край село Сумер. На кадрите се вижда как предната част на колата е обгърната от пламъци, а шофьорът й се опитва да ги загаси. Случайни минувачи пък му помагат с допълнителни пожарогасители от возилата си.  Лекият автомобил е с газова уредба, но не е ясно дали това е причината за лумналия огън. Към момента няма данни за пострадали.  Колата е спряна встрани от пътя, за да не блокира движението.   ", "date": "2018.02.26", "title": "Огнен ад! Кола гори на Е-79 (ВИДЕО)"}
{"url": "https://www.blitz.bg/intsidenti/koshmar-v-razlozhko-snegorin-izletya-ot-ptya-i-se-stovari-na-relsite_news582100.html", "text": "Снегорин излезе от пътя и падна на железния път на теснолинейката Септември-Разлог-Добринище. Инцидентът е станал днес преди обяд. Веднага след него го последва и лека кола, която също занесе на заснежения път и се отърколи на релсите до снегорина.  За късмет пострадали в инцидентите няма, но атрактивната пътническа теснолинейка трябваше да изчака над половин час, докато изтеглят снегорина и лекия автомобил. Цялата статия може да прочетете на сайта на в. \" \"", "date": "2018.02.26", "title": "Кошмар в Разложко: Снегорин излетя от пътя и се стовари на релсите"}
{"url": "https://www.blitz.bg/obshtestvo/podiveli-pitbuli-nakhapakha-stopankata-si-kray-stara-zagora_news582127.html", "text": "Питбули нахапаха жестоко 47-годишна жена от Стара Загора в село Ръжена. Тя е настанена в болницата с разкъсни рани, съобщава БГНЕС. Инцидентът става днес около 15 часа в двора на семейната къща.  Синът пуска питбулите, те се сбиват, а жената се мъчи да ги разтърве, когато я нападат.  Жената е настанена в болница с ухапвания по лицето, ръцете и тялото.  По случая е образувано досъдебно производство.     ", "date": "2018.02.26", "title": "Подивели питбули нахапаха стопанката си край Стара Загора"}
{"url": "https://www.blitz.bg/layfstayl/svetski/shefkata-na-parlamenta-veche-sm-na-50-ne-e-strashno_news582056.html", "text": "Председателят на Народното събрание Цвета Караянчева благодари във Фейсбук за пожеланията по случай 50-ия си рожден ден. „Скъпи приятели, от вчера съм на 50! Не е страшно! Благодаря ви за поздравите и прекрасните пожелания!“, написа тя в социалната мрежа.     Караянчева позира за снимка в красив тоалет с разкошен букет от червени рози. Стената ѝ във Фейсбук е затрупана с честитки.    ", "date": "2018.02.26", "title": "Шефката на парламента: Вече съм на 50, не е страшно!"}
{"url": "https://www.blitz.bg/lyubopitno/vodeshch-skandalizira-s-vprosi-km-bremenna-premierka-koga-tochno-zachenakhte-video_news582068.html", "text": "Необичайно интервю на австралийски журналист с министър-председателя на Нова Зеландия Джасинда Ардърн взриви аудиторията. Зрителите го нарекоха „зловещо“ и „неуместно“, съобщава Би Би Си. По време на 60-минутното интервю репортерът ветеран Чарлс Ули заявил, че е бил „пленен“ от премиерката. Въпреки че до нея плътно стоял съпругът ѝ Кларк Гейфорд.     Репортерът задал необичаен въпрос на Ардърн, която наскоро обявила, че е бременна – кога е заченато бебето. По-късно тя заявила, че изобщо не била впечатлена от въпросите. „Да си призная, не мога да се сетя за нищо от това интервю, което да ми е направило особено впечатление“, казала тя.     Предаването е било замислено като профил на Ардърн, която на 37 години стана най-младият министър-председател на страната от над 100 години насам.     „Срещал съм много министър-председатели в своята работа, ни никога толкова млади, повечето не толкова умни, и никой от тях толкова привлекателен“, обявил Ули в началото.     Той се фокусирал особено много върху бременността на Ардърн: „Един много важен политически въпрос, който искам да ви попитам, и той е когато точно е терминът ви“. „Интересно е колко хора броят назад до датата на зачеването“, добавил той.   Министър-председателят отговорила, че детето е заченато „след изборите, но няма нужда да навлизаме в тези детайли“.     По-нататък в предварително заснет репортаж водещият изразил учудване, че Кларк Гейфорд, който изцяло ще поеме грижите за бебето, признал, че той се грижи за прането вкъщи.     Социалните мрежи избухнаха срещу Ули, наричайки предаването му „зловещо“. Австралийците пък се извиняват от името на Ули на Нова Зеландия.      Превод и редакция: БЛИЦ ", "date": "2018.02.26", "title": "Водещ скандализира с въпроси към бременна премиерка: Кога точно заченахте? (ВИДЕО)"}
{"url": "https://www.blitz.bg/politika/shche-padne-li-pravitelstvoto-zaradi-sdelkata-za-chez-tsvetanov-progovori-ekskluzivno-po-goreshchata-tema_news582142.html", "text": "\"Първо, нека кажем,че още няма сделка, а само предварителен договор. В управлението на ГЕРБ за тези 10 години ние не сме приватизирали нито една структура.\" Това каза Цветан Цветанов пред Цветанка Ризова в \"Лице в лице\" по bTV. \"Тази сделка е изповядана с предварителен договор в Чехия и е между две частни компании. От всичко което излезе могат да останат впечатления за притеснения, но тепърва ще се види дали има съответните средства и кои са източниците. Всичко ще бъде ясно след такава проверка. Хубавото в тази ситуация е, че има конкретно лице, а не офшорка. Докато не бъде проверено всичко от българските органи, не трябва ад правим заключения и държавата ни може да бъде подложена на спекулации\", допълни председателят на парламентарната група на ГЕРБ.  \"За тази сделка се говори от много време. Имало е и други участници. Много е интересна позицията на опозицията. Много остра реакция, която е доста забавена. Можеше преди година да реагират така. Много беше яростна защитата на БСП в позицията си, че тук има нещо нередно\", обясни още той.   Ризова припомни, че ВМРО са със същата декларация като БСП и са против тази сделка. \"За това ще има политически съвет, където ще вземем решение за оставката на Теменужка Петкова и кой ще вземе нейното място. Всичко зависи от проверките, които предстоят. Теменужка Петкова е изключително отговорна и не желае да бъде свързвана с тази сделка и да остави съмнение, че има пръст в нея\", заключи Цветанов.  На въпрос има ли ресурс тази сделка да бутне кабинета той отговори: Всичко зависи от проверките, които ще се се осъществят в най-близко бъдеще.", "date": "2018.02.26", "title": "Ще падне ли правителството заради сделката за ЧЕЗ? Цветанов проговори ексклузивно по горещата тема!"}
{"url": "https://www.blitz.bg/obshtestvo/regioni/cherveni-petna-ot-krv-na-ptnoto-platno-na-krstovishche-v-plovdiv-politsiyata-e-na-myastoto-na-intsidenta-snimki_news581926.html", "text": "Полиция окупира ключово кръстовище заради пътен инцидент. Злополуката е станала на светофара на Карловско шосе и булевард Дунав, където има две полицейски коли. По пътното платно точно на мястото за пресичане се забелязват червени петна – най-вероятно от кръв. Присъстващите полицаи отказаха всякаква информация за инцидента, но увериха ,че няма тежко пострадали. Няма ограничения в движението, но преминаващите автомобили трябва да се движат с повишено внимание на мястото на инцидента.  Източник:   ", "date": "2018.02.26", "title": "Червени петна от кръв на пътното платно на кръстовище в Пловдив, полицията е на мястото на инцидента (СНИМКИ)"}
{"url": "https://www.blitz.bg/obshtestvo/regioni/zaksali-v-snega-kray-krdzhali-snegorini-ne-se-vizhdakha-uzhasikhme-se_news581963.html", "text": "Снегорини не се виждаха. Имаше закъсали коли. Дори джипове. Ужасявахме се, че машините за чистене ще тръгнат на сутринта. Това разказва пред 24rodopi.com водач на МПС, който пътувал от Асеновград до Кърджали над 3 часа. Излязъл е на път в 21.00 часа в неделя и пристигнал в града край Арда малко след полунощ в понеделник.     Много автомобили спрели на паркингите в местността „Студената водица“ и край Паничкото, за да изчакат снегорин.     Кърджали осъмна с бяла премяна. Въпреки обявения от вчера червен код за понеделник, нито една улица не е изчистена от снега. „Видяхме снегорини в 7.30 часа. Сега ще се надпреварват с автомобилния трафик и пиковия час, когато цял град тръгва на работа. Защо не излязоха още в 5 или поне в 6 часа? За два дни ще имат работа след цяла зима бездействие?”, негодуваха шофьори.    ", "date": "2018.02.26", "title": "Закъсали в снега край Кърджали: Снегорини не се виждаха. Ужасихме се!"}
{"url": "https://www.blitz.bg/intsidenti/katastrofi/pistsi-i-panika-v-plovdiv-dva-reysa-se-udarikha-do-grebnata-snimki_news582135.html", "text": "Два автобуса на градския транспорт в Пловдив се блъснаха днес по обяд на бул. „Копривщица”. Инцидентът е станал на завоя към УХТ, съобщава marica.bg, позовавайки се на очевидци на катастрофата. Син рейс с номер 36, при влизане в завоя, е ударил автобус 17. Шофьорът на синята кола е карал с несъобразена скорост. „Ако не беше другият автобус да поеме удара, щяхме да отидем на релсите”, разказа мъжът, който е пътувал в  № 37.  По думите му при сблъсъка пътниците изпаднали в паника. „Вътре имаше бременни, малки деца. Хората пищяха”, обяснява очевидецът. Според него щетите по автобусите са доста големи. ", "date": "2018.02.26", "title": "Писъци и паника в Пловдив! Два рейса се удариха до Гребната (СНИМКИ)"}
{"url": "https://www.blitz.bg/obshtestvo/magistrala-trakiya-mezhdu-stara-zagora-i-burgas-e-ledena-przalka-ako-nyamate-4kh4-stoyte-vkshchi_news582117.html", "text": "Ако не се налага спешно да пътувате между София и Бургас, по-добре е да отложите шофирането. Метеорологичната обстановка в района между Стара Загора и Бургас по автомагистрала \"Тракия\" е крайно усложнена, пише Флагман. \"Аз съм с джип \"Тойота Ланд Крузер\", с надеждни гуми и едва успявам да удържа положението, трасето не е за леки автомобили - все едно е да тръгнат с шейни\", съобщи по телефона наш читател и предупреди Агенция пътна инфраструктура да вземе бързи мерки по предупреждаване на водачите на МПС.   Силният вятър допълнително създава трудности и намалява видимостта, тъй като разпръсква и набива снежинките в стъклата.   Магистралата буквално е ледена пързалка със слой около 3-4 см.     ", "date": "2018.02.26", "title": "Магистрала \"Тракия\" между Стара Загора и Бургас е ледена пързалка, ако нямате 4х4, стойте вкъщи!"}
{"url": "https://www.blitz.bg/obshtestvo/stolitsa/10-godishno-momchentse-s-autizm-izchezna-v-knyazhevo_news582179.html", "text": "Издирва се 10-годишния Йордан Танев. Изчезнал е днес следобед от помощното училище в Княжево. Не се е качил в училищния автобус, а шофьорът му не може да обясни какво точно се е случило, съобщава bTV.  Йордан е аутист и не може да говори. Не знае името си.  Екип на 6-то РПУ пътува към училището.  Йордан е облечен със синьо яке и за последно е видян на площада в Княжево.", "date": "2018.02.26", "title": "10-годишно момченце с аутизъм изчезна в Княжево"}
{"url": "https://www.blitz.bg/politika/krum-zarkov-ot-bsp-ima-kosveni-dokazatelstva-che-pravitelstvoto-e-znaelo-kakvo-se-sluchva-s-chez_news581956.html", "text": "Има косвени доказателства за това, че правителството е знаело какво се случва. Това каза в сутрешния блок на bTV Крум Зарков, заместник-председател на парламентарната група на БСП, по повод сделката по продажбата на ЧЕЗ. „Първото е посещението на чешкия премиер в края на януари. Една от темите на разговора между двамата премиери е подготвянето на купуването на ЧЕЗ  Знаело се, че процедурата върви, че „Енерго Про“ е отпаднало“, посочи той.     Второто доказателство, според него, е оставката на Теменужка Петкова. „Министърът на енергетиката си подаде оставката – в четвъртък избухна скандала, в петък сутринта след парламентарния контрол неочаквано хвърли оставка. Защо? Не може да е само защо е приятелка с купувачката“, каза Зарков.     „Съмненията съществуват със или без оставка. Не може 12 часа след избухването на скандала министърът да твърди, че не знае нищо“, допълни той.     Коментирайки думи на премиера, Зарков посочи: „2005 година са продадени 65% от ЕРП-тата. 2009 година правителството на Бойко Борисов продава останалите 33%“.     „Неприемлива е постановката, че държавата ни няма нищо общо с тази сделка. Това е начинът, по който България се управлява – чрез сламени хора“, каза социалистът.     Според него, няма как ДАНС да не се е занимавала със сделката.     „Държавата има право, без да се нарушават принципите на пазарната икономика, да се намеси като играч“, каза Зарков. „Без да се разкрие чии са тези интереси, тази сделка не бива да се случва“, смята той.    ", "date": "2018.02.26", "title": "Крум Зарков от БСП: Има косвени доказателства, че правителството е знаело какво се случва с ЧЕЗ"}
{"url": "https://www.blitz.bg/ikonomika/ginka-vrbakova-progovori-za-dramata-na-letishcheto-v-praga-razkri-kolko-miliona-ima-i-shche-preprodade-li-chez_news581959.html", "text": "От 20 години живея в София иначе съм от Пазарджик. От 20 години съм в бизнеса, а от 10 се занимавам сериозно с енергетика. Не съм нова и посадена от някъде. Това заяви Гинка Върбакова, новият собственик на ЧЕЗ, в \"Здравей, България\". \"Аз съм крайният собственик. Беше обяснено, че компанията, която участва в процедурата, е на една година. Да, това е компания, зад която стоят моите компании. Фирмата е създадена специално за сделката. Затова тази фирма е с капитал 50 000 лева. По българското законодателство тя можеше да бъде и с 2 лева капитал. Крайният собственик в Търговския регистър съм аз, чрез наше акционерно дружество\", каза Върбакова.  \" Да, милионерка съм. Активите на нашите компании се оценяват на около 100 млн. лева.  Финансирането няма как да го коментираме в момента, защото имаме договори за конфиденциалност. Така или иначе покупката на дружеството и на активите на ЧЕЗ България ще станат с кредит от международна банкова институция. Когато сделката се финализира, ще стане много ясно от къде е финансирането\", каза тя.  \"Сменя се собствеността на компанията, но не и нейното управление. Може да има смени във висшия мениджмънт, но ние като цяло купуваме готова компания с готов екип. Ние ще задаваме само рамката и стратегията и ще следим за ефективността на компанията\", каза Върбакова.  \"Имаме самочувствието, че имаме достатъчно опит зад гърба си в областта на енергетиката. Ние купуваме една добре работеща компания с добър екип от специалисти. За хората всичко си остава така както е био. Смяната на собствеността не променя по никакъв начин продукта, който крайният потребител ще получава. Ние към момента не сме все още собственици на компанията в момента\", каза тя. \"Изпускайки полет от Прага сега загубих част от багажа си. Договорът за сделката беше най-ценният товар обаче. Носихме го обаче в ръчния багаж. Теглото му е 15 килограма\", разкри тя.  \" Познавам Теменужка Петкова от 20 години.   Случайно се срещнахме, запознахме се и сприятелихме .  Благодарение на нея в последните години енергетиката беше оздравена и тези критични моменти, които имаше преди това с този сектор, са вече минало.  Цялата сделка се проведе по чешкото законодателство. Всички разговори бяха в Прага и българското правителство, министри или политически лица, не са имали никаква информация за нея.  Не знам защо госпожа Петкова е подала оставка. Тя е експерт и няма нищо общо със сделката,  която ще сключим. Други политици не познавам, защото не бях известна в тези среди. Аз работя в сферата на бизнеса и така смятам да остане. Не искам да бъда използвана за политически цели\", каза Върбакова.  \"Процедурата беше открита, и то повече от една година. Излизаше постоянно информация кои са кандидатите за покупката на дружеството.  Учудвам се каква е тази истерия, защото от година медиите показват кои бяхме кандидатите \", каза тя.  \"Към момента моите компании са много стабилни. Плащам си данъците. Няма банка, която да финансира такава сделка, ако собственикът, тоест аз, имам задължения\", заяви Върбакова.  \" Категорично не възнамеряваме да продаваме собствеността на дружеството на трето лице\" , добави тя.  \"Приятели и близки се ядосват и се сърдят как може да се говорят такива неща за мен. Ядосват се защо ми се говори на малко име\", възмути се Върбакова.     ", "date": "2018.02.26", "title": "Гинка Върбакова проговори за драмата на летището в Прага, разкри колко милиона има и ще препродаде ли ЧЕЗ"}
{"url": "https://www.blitz.bg/blits-tv/momche-skochi-ot-most-i-zagina-a-negovite-priyateli-se-khilyat-i-snimat-video_news582096.html", "text": "В Бразилия младеж се опита да шокира всички свои приятели, като скочи от мост във вода, но дълбочината му изиграла лоша шега и той се ударил в дъното. В резултат любителят на екстремното починал, а неговите приятели снимали с телефоните си случващото се без да разберат, че са станали свидетели на ужасната трагедия. На запис се чува как хората се смеят, без да разбират, че момчето е получило сериозни и смъртоносни травми.      ", "date": "2018.02.26", "title": "Момче скочи от мост и загина, а неговите приятели се хилят и снимат ВИДЕО"}
{"url": "https://www.blitz.bg/obshtestvo/chez-ubedeni-sme-che-inerkom-shche-plati-i-shche-upravlyava-dobre_news582104.html", "text": "Чешката държавна компания ЧЕЗ е напълно убедена в способността на “Инерком“ да плати активите и да управлява добре електроенергийното дружество. Това заяви за БНР говорителят на ЧЕЗ Алис Хоракова. Тя отказа да назове цената на сделката и с помощта на кои финансови институции се извършва. \"Всички компании, включени в процеса по продажбата, преминаха през проверка за изпълнението на критериите, която беше направена от ЧЕЗ. Също така, банките, които са ангажирани в процеса, направиха свои проверки, както изисква законодателството. Надзорният съвет на ЧЕЗ получи няколко независими доклада, свързани с плащанията на “Инерком“\", каза Хоракова.  Говорителката на ЧЕЗ е категорична, че сделката ще бъде окончателно приключена, когато се получи разрешение от Комисията за защита на конкуренцията: \"Цялата процедура преминава според българското законодателство и ние не очакваме спиране или връщане на сделката\".      Междувременно Националната агенция за приходите /НАП/ е започнала проверка по сделката между ЧЕЗ и “Инерком“, съобщи националното радио. От НАП отказаха да уточнят детайли около самата проверка, докато тя не приключи. Тъй като е данъчно-осигурителна информация, от приходната агенция не коментираха и дали има запори върху сметки или имущество на собственика на “Инерком“ Гинка Върбакова и съпруга й Славчо Върбаков.  Премиерът Бойко Борисов поиска НАП и ДАНС да проверят случая.  ", "date": "2018.02.26", "title": "ЧЕЗ: Убедени сме, че ”Инерком” ще плати и ще управлява добре"}
{"url": "https://www.blitz.bg/ikonomika/gazprom-zapisva-rekordni-dostavki-na-gaz-za-evropa_news582140.html", "text": "През последните четири дни руската газова компания \"Газпром\" на четири пъти подобрява рекорда за износ на газ към Европа, пише ТАСС, цитиран от Инвестор. В неделя \"Газпром\" записва исторически рекорд от 655,2 млн. куб. метра природен газ на денонощие за европейските потребители.През 2017 година компанията увеличи доставките на газ за Европа с 8,1% до 193,6 млрд. куб. метра, а добивът се увеличава с 12,4% до 472 млрд. куб. метра. Този ръст се дължи основно на повишението в Западна и Централна Европа, което за \"Газпром\" е доказателство за икономическата изгода от реализацията на \"Северен поток\" 2.  Рекорден е износът към Германия през 2017 година, след като е нараснал със 7,1% до 53,4 млрд. куб. метра. Берлин е и един от лобистите за разширението на газопровода \"Северен поток\", но съпротивата в Централна Европа е голяма. Исторически максимум \"Газпром\" има и по отношение на доставките за Австрия и Холандия, както и за Дания, става ясно още от данни на компанията.", "date": "2018.02.26", "title": "\"Газпром\" записва рекордни доставки на газ за Европа"}
{"url": "https://www.blitz.bg/svyat/ogromen-tovaren-samolet-plamna-v-nebeto-nad-germaniya-snimki_news582169.html", "text": "Един от най-големите товарни самолети Airbus Beluga е извършил аварийно кацане в Хамбург заради пожар на борда. Това съобщава Bild, позовавайки се на местната пожарна. Огънят е избухнал в пилотската кабина. Предполага се, че инцидентът е предизвикан от запалване на кабел.     Самолетът е кацнал принудително на неголямо летище в Хамбург. 3-членният екипаж на товарната машина не е пострадал.  Превод: БЛИЦ", "date": "2018.02.26", "title": "Огромен товарен самолет пламна в небето над Германия (СНИМКИ)"}
{"url": "https://www.blitz.bg/foto/potresavashchi-snimki-neshcha-koito-mogat-da-se-sluchvat-samo-v-ponedelnik-sutrinta_news582168.html", "text": "Кой не харесва уикенда? Сигурно само закоравелите работохолици, които са изпълнени с амбиции и нови идеи. Повечето хора харесват да си почиват и да празнуват, а не да се трудят.Често обаче почивните дни се превръщат в такива, в които има много странични задачи и всичките трябва да бъда свършени.    Не е учудващи, че в понеделник вместо свежи и бодри хора на работа отиват сънливи, измъчени и зли личности, които не само се държат лошо, но и изглеждат доста странно.   Вижте тези глупави ситуации, които са се случили само заради ненавистния понеделник. Ако утрото е добро, то то не е в понеделник.           Отглеждаш си брада цял месец. Искаш една сутрин да я подравниш, но объркваш приставката на машинката.              Някой май много е бързал.         След лака за коса мишниците миришат хубаво, а и парят още по-хубаво.       Манипулациите с кафе машината сутринта са най-различни.", "date": "2018.02.26", "title": "Потресаващи СНИМКИ! Неща, които могат да се случват само в понеделник сутринта"}
{"url": "https://www.blitz.bg/layfstayl/skorost/totalen-shok-sred-fenovete-novata-lada-niva-nyama-da-e-ruska_news582154.html", "text": "Смяната на поколенията на култовата Lada Niva предстои, като това се очаква да се случи през 2021 година. Новият всъдеход обаче ще се прави на чуждестранна платформа и ще е с напречно разположен двигател, пише Факти бг.За платформа на новата Niva най-вероятно ще се използва т.нар. Global Access, на която се правят Logan, Duster и Kaptur. Не е изключено от АвтоВАЗ да използват и модернизираната база от новата Dacia Duster.  Новата Lada 4x4 или позната у нас като Niva няма да разполага и с руски двигатели и скоростни кутии. За базов мотор е избран 1.6-литровият HR16 на Nissan, а 4х4 системата ще е заимствана от Duster. Единственото, което искат да направят инженерите от Толиати, но то ще се случи в по-далечно бъдеще, е да добавят понижаващи предавки към механичната трансмисия на Duster. И за капак на всичко, новата Lada Niva ще се произвежда и в завода на Renault в Бразилия.", "date": "2018.02.26", "title": "Тотален шок сред феновете! Новата Lada Niva няма да е руска"}
{"url": "https://www.blitz.bg/politika/ginka-vrbanova-razkri-dali-poznava-boyko-borisov_news582150.html", "text": "Продажбата на ЧЕЗ не изисква одобрението на комисията за енергийно и водно регулиране (КЕВР). Това стана ясно от отговорите на бизнесдамата Гинка Върбакова в интервю за bTV. Върбакова отрече да познава премиера Бойко Борисов, нито бизнесмена Христо Ковачки, каквито спекулации се появиха.Според Гинка Върбакова министърът на енергетиката в оставка Теменужка Петкова е \"приятелка и позната\", но не е знаела за намеренията на „Инерком” да купи бизнеса на ЧЕЗ в България. Оказва се, че ако комисията за защита конкуренцията одобри сделката - няма пречка за финализирането й. От комисията за енергийно и водно регулиране потвърдиха за bTV, че ако става въпрос за прехвърляне на акции между ЧЕЗ и „Инерком” няма основания за доказване на опита на компанията и промяна на лиценза. Подобна процедура би се наложила единствено, ако като обезпечения към банката, която финансира сделката се заложи част от електроразпределителната мрежа. „Аз съм крайният собственик, вижда се от Търговския регистър. Не работим с офшорни компании”, посочи Гинка Върбакова - собственик на \"Инерком България\".  Гинка Върбакова обясни, че това няма да се прави и сделката ще е по същия ред, по който преди шест години „Енерго Про” купи активите на немската „Еон” в Североизточна България. Върбакова заяви, че ще бъде направено прехвърляне на акции и електроразпределителната мрежа няма да бъде залог по кредита и само ще бъде сменена собствеността. Тя отрече да има намерение да продава ЧЕЗ в близките година-две.  Пламен Младеновски от дирекция \"Електроенергетика и топлоенергетика\" към КЕВР посочи, че, ако продажбата стане по-същата схема, по-която беше продаден „Еон” преди години, тогава, като залог за привлечения капитал се използваха акциите на дружеството, и тогава КЕВР няма правомощия по сега действащото законодателство да се произнася по сделката. Той добави, че промяна на името на дружеството не е основание за промяна на лицензията, т.е. за преразглеждане на лицензията.", "date": "2018.02.26", "title": "Гинка Върбанова разкри дали познава Бойко Борисов!"}
{"url": "https://www.blitz.bg/stsena/mark-khamil-prizna-koy-e-lyubimiyat-mu-film_news581928.html", "text": "Актьорът Марк Хамил обяви, че „Пазителите“ е любимият му филм, съобщи Screen Rant, цитиран от fakti.bg Филмът за супергерои от 2009 г. се превърна в едно от най-противоречивите заглавия в историята. Част от публиката въобще не го хареса, но критиците му дадоха високи оценки.  Актьорът, който е известен с ролята си на Люк Скайуокър призна в Twitter, че любимият му филм е именно „Пазителите“.  Вече бе потвърдено, че комиксите за героите ще получат и сериал. ", "date": "2018.02.26", "title": "Марк Хамил призна кой е любимият му филм"}
{"url": "https://www.blitz.bg/politika/veselin-mareshki-senzatsionno-i-na-men-mi-predlozhikha-da-kupya-chez-ne-vizhdam-nishcho-neredno-v-sdelkata_news581979.html", "text": "Защо Корнелия Нинова и БСП вдигат шум, ако се окаже, че основен спонсор на Нинова ходи на лов с шефа на фирма, която също е участвала в надпреварата на ЧЕЗ и не спечелила? Тогава тя също трябва да подаде оставка. Това каза лидерът на партия ВОЛЯ и заместник-председател на парламента Веселин Марешки. Такава теза чул той в медиите. Фактът, че фирмата купувач на ЧЕЗ не е известна в обществото, не е притеснителен сам по себе си, посочи той. „Може да се окаже, че български бизнесмен, който е под пълния контрол и натиск на държавата, много по-добре ще управлява активите в интерес на българския народ. Ако те не се справят, ще изгубят много пари“, посочи той.     Марешки разкри, че на него също му е било предложено да купи ЧЕЗ. „Беше ми предложено: „ЧЕЗ излезе на пазара, нямаш ли интерес?“, разгледах документите и реших, че не мога да се справя, аз не съм от този бизнес“, обясни Марешки.     „Аз не мисля, че някой ще инвестира 600-700 млн. лв., за да ги изгуби“, каза той относно фирмата на Гинка Върбакова.     „Едно от най-неприятните впечатления, които ми направи Корнелия Нинова, но и не само тя, да казва „Гинка от Пазарджик“. Не може за един нормален бизнесмен, за който аз не съм чувал нищо лошо за нейните фирми, тя не е престъпничка, да казваш „Гинка от Пазарджик“. Представяте ли си от втората по големина партия как се отнасят примерно към Калинка от Хасково, защото тя е фризьорка, или за обикновения български гражданин, който е безработен или пенсионер? Те не ги броят за живи тези хора. Не може по този начин нито един политик да се отнася към който и да е български гражданин“, възмути се Марешки.     „Аз в самата сделка не виждам нищо лошо. Виждам лошо, ако се докажат всички съмнения\", коментира той.       ", "date": "2018.02.26", "title": "Веселин Марешки сензационно: И на мен ми предложиха да купя ЧЕЗ, не виждам нищо нередно в сделката"}
{"url": "https://www.blitz.bg/lyubopitno/unikalno-video-korabi-na-izvnzemni-se-biyat-pomezhdu-si-v-nebeto_news582101.html", "text": "Възможно ли е това? НЛО да водят въздушен бой пред очите на земляните? Най-малкото, в сайтовете за извънземни се съобщава за такива случаи. През изминалите дни обаче видео от подобно „сражение“ бе публикувано в популярния канал в YouTube UFOmania, посветен на всякакви паранормални явления, пише Езорейтер. Интересният клип е обсъждана тема номер едно сред потребителите в мрежата.   Клипът е заснет от жена, която живее в щата Невада. Тя е решила да запази анонимност. Според думите ѝ, тя е била в автомобила си и е чакала своя приятел, който бил влязъл в хранителен магазин. Изведнъж американката забелязала ярки светлини в небето, които не приличали на нещо, което тя била виждала до сега, затова тя решила да ги заснеме на видео.  Тя въобще не е могла и да предположи в онзи момент, че ще успее да заснеме нещо толкова поразително, защото полетът на ярките светлини в небето образувал извита на около 45 градуса линия спрямо хоризонта, а след това те започнали стремглаво да летят нагоре.  Междувременно между двете НЛО избухвали други ярки светлини, сякаш отгоре някой стреля по тях. В отговор, последвал ответен огън, който приличал на изстрелването на ракети.    Уфолозите и други потребители в мрежата, които се интересуват от темата за извънземните, са в недоумение: картината като цяло прилича на въздушен бой, при това между извънземни кораби. При това автентичността на видеото не буди никакви подозрения. Превод и редакция: БЛИЦ     ", "date": "2018.02.26", "title": "Уникално ВИДЕО! Кораби на извънземни се бият помежду си в небето"}
{"url": "https://www.blitz.bg/ikonomika/bezrabotnite-v-es-sa-v-seriozna-opasnost-a-broyat-im-raste_news582026.html", "text": "Близо половината (или 48,7%) от безработните лица на възраст между 16 и 64 години в Европейския съюз са били изложени на риск от бедност (след социални трансфери към тях) през 2016-а, показва проучване на Евростат, цитирано от БНР. С други думи, рискът от парична бедност е пет пъти по-голям сред безработните европейци, отколкото при заетите лица в рамките на ЕС, от които едва 9,6% са изложени на подобен риск.     През последните 10 години делът на безработните лица, изложени на риск от бедност, се е увеличавал непрекъснато - от 41,5% през 2006-а до 48,7% през 2016-а, отчита европейската статистика.     Трябва да се има предвид, че лицата, изложени на риск от бедност, са тези, които живеят в домакинства с разполагаем доход под прага на риска от бедност, който се определя като 60% от средния национален еквивалентен разполагаем доход (след социалните трансфери), посочва Евростат.     Любопитно е да се отбележи, че най-големият дял на безработни лица, намиращи се в риск от бедност, е в Германия (цели 70,8% от безработните германци), следвана от Литва (60,5%). Над половината от безработните лица в Латвия (55,8%), България (54,9%), Естония (54,8%), Чешката република (52,3%), Румъния (51,4%) и Швеция (50,3%) също се намират в риск от бедност. Това означава, че нашата страна се намира на четвърто място сред всички страни - членки на ЕС с най-високи нива на риск от бедност сред безработните лица.     На другия край на тази скала с под 40% от безработните, които са изложени на риск от бедност, се намират Кипър (37,3%), Финландия (също 37,3%), Франция (38,4%) и Дания (38,6%).     Разликата между безработните и трудещите се, които са изложени на риск от бедност, е отново най-висока в Германия, където 70,8% от безработните лица и едва 9,5% от заетите лица са изложени на подобен риск, което прави разлика от цели 61,3 процентни пункта. Следват държави като Литва (разлика от 51,8 процентни пункта ), Чешката република (48,5 процентни пункта) и Латвия (47,3 процентни пункта).     Според Евростат 11,6% от заетите българи са изложени на риск от бедност спрямо 54,9% от безработните, което прави разлика от 43,3 процентни пункта. Това ни нарежда на пето място сред всички страни - членки на ЕС.     В същото време тази разлика е значително по-слабо изразена в Кипър (37,3% за безработни лица, 8,4% за заетите лица, или разлика от едва 28,9 процентни пункта разлика), Франция (30,5 процентни пункта) и Португалия (30,8 процентни пункта).    ", "date": "2018.02.26", "title": "Безработните в ЕС са в сериозна опасност, а броят им расте"}
