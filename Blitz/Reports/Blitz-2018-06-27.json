{"url": "https://www.blitz.bg/blits-tv/ukrainski-voenen-khukna-chisto-gol-iz-grad-chuguev-video-18_news609440.html", "text": "Чисто гол мъж се разхождаше през нощта по улиците на град Чугуев в Харковска област на Украйна. Местни медии съобщават, че неадекватният индивид се е оказал военнослужещ от 54-та бригада. По време на разходката си кукото е закачал и момичета.По думите на очевидци, гражданка е чула силен вик на момиче, което тичало из парка \"Молодежний\", а след нея тичала група млади мъже. \"Момчетата спряха патрулка и започнаха да сочат към магазина за закуски. Там лежеше чисто гол мъж, който бе притиснат от младежи към асфалта\", разказаха местни жители.   Очевидците на странния инцидент са извикали полиция. Военният е предаден на органите на реда.   Превод и редакция: БЛИЦ    ", "date": "2018.06.27", "title": "Украински военен хукна чисто гол из град Чугуев (ВИДЕО 18+)"}
{"url": "https://www.blitz.bg/obshtestvo/stolitsa/trima-uchenitsi-postradakha-pri-napadenie-v-rayona-na-stolichna-gimnaziya_news609949.html", "text": "Трима ученици пострадаха в столицата, след като непознати започнали да ги обиждат, а след това и да ги удрят. Според пострадалите нападението е станало пред входа на Професионалната гимназия по механоелектротехника. От ръководството ѝ обясниха, че са разгледали записите от охранителните камери, но данни за побой на тях няма.   Преди няколко месеца младежи с качулки нахлуха с бухалки в същото училище, за да се саморазправят с ученик.  „Дойдоха тук и започнаха да ни гонят и да  ни бият”, разказа пред bTV Пепи, един от потърпевшите.  „Него го удариха два пъти, тръгнах да тичам, а мен ме удариха в гръб”, допълни Методи.   „Научих от една от чистачките, че наш ученик е бил нападнат на бул. „Сливница”, не е на територията на училището, не е нашата улица”, заяви директорът Мардирос Зовикян. ", "date": "2018.06.27", "title": "Трима ученици пострадаха при нападение в района на столична гимназия"}
{"url": "https://www.blitz.bg/intsidenti/stikhii/obitatelite-na-vilna-zona-izgrev-izkarakha-koshmarna-noshch-mlniya-podpali-pokriva-na-kshcha_news609922.html", "text": "Мълния подпали покрива на къща във вилна зона \"Изгрев\", между Балчик и Албена. Сигналът е получен 5 минути след полунощ в сряда. На място пристигнали два автомобила на пожарната от Кранево и Балчик, които успели да потушат пламъците едва към 4 часа сутринта. Собственикът Костадин Тенчев по това време гледал мач от световното първенство. Според него, въпреки проливния дъжд, огънят е пламнал за секунди. Самият той по чудо не е засегнат. Сградата няма гръмоотвод и застраховка. Щетите са за хиляди левове, всички уреди са изгорели. Цялата вилна зона се тресяла от мълнии, твърдят очевидци, пише \"Монитор\".   „Това е първият пожар, причинен от мълния тази година. Обикновено падналият гръм подпалва сухи треви, но от много години не е имало подпалени жилищни сгради от мълния”, коментира директорът на РС “Пожарна безопасност и защита на населението” Дарин Димитров. ", "date": "2018.06.27", "title": "Обитателите на вилна зона \"Изгрев\" изкараха кошмарна нощ, мълния подпали покрива на къща"}
{"url": "https://www.blitz.bg/svyat/shokirashcho-video-britanki-podivyakha-i-prebikha-mladezh-v-londonskoto-metro_news609937.html", "text": "Видео, разпространено в мрежата, показва шокиращ момент, в който четири жени ритат и тъпчат мъж в метростанция в Лондон. Чува се как на заден план крещят очевидци на побоя. Жените са пребили 19-годишен младеж, който в резултат на ударите лежи в несвяст на пода, докато служителите на подземната железница напразно се опитват да го отърват от женската ярост.По време на яростното нападение, се вижда на видеото, как жените постоянно тъпчат младежа, докато той лежи по лице на пода.   Нападението е извършено малко след 02:00 часа в неделя сутринта. Докато една от жените се опитва да пореден път да ритне жертвата си, друга се опитва да я дръпне назад като ѝ крещи \"стига вече, стига\".   В резултат на побоя жертвата е получила травма на костта около окото и редица порезни рани по лицето си. Младежът е хоспитализиран. Четирите млади жени са задържани.     Говорител на британската транспортна полиция заяви: \"Жените - на 26, 22 години, са арестувани на мястото на инцидента по обвинения в нанасяне на телесни повреди и нарушаване на обществения ред. По време на ареста те са нападнали двама полицаи. И четирите към момента са освободени, но разследването срещу тях продължава\".   Нападението бе извършено на фона на вълната от шокиращо насилие по улиците на Великобритания. В събота 15-годишно момче от Фомфорд в Източен Лондон стана 77-та жертва на убийство от началото на годината в британската столица и 49-ата жертва на смъртоносно наръгване.          ", "date": "2018.06.27", "title": "Шокиращо ВИДЕО! Британки подивяха и пребиха младеж в лондонското метро"}
{"url": "https://www.blitz.bg/intsidenti/stikhii/strashen-poroy-prevrna-slivenskite-ulitsi-v-kalni-reki-snimki_news609954.html", "text": "Проливен дъжд превърна улиците на Сливен в кални реки. На някои кръстовища в града се образуваха тапи, а шофьорите търсеха помощ, за да избутат автомобилите си от придошлата вода. Според местните хора причината за наводнението е непочистените шахти.  Според тях при най-малкия дъжд градът се наводнява, съобщава bTV. ", "date": "2018.06.27", "title": "Страшен порой превърна сливенските улици в кални реки (СНИМКИ)"}
{"url": "https://www.blitz.bg/intsidenti/stikhii/na-khalkidiki-stava-vse-po-strashno-vodata-vlachi-koli-i-drveta-km-moreto-vodolazi-spasyavat-startsi-video_news609872.html", "text": "Целият полуостров Халкидики е залят от вода и обхванат от тежки наводнения, като обстановката продължава да се усложнява и съществува опасност за живота на хората, пише \"Фокус\", позовавайки се на гръцкото електронно издание Еfsyn.gr. Според изданието на полуостров Халкидики е засегната цялата инфраструктура, пътищата, селищата, блокирани са редица превозни средства. Акални и поройни води застрашават живота на жителите на редица селища. Според информация на Информационна агенция ANNA-MPA най-големи проблеми са регистрирани в района на Никити на полуостров Ситония (втория ръкав на Халкидики), където пътищата са се превърнали в реки, отнасящи към морето превозни средства, кофи за боклук, дървета и др.  Агенцията съобщава за двама възрастни граждани на Никити, които са спасени от водолази, след като колата им е била понесена към морето, а те са се качили на нейния покрив. Силите на пожарната са спасили 4-ма пътници от друг автомобил в района на Калория. На първия ръкав на Халкидики - Касандра са нанесени щети на селищата Касандрия, Сивири и Нея Фокеа. Силни валежи са регистрирани в цялата североизточна част на Халкидики, в посока на Аспровалта и Кавала.  Еfsyn съобщава, че на полуостров Ситония са получени 90 обаждания за помощ и изпомпване на води, докато по същото време пожарните служби са се намесели при 100 случая в Касандра. При 8 инцидента са спасени пътници на отнесени от водата превозни средства.  По информация на гръцката полиция са затворени всички крайбрежни и провинциални пътища. Причината главно са наноси, дървета и камъни, донесени от водите на пътно платно. Кметът на Ситония Йоанис Цзициос е заявил по радио 104,9 ФМ, че местните власти правят всичко възможно за нормализиране на ситуацията и за преодоляване на проблемите, причинени от лошото време. По думите на кмета най-големи щети са нанесени на селището Никити , където е залята цялата главна улица и е отнесена голяма част от плажа. Въпреки че движението на моторни превозни средства по главния път от Никити за Неос Мармарас и от Никити за Неа Мудания се извършва безпроблемно все още има местни пътища, по които движението е затруднено и съществува опасност за пътуващите.  Мобилизирани са усилията на всички бизнесмени и частни предприемачи, които могат да предоставят машини за бързо отстраняване на проблемите. Гръцкото електронно издание цитира префекта на централна Македония Емануил Чулакис , който е заявил, че 15 противопожарни автомобила и 50 пожарникари продължават да се борят срещу щетите от наводнението в района на Никити, като допълнителни проблеми са създадени от скъсани водопроводи и прекъснатата пътна настилка в района на Торони, Ситония и на голяма част от селищата от източната страна. Допълнителни сили и средства са ангажирани за изчистване на наносите от пясък, тиня и кал, които покриват по-голямата част от пътищата на полуострова. ", "date": "2018.06.27", "title": "На Халкидики става все по-страшно! Водата влачи коли и дървета към морето, водолази спасяват старци (ВИДЕО)"}
{"url": "https://www.blitz.bg/obshtestvo/spasikha-nashentsi-bedstvashchi-v-grtsiya_news609902.html", "text": "В следствие на пораженията от циклона „Нефели“ в Северна Гърция в Генералното консулство (ГК) на Република България в Солун до този момент са постъпили два сигнала за бедстващи български семейства и осем обаждания на българи с цел информиране за обстановката, съобщиха от пресцентъра на външно министерство. Генералното консулство-Солун се е свързало своевременно с гръцките власти, за да бъде оказано съдействие на нашите сънародници. В резултат на предприетите съвместни действия от страна на МВнР, дипломатическата ни мисия в Гърция, отдела за международно сътрудничество на Главна дирекция „Пожарна безопасност и защита на населението“ на МВР и гръцката Противопожарна служба, едното семейство е евакуирано, а за другото е установено, че не е необходимо да бъде транспортирано спешно, поради успокояване на метеорологичната обстановка. По последни данни днес и двете семейства пътуват обратно към България.  Към момента метеорологичната обстановка е най-сериозна в районите на Волос, Лариса и Халкидики, където има информация за наводнения и нанесени материални щети. По данни на местната Противопожарна служба през последните 24 часа в тези райони са получени множество сигнали за изпомпване на вода от сгради, както и за транспортиране на бедстващи.  Всички български граждани, които имат нужда от съдействие или биха искали да подадат сигнал за техни бедстващи близки, могат да сигнализират дежурните телефони на ГК Солун - +30 2310 829 210 и +30 2310 869 510 и на посолството ни в Атина - +30 210 67 48 105, 106, 107. На сайта на МВнР са публикувани и препоръки за наши сънародници, пътуващи или намиращи се на територията на Гърция: http://www.mfa.bg/bg/events/63/2/7148/index.html. Дирекция „Ситуационен център“ на МВнР наблюдава непрекъснато ситуацията в Гърция и е в постоянна готовност да окаже съдействие на изпаднали в беда български граждани. Дирекцията приема денонощно сигнали за съдействие на телефон: 02/948 24 04 и имейл:   МВнР препоръчва на всички граждани, пътуващи за чужбина, да се регистрират в услугата „Пътувам за“ на следния адрес: http://www.mfa.bg/120/patuvamza.  ", "date": "2018.06.27", "title": "Спасиха нашенци, бедстващи в Гърция"}
{"url": "https://www.blitz.bg/politika/deputatite-vzekha-vazhno-reshenie-svrzano-ss-zabranata-za-pushene-na-zakrito_news609883.html", "text": "Депутатите от икономическата комисия отхвърлиха светкавично бързо промените на Валери Симеонов в Закона за здравето за отпадане на забраната да пушим в заведенията. Само двама народни избраници от БСП подкрепиха предложението, дори самите Обединени патриоти не дадоха рамо на вицепремиера си. \"За\" правото да пушим, когато сме на ресторант, се обяви и самият председател на икономическата комисия Петър Кънев. Като преди това подчерта, че депутатите от левицата ще гласуват по съвест. Двама от тях се възпротивиха на падането на забраната за дим в бара, а мнозинството народни представители в комисията, включително ГЕРБ, гласува \"въздържал се\", информира Канал 3.   Законът бе отхвърлен за десетина минути без никакви дебати. Преди вота бяха изслушани само мненията на представители на неправителствения сектор.   \"Най-важното е да има добра музика и храна, и най-вече - да не се връщаме вмирисани вкъщи\", каза заяви Маша Гаврилова от \"България без дим\", изразявайки несъгласие с аргумента на вносителите, че заведенията фалират. Тя цитира последното проучване на Екзакта, че 75 на сто са против връщането на пушенето в заведенията, от които 53 на сто били пушачи. Туризмът също не страдал, защото, по думите на министър Николина Ангелкова имало ръст от 25 на сто, каза още Гаврилова. ", "date": "2018.06.27", "title": "Депутатите взеха важно решение, свързано със забраната за пушене на закрито"}
{"url": "https://www.blitz.bg/layfstayl/shoubiznes/samo-v-shou-vizhte-ekskluzivni-i-nepokazvani-snimki-ot-svatbata-na-antoniya-petrova_news609812.html", "text": "Антония Петрова определено успя да поднесе ефектна лятна изненада, след като вече е щастливо омъжена дама. Тя каза „Да” на любимия си Ивайло преди броени дни на райски гръцки плаж и вече е добавила с тире към фамилията си и тази на съпруга си – Батинкова. След като изпълнили един от традиционните сватбени ритуали пък, за двойката станало ясно, че бъдещият наследник ще е от мъжки пол, издават под сурдинка и специално за народното издание някои от гостите на романтичното събитие. Антония и Ивайло станаха законни съпрузи с приказна сватбена церемония на един от най-красивите плажове в южната ни съседка Гърция. Пред точно 50 човека – близки и роднини, двойката даде официален старт на своя семеен живот.  „Двамата бяха като герои от романтичен филм и не спираха да се радват на любовта си”, споделят впечатленията си някои от гостите. Всичко било решено в синьо и бяло – в унисон с морето. А роклята на Антония била единствена и неповторима, защото е шита по поръчка специално за събитието. Запознати издават, че за нея миската е броила „скромните” 20 бона.  Сватбата на Антония и Ивайло успяла да изненада всички, тъй като    двамата са заедно едва от три месеца     Това време обаче се оказва достатъчно, за да ги убеди, че са родени един за друг. Любовта им пламва спонтанно и от пръв поглед още при запознанството им на 17 март тази година. Като по филмите. Спонтанно се случва и предложението за сватба, с което младоженците отбелязват и своите три месеца познанство. Инициативата за него била на Ивайло. А в поканите си щастливите влюбени написали: „Да отпразнуваме три месеца от запознанството си с малка плажна луда гръцка сватба”. Така и станало. Сватбата продължила цели три дни – от залез до изгрев.  Гости на събитието издават, че по време на целия купон не е имало дори момент на скука. По време на песента на Д2 – „Аз и ти” пък, всички гости, а също и самите младоженци,    се събули боси, за да танцуват на воля по топлия пясък     Цялото празненство се движело по добре обмислен от двойката сценарий и бил изпъстрен с различни игри. На една от тях младоженците е трябвало да се разпознават един друг с вързани очи измежду пет други съответно мъже и жени. Ивайло от раз посочил Антония, която малко след това сторила същото.  Всеобщо впечатление направил и фактът, че двамата спазили всички основни сватбени традиции, на които най-вече държала миската. Когато трябвало да разделят погачата гръб в гръб пък, двамата успели да откъснат над главите си две абсолютно равни половинки от хляба, което значи, че никой няма да доминира в семейството.  По традиция най-любопитен се оказал ритуалът с менчето, което булката рита, за да разбере колко и какви деца ще има. В случая на Антония цветето било едно и в бял цвят, което означава, че семейството ще се радва на мъжки наследник.  Любопитна подробност е, че преди да срещне Антония, Ивайло бил заклет ерген 39 години.    Не е бил женен, нито има деца     както упорито се тиражира от няколко дни. Работи като доктор и компютърен инженер, а в момента развива собствен бизнес, свързан с ортопедия и медицина.  Близки до двойката издават, че тази спонтанна гръцка сватба толкова им се усладила, че вече обмислят скоро да вдигнат и още две, но на родна земя.         Анелия ПОПОВА, в. \"ШОУ\"", "date": "2018.06.27", "title": "Само в \"ШОУ\"! Вижте ексклузивни и непоказвани СНИМКИ от сватбата на Антония Петрова"}
{"url": "https://www.blitz.bg/obshtestvo/dva-vertoleta-kugr-shche-bdat-dooborudvani-za-gasene-na-gorski-pozhari_news609900.html", "text": "Правителството одобри допълнителни разходи в размер 310 000 лв. по бюджета на Министерството на отбраната за 2018 г. Това съобщи пресцентърът на кабинета. Средствата са необходими за привеждане на два броя вертолети Кугър AS-532-AL в готовност за изпълнение на задачи по гасене на горски пожари.     Предвидена е също първоначална подготовка на екипажите. ", "date": "2018.06.27", "title": "Два вертолета Кугър ще бъдат дооборудвани за гасене на горски пожари"}
{"url": "https://www.blitz.bg/obshtestvo/noka-i-evrodeputat-momchil-nekov-initsiirat-izgotvyaneto-na-natsionalna-strategiya-za-razvitie-na-sektorite-ovtsevdstvo-i-kozevdstvo_news609911.html", "text": "Национална овцевъдна и козевъдна асоциация /НОКА/ и евродепутат Момчил Неков организират форум: “Визия за овцевъдството и козевъдството в България 2018-2027“. Форумът ще се проведе на 2 юли 2018 г. (понеделник) от 10:00 ч. в София, Дом на Европа, ул. „Георги С. Раковски“ № 124. Целта на срещата е да се обсъдят проблемите в сектора, да се очертае визия за развитието му, както и да се оформят конкретни предложения и тези за изготвяне на Национална стратегия за сектора за периода 2018-2027 г. По този начин ще се даде възможност за запазване на поминъка и използване потенциала на продуктите от овче и козе мляко, и месо.     „През месец май, Европейският парламент подкрепи увеличаването на помощи за секторите овцевъдство и козевъдство в новата Обща селскостопанска политика /ОСП/. Заради по-малкото средства в новата ОСП и евтин внос отвън трябва нов подход към овцевъдството и козевдъството в ЕС. За тези сектори е необходима не само европейска, но и държавна подкрепа. Нашите производители трябва да се подкрепят, но за целта е нужна земеделска политика и стратегия за развитие“, коментира евродепутат Момчил Неков.     „Правим тази среща във връзка със задълбочаващите се разминавания в нуждите на бранша и ситуацията в момента. На нея ще бъдат дискутирани и новите препоръки от Европейския парламент (ЕП) във връзка с чувствителността на секторите „Овцевъдство“ и „Козевъдство“, обясниха от НОКА.     В събитието на 2 юли са поканени да участват представители на овцевъдните и козевъдни асоциации, Министерство на земеделието, храните и горите, БАБХ, представители от научните среди - специалисти от аграрните университети и ССА.       ", "date": "2018.06.27", "title": "НОКА и евродепутат Момчил Неков инициират изготвянето на национална стратегия за развитие на секторите овцевъдство и козевъдство"}
{"url": "https://www.blitz.bg/obshtestvo/regioni/strashen-skandal-v-kavarna-kmetitsata-napadna-tsonko-tsonev-pred-obshchinata-kmetla-e-seriozno-pritesnen-za-zdraveto-si_news609918.html", "text": "Разпра между бивш и настоящ кмет на Каварна. За нея разказа бившият градоначалник Цонко Цонев, като по думите му той е бил нападнат от настоящата кметица Нина Ставрева и семейството ѝ. \"Кметицата на Каварна Нина Ставрева заедно със съпруга ѝ, брат ѝ и нейния шофьор ме нападнаха вербално във вторник по обед\", обяви Цонко Цонев, който понастоящем е общински съветник в крайморския град.  По думите му това станало по време на почивката на общинската сесия. \"Беше неочаквано. Четиримата ме наобиколиха, започнаха да крещят по мен, да ме бутат. Ставрева ми търсеше сметка за работата ми като общински съветник. Каза ми: \"Как са те избирали за кмет 12 г.\", отговорих ѝ: \"С мерак.\" Започна да се кара и на кмета на Българево Георги Янев, подхвана и журналистка - държеше ѝ сметка какво пише\", разказа Цонев, цитиран от Канал 3.  Според него наоколо имало полицаи, които се скрили и нищо не направили. \"Очаквах удар - бяха много агресивни, но това се случи пред очите на 50 души, които ме подкрепят. Необходима бе само една искра и щеше да стане масово меле. Почувствах се като Джунейт Чакър - съдията който не отсъди дузпа за Нигерия. Само че аз не бях сред нигерийци, а срещу кметицата и нейни роднини. Това стана пред общината. Ами ако беше вечер и нямаше толкова свидетели, какво щеше да стане. Вече ще се оглеждам, когато Ставрева си кара джипа да не ме блъсне някоя кола на пешеходна пътека\", допълни Цонко Цонев. ", "date": "2018.06.27", "title": "Страшен скандал в Каварна: Кметицата нападна Цонко Цонев пред Общината, Кметъла е сериозно притеснен за здравето си"}
{"url": "https://www.blitz.bg/politika/lilyana-pavlova-smyatakha-ni-za-bedni-i-korumpirani-a-preotkrikha-blgariya-kato-strana-za-biznes-i-turizm-i-kato-partnor_news609903.html", "text": "Бяхме заклеймявани като корумпирана и бедна държава. Световните медии обаче ни преоткриваха с всяко следващо идване, изтъкна министърът за Българското председателство Лиляна Павлова на дискусията за резултатите от европредседателството пред Канал 3. \"Те преоткриха България като държава за бизнес, за туризъм, като политически партньор“, заяви тя. \"Повечето медии бяха планирали да дойдат веднъж и да ни отразяват онлайн. И повечето от тях се върнаха не два пъти, а шест пъти. Да отразяват заседанията от първо лице, видяха различна България“, каза още министърът.Проведохме 284 събития, броят на делегатите, посетили България, е 35 хил. души, а очаквахме 20 хиляди. Не очаквахме такива числа, обобщи Лиляна Павлова.  \"Освен темите и приоритетите, които подбрахме коректно и правилно, въпреки трудностите, в много случаи виждахме единството“, продължи тя.  \"Девизът на Председателството беше точно на място, адекватен и релевантен на всичко, което се случва“, изтъкна Лиляна Павлова. \"Приоритетите бяха достатъчно гъвкави, дадоха възможност да сме напълно в крак с действителността и проблемите на деня. Да не изоставаме от дневния ред“, каза още тя.", "date": "2018.06.27", "title": "Лиляна Павлова: Смятаха ни за бедни и корумпирани, а преоткриха България като страна за бизнес и туризъм, и като партньор"}
{"url": "https://www.blitz.bg/politika/barekov-provede-vazhna-sreshcha-s-premiera-borisov-v-ms_news609781.html", "text": "Евродепутатът Николай Бареков проведе тази сутрин работна среща, заедно с ръководителите на консерваторите и реформистите в Европарламента, както и премиера Борисов. Това съобщи той във \"Фейсбук\".\"Тази сутрин. Работна среща, прераснала в истинска дискусия, организирана от мен, между ръководителите на консерваторите и реформистите в Европарламента и премиера Бойко Борисов. Присъства и моят екип от парламента.   Както виждате и Мария Календерска е тук по моя покана. В продължение на час и половина в МС дискутирахме важните за Европа и България теми: Брекзит, мигрантската криза, Шенген и Еврозоната. Моята позиция е, че бъдещето на Европа е в силна консервативна коалиция в следващия ЕП между център-дясното и истинските консерватори\", написа Бареков във \"Фейсбук\".  И добави: \"Британските колеги поискаха подкрепа от България за завършване на Брекзит изгодно и за двете страни. Според Борисов решенията в Европа днес се взимат изключително трудно, въпреки диктата на Германия, Франция и Холандия. Позицията ни за мигрантите е обща - затваряне на границите на Италия, Гърция, България, Испания.  Инвестиции на ЕС в Африка за подобряване на качеството на живот и построяване на бежански центрове извън пределите на Европа. Положението в Европа изглежда доста песимистично към днешна дата и според двете страни. На прага сме на интересни времена....\" ", "date": "2018.06.27", "title": "Бареков проведе важна среща с премиера Борисов в МС"}
{"url": "https://www.blitz.bg/layfstayl/svetski/tya-ne-e-debela-a-mnogo-goreshcha-modelkata-ashli-grem-se-snima-po-cherveno-belo-snimki_news609813.html", "text": "Ашли Греъм публикува гореща снимка в червено бельо, което съблазнително обвива апетитните извивки на нейното тяло. В миналото тя многократно се обявяваше против налагането на образа на слабите моделки в модната индустрия. Също така, според нея, би било некоректно да се употребява термина plus-size, защото той само подчертава разделението. На снимките също присъства стилистът на моделката Cary Tauben, който също разпространи снимки на Ашли с коментара \"Пореден ден с моята сладурана\".   В рамките на колаборацията с компанията Addition Elle Ашли пуска своята линия дамско бельо, което ще покаже пред публика през октомври. Съответната снимка, оповестяваща колекцията, се появи в Инстаграм.  Съдейки по всичко, Инстаграм обича пищната моделка. Наскоро Ашли имаше и повод за празнуване - 7 милиона последователи. По случая тя публикува забавно видео, а последователите ѝ изпаднаха във възторг.  ", "date": "2018.06.27", "title": "Тя не е дебела, а много гореща: Моделката Ашли Греъм се снима по червено бельо (СНИМКИ)"}
{"url": "https://www.blitz.bg/layfstayl/shoubiznes/prvo-v-blits-dzhuliana-gani-pak-prsna-mrezhata-i-pokaza-kak-stiska-ogromnite-si-snimka-18_news609784.html", "text": "Плеймейтката Джулиана Гани не спира да вълнува мъжкото съсловие в шоубизнеса, видя БЛИЦ. След като наскоро буквално взриви мрежата с чисто гола снимка и нова визия, сега силиконката отново си пусна гореща.  Малката Джулка е закрила лицето си с шапка, но за сметка на това е показала огромните си сочни гърди и ги е стиснала с ръцете си.  \"Когато не знаеш какво искаш-губиш този,който е искал теб!, написа над фотоса звездата от ВИП Брадър.", "date": "2018.06.27", "title": "Първо в БЛИЦ! Джулиана Гани пак пръсна мрежата и показа как стиска огромните си... (СНИМКА 18+)"}
{"url": "https://www.blitz.bg/layfstayl/v-kukhnyata-s-dee_news609847.html", "text": "Рап сензацията DEE е едно от най-успешните имена в бранша. Той е израснал в Америка и най-добре познава рап и хип-хоп културата. Затова можем да го причислим към наистина стойностните рап звезди, които правят музиката по най-точния за бранша начин. Търсен е от много артисти от всички жанрове, но подбира с кого точно да запише. Прави сам музиката и текстовете на песните си, което е още един сигурен знак, че е истински музикант. На пръв поглед той не създава впечатление на мъж, който би стоял в кухнята. Изненада ни с много любопитни рецепти, които приготвя често за приятелите си. С кулинарните си умения успява да впечатли и дамите.  Продукти:  зелен боб - 500 г  пъдпъдъчи яйца - 20 бр.  бекон - 50 г  горчица - 2 с. л.  лук - 1 глава  коняк 2 с. л.  балсамов оцет - 1 с. л.  черен пипер - 1/4 ч. л.    Начин на приготвяне:  Първата стъпка от рецептата за зелен боб с пъдпъдъчи яйца е изборът и подготовката на зеления боб. Може да използвате както суров, така и замразен боб. Ако използвате суров зелен, то го сварете до готовност и от отцедете от водата. Ако пък използвате замразен боб, е добре да го сварите на пара, за да не се развари. Сварете и пъдпъдъчите яйца за около 6-7 минути и ги обелете.  Междувременно пригответе и дресинга. Нарежете лука и бекона на ситно и ги запържете в тиган с около 1 супена лъжица мазнина. Добавете горчицата, балсамовия оцет и коняка, както и 1/2 чаена лъжица сол и черния пипер. Оставете да поври около 3-4 минути.  Идва моментът, в който да сглобите салатата. Към отцедения от водата зелен боб добавете дресинга и разбъркайте, най-добре с ръце, така че всички бобчета да се овкусят. Поставете боба в чиния или плато за сервиране и отгоре добавете сварените и нарязани на половинки яйца.      Продукти:  12-13 бр. скариди  2 с.л. филирани бадеми  4 с.л. кокосови стърготини  1 яйце  100 мл. олио  Сол/ черен пипер  2 с.л. брашно    За соса:  2 с.л. кетчуп  1/4 с.л. лют пипер  1/2 с.л. мед  Чесън на прах  1/2 с.л. оцет    Начин на приготвяне:  Измийте, изчистете и подсушете скаридите.  Овкусете ги със сол и пипер и последователно ги панирайте в брашното, яйцето и кокосовите стърготини.  Изпържете ги в сгорещено олио (до златисто).  Направете соса, като миксирате всичките му съставки.  Сервирайте в коктейлна чаша или купичка заедно със соса.      Продукти:  500 г наденица  2 – 3 с. л.  олио  2  пълни с.л. доматено пюре  1/2 връзка копър  5 скилидки чесън  сол  1 ч.л. захар    Начин на приготвяне:  Парчетата наденица се разрязват на половина и всяка половинка се разрязва по дължина. Всяко парче се цепва отгоре под ъгъл на 3-4 места.  Така приготвените колбаси се запържват в сгорещената мазнина за кратко време и се изваждат (за по-здравословно може да се запекат на скара, както направих аз, или в тавичка на фурна).  В същата мазнина се поставя доматеното пюре, предварително разредено с 1 ч.ч. вода, прибавя се сол на вкус, захарта, счуканият чесън. След завиране се отстранява от огъня и се поръсва със ситно нарязания копър.  При поднасяне наденичките се заливат с получения сос. Сосът може да се сервира и отделно.      Продукти:  500 г ягоди  130 г обикновени бисквити  400 г кисело мляко  3 с.л. мед  1 ванилия    Начин на приготвяне:  На дъното на по-големи прозрачни чаши натрошавате на дребно по две обикновени бисквити. Нарязвате ягодите на дребно, като оставяте 5-6 ягоди за украса. Нарязаните на дребно ягоди разпределяте в чашите върху натрошените бисквити.  Разбивате добре меда, киселото мляко и ванилията. Получената смес разпределяте в чашите. Украсявате чашите с останалите цели ягоди.          ", "date": "2018.06.27", "title": "В кухнята с DEE"}
{"url": "https://www.blitz.bg/obshtestvo/samo-v-shou-stefan-danailov-bil-na-kosm-ot-smrtta-eto-kakvo-se-e-sluchilo-s-nego_news609805.html", "text": "Големият ни актьор Стефан Данаилов като дете минал през ада заради тежко бъбречно заболяване. Животът му висял на косъм. „Това е тежко бъбречно заболяване. Пикаех компот. Тогава ме спаси един пеницилин, който баща ми успя да намери. На три часа ми биеха инжекции“, спомня си 75-годишния актьор. За да се излекува напълно, малкият Стефан трябвало да спазва хранителен режим. Представете си какво е за едно дете да яде само бял ориз, постепенно започнали да му дават и картофи. По протокол трябвало да започне училище и го записали, но влязъл в класната стая на по-късен етап.  Неговата майка пък мечтаела да стане доктор, гинеколог. Данаилов вярва в знаците на съдбата, тъй като неговата родителка си отива от този свят точно от тази женска болест. Когато се върнал от казармата, майка му го накарала да й попее. Стефан още не може да си прости, че отложил нейното желание за по-натам, а предпочел да хукне по гаджета. Седмица по-късно тя починала.  Съпругата му Мария също напуска този свят през 2014 г. след остра бъбречна недостатъчност. Тя бе приета по спешност в клиника, но там бъбреците изцяло отказват и въпреки усилията на лекарите тя умира. Запознати твърдят, че Мария се разболяла, след като научила за извънбрачния син на Стефан от актрисата Ирен Кривошиева. Тя разбрала новината по най-болезнения начин – от шоуто „ВИП брадър“, в което се появи незаконният му син. Мария така и не успяла да се примири с лъжата и за две години си съсипала здравето.    ", "date": "2018.06.27", "title": "Само в \"ШОУ\"! Стефан Данаилов бил на косъм от смъртта, ето какво се е случило с него"}
{"url": "https://www.blitz.bg/obshtestvo/intervyu/filchev-v-senzatsionno-intervyu-pred-blits-elena-kostova-se-oplakvashe-che-e-gladna-a-shcherka-y-vzima-na-mesets-kolkoto-120-profesori_news609533.html", "text": "Проф. Никола Филчев е главен прокурор в периода 1999 – 2006 г. Преди това е последователно съдия във Върховния съд (сега Върховен касационен съд) - наказателна колегия и заместник-министър на правосъдието. След изтичането на мандата му бе назначен за посланик на Република България в Казахстан. Преподавател по право. Известен с безкомпромисната си позиция по важни обществени теми. БЛИЦ потърси мнението му по повод разкритието, че Иван Костов е придобил множество имоти в Добруджа, за да печели от шистов газ. Ето как проф. Филчев отговори на въпросите на Ивайло Крачунов.- Проф. Филчев, вчера БЛИЦ публикува информация, че бившият премиер Иван Костов е придобил стотици декари в Добруджа за милион и сто хиляди лева. Целта му била да печели от добива на шистов газ в Добруджа. Какви реакции предизвиква това у Вас ?  - На моите години изобщо не се интересувам от подвизите и стопанските инициативи на Костов. Но като ме питате ще Ви кажа. Първо, „Командирът на разбойническата приватизация”, както е известен в обществото Костов,  отдавна не може да приватизира. То няма и какво. Няма \"Кремиковци\", няма БГА \"Балкан\", няма \"Нефтохим\", няма ТЕЦ Марица, няма ги хилядите държавни металургични, машиностроителни, химически и оръжейни заводи, нефтопреработвателни комбинати, електрически централи, пристанища, летища, туристически комплекси и т.н.  А парите от бандитската приватизация на общонародното имущество все трябва да се вложат в нещо. Поради това Костов се  опитва да го играе крупен земевладелец – енергетик. Второ, ако става дума за размера на сумата (един милион и сто хиляди лева), за Костов това са дребни пари – за семки и бонбонки. За един министър-председател е нормално да има един милион лева. Бели пари за черни дни. При това Костов показа, че разбира от пари.    - Излиза, че според Вас няма нищо нередно в действията на Костов?  - Има проблем. И той е преди всичко морален. Вероятно помните, че след катастрофата на КТБ Костовица се оплака пред медиите, че си взела хляб и мляко в магазина. Но тъй като нямала пари се наложило да ги върне и Костови останали гладни.  В същото време стана ясно, че Костовата щерка получава 120 хиляди лева на месец от наеми и консултации към същата банка. С други думи тя получава на месец колкото 120 професори. Представяте ли си, какъв световен ум е тя, каква „експертиза” има. Очевидно Костовите деца са направени от различна материя. Те са големи тарикати, за разлика от обикновените хора в България, които са прости.     Излиза също, че публично, пред хората Костови се правят на много бедни – нямат пари за хляб. А в действителност са \"скромни мултимилионери\".  В същото време Костов пробутва на народа някакви „евроатлантически ценности”, които са демократичен „цивилизационен избор” и други глупости  за пред простолюдието.       - Вие против евроатлантическите ценности ли сте?  - Стана ясно, че така наречените „евроатлантическите ценности” отхвърлят Християнството, отхвърлят православните ценности и всъщност са пропаганда на педерастията и лесбийството. Очевидно аз не съм дорасъл до тези висоти на „евроатлантизма”. - Какво визирате като казвате, че проблемът с Костов е морален?  - Точно така. Спомнете си в страната на демокрацията САЩ, президентът Клинтън беше разследван и подложен на импийчмънт през 1998 г. не заради палавите си игри със стажантката, не заради иновативните си методи с пурата, а заради това, че излъга. Докато у нас е нормално за един премиер  да лъже. А който лъже, той и краде.    - Всички премиери ли са такива?  - Не. Но има горчиви примери. Вземете Филип Димитров. Той министерства няколко месеца, но успя да разсипе завинаги селското ни стопанство с връщането на земята в реални граници. И днес се спотайва страхливо в Конституционния съд за 9 хиляди лева на месец, където решава по едно дело на година, а някога и по-малко.  Направи лошо впечатление преди години, когато това семпло адвокатче дойде в Софийския университет „Св. Климент Охридски” и се предложи на Клуба  за гласност и преустройство да се бори \"за демокрацията\". Но нали е прегърнал яко \"евроатлантическите ценности\" по Истанбулската конвенция, той направи кариера  и днес е морален наставник на обществото. А в службите се говорят легенди за неговите \"нощувки\"  в Министерския съвет.    - Каква е оценката Ви за управлението на Борисов, с когото се познавате още от времето, в което беше главен секретар на МВР?  - За премиера Бойко Борисов не мога да се изказвам. Нямам нужната информация, нито заемам позиция в държавата, за да го съдя. Но за главния секретар на МВР генерал Бойко Борисов ще кажа това, което си спомням като главен прокурор. Той спазваше стриктно закона. Бойко Борисов работеше много – за един ден участваше в няколко операции на МВР в различни градове.  В 6 часа сутринта беше на работното си място в Министерството и се обаждаше по телефона по служба. Всичката си заплата даваше за сираците – деца на загиналите полицаи. В обедната почивка не обядваше, а спортуваше.    - Сега, обаче му се налага да прави работни обеди. Промени ли се Борисов от времето, в което беше главен секретар на МВР и сега, когато е министър-председател?  - Премиерът обядва с премиери, а не с пенсионери. Затова не знам, какво обядва. Но по-рано обядваше разредено кафе. А напълняването е от стреса. Трудно е да водиш държавния кораб между Сцила и Харибда. Трудно се управлява държава, която е притисната от интересите на великите сили. Трябва да отчиташ накъде духа вятъра, но също и подводните течения. А що се отнася до вътрешната политика – основният проблем е липсата на пари. А също тъй и  липсата на производствени мощности.  България не произвежда. Ако някой произвежда, това са  частници и печалбата отива в техния джоб. Но за всичко това е виновна престъпната приватизация, която ликвидира икономиката и селското стопанство на България.  Причината за днешната беднотия се корени в недалечната приватизация. И никой премиер днес не може да изработи толкова пари, че да направи хората богати. Казал го е гениално Никола Вапцаров в своето стихотворение Рибарски живот: \"Христос да би слязъл сега, с две риби какво ще направи?\". Интервю на Ивайло КРАЧУНОВ           ", "date": "2018.06.27", "title": "Филчев в сензационно интервю пред БЛИЦ: Елена Костова се оплакваше, че е гладна, а щерка й взима на месец колкото 120 професори!"}
{"url": "https://www.blitz.bg/svyat/tuka-ni-udavi-a-vv-velikobritaniya-e-ognen-ad-apokaliptichni-kadri_news609867.html", "text": "Огромни горски пожари принудиха местните да прекарат нощта далеч от своите домове, докато огнената стихия в Голям Манчестър продължава да вилнее и разраства. Местната полиция е обявила така нареченият \"пожар в Садълмуур\" за \"огромен инцидент\". От там добавиха, че армията е в готовност, за да се намеси.Във вторник жителите на района Калико Кресент в Голям Манчестър бяха посъветвани да напуснат домовете си, докато пожарникарите се борят с огнената стихия. Говорейки за борбата с огъня, заместник-шефът на местната пожарна Лиън Паркис каза на репортерите, че \"пожарникарските екипи полагат неимоверни усилия за потушаването на пожара в изключително трудните условия на жега и дим\".  Превод и редакция: БЛИЦ          ", "date": "2018.06.27", "title": "Тука ни удави, а във Великобритания е огнен ад! (АПОКАЛИПТИЧНИ КАДРИ)"}
{"url": "https://www.blitz.bg/ikonomika/hay-golemiyat-bankov-ppevod-v-ictopiyata-za-chacove-ppexvplixa-cyma-kolkoto-bbp-na-blgapiya-zamesena-e-monanto_news609808.html", "text": "B нaчaлoтo нa тoзи мeceц гигaнтитe Вауеr и Моnѕаntо нaпpaвиxa eднa oт нaй-мaщaбнитe cдeлĸи в aгpoбизнeca дoceгa. Дo пocлeднoтo \"дa\" зa cливaнeтo им ce cтигнa двe гoдини cлeд пъpвaтa oфepтa нa гepмaнcĸия лидep и близo 18 мeceцa, cлeд ĸaтo ĸoмпaниятa пoтвъpди, чe щe плaти 66 милиapдa дoлapa, зa дa пpидoбиe Моnѕаntо, пише Мъни бг.Cпopaзyмeниeтo oбaчe e зaбeлeжитeлнo и пopaди дpyгa пpичинa ocвeн зapaди cтoйнocттa cи. To ce пpeвъpнa в нaй-гoлямaтa ĸeш тpaнзaĸция в бaнĸoвaтa иcтopия, пpoвeдeнa oт aмepиĸaнcĸaтa бaнĸa ЈРМоrgаn.  Eĸcпepтитe oт финaнcoвaтa инcтитyция тpябвaшe дa ce зaeмaт cъc зaдaчaтa дa cъбepaт oгpoмнaтa cyмa oт 57 милиapдa дoлapa в бpoй oт дeceтĸи бaнĸи, paзпoлoжeни нa paзлични мecтa пo cвeтa, oбeдинявaйĸи ги в eднa cмeтĸa. Ocтaнaлите 9 милиapдa дoлapa зa cдeлĸaтa бяxa ocигypeни чpeз пpoдaжбaтa нa aĸтиви. Kaзaнo пo дpyг нaчин, зa eдин дeн ЈРМоrgаn ycпя дa пpeмecти cyмa пo-гoлямa oт бpyтния вътpeшeн пpoдyĸт (БBΠ) нa Бългapия, ĸoйтo зa 2017 гoдинa ce изчиcлявa нa 54,2 милиapдa дoлapa. Cъщo тaĸa тaзи cyмa e c eдвa 1 милиapд дoлapa пo-мaлĸa oт aĸтивитe нa вcичĸи бaнĸи в Бългapия взeти зaeднo, ĸoитo възлизaт нa 97,8 милиapдa лeвa или 58,3 милиapдa дoлapa ĸъм ĸpaя нa 2017 гoдинa. Kaĸ тoчнo ce cлyчи нaй-гoлямaтa тaĸaвa тpaнзaĸция в иcтopиятa? Haчaлoтo e дaдeнo нa 7 юни. Hяĸoлĸo ceдмици пoдpeд oт pъĸoвoдcтвoтo нa Вауеr вoдят paзгoвopи c ĸpeдитopитe, ĸoитo тpябвa дa финaнcиpaт пpидoбивaнeтo. B 2 чaca пpeз нoщтa в Hю Йopĸ и 7 cyтpинтa в Лoндoн cъбиpaнeтo нa cyмaтa зaпoчвa. Kpeдитopи oт Aзия и Eвpoпa зaпoчвaт дa пpeвeждaт пapи в cмeтĸaтa нa лoндoнcĸия ĸлoн нa ЈРМоrgаn. B cъщoтo вpeмe eĸcпepти oт финaнcoвaтa инcтитyция в oблacттa нa бaнĸoвитe oпepaции, ĸpeдитиpaнeтo и пpeдoтвpaтявaнe нa измaми paбoтят ycпopeднo ĸaтo пpeз цялoтo вpeмe пoддъpжaт ĸoнфepeнтeн paзгoвop. Πapитe идвaт oт зaeми, дoгoвopeни c Вауеr гoдинa пo-paнo зa пoĸyпĸaтa нa Моnѕаntо. ЈРМоrgаn пoлyчaвa пълния paзмep нa нeoбxoдимoтo финaнcиpaнe oт вcичĸи 30 cиндиĸиpaни бaнĸи, пpeвeли пapи дo cмeтĸaтa й в Лoндoн, ĸoятo e cвъpзaнa c дpyгa cмeтĸa в Hю Йopĸ. B 6:30 чaca мecтнo вpeмe вcичĸи пapи ca пpeвeдeни в CAЩ. 45 минyти пo-ĸъcнo или oĸoлo шecт чaca cлeд ĸaтo пъpвитe тpaнcфepи ĸъм Лoндoн зaпoчвaт, aдвoĸaтитe нa Вауеr пpoвeждaт paзгoвop c пpeдcтaвитeли нa бaнĸaтa и пpиĸлючвaт нeoбxoдимитe дoĸyмeнти зa зaвъpшвaнe нa cдeлĸaтa. Чacт oт пapитe пo cпopaзyмeниeтo липcвaт, тъй ĸaтo тe ce нaмиpaт във взaимни фoндoвe нa фoндoвия пaзap, ĸъдeтo Вауеr ги дъpжи c цeл финaнcиpaнe нa пpидoбивaнeтo. Πpичинaтa зa зaбaвянeтo e, чe cчeтoвoднитe cиcтeми нa тeзи фoндoвe нe paбoтят пpeди 7:30 чaca cyтpинтa. Зapaди тoвa и ЈРМоrgаn e пpинyдeнa дa дъpжи няĸoлĸo дeceтĸи милиapдa дoлapa зa извecтнo вpeмe. B ĸpaйнa cмeтĸa Вауеr дaвa инcтpyĸции нa ЈРМоrgаn дa пpeвeдe вcичĸи 57 милиapдa дoлapa нa пocpeдниĸa нa cдeлĸaтa Соmрutеrѕhаrе. B 8 чaca cyтpинтa нa 7 юни cъдът в Дaлayeъp, ĸъдeтo e peгиcтpиpaнa Моnѕаntо, издaвa yдocтoвepeниe зa cливaнeтo. Aĸo cдeлĸaтa тpябвaшe дa ce cлyчи гoдини нaзaд, нeйнoтo извъpшвaнe щeшe дa oтнeмe дocтa пoвeчe вpeмe. Toгaвa ЈРМоrgаn щeшe дa cъбиpa нeoбxoдимoтo финaнcиpaнe в paмĸитe нa няĸoлĸo дни. Зapaди peгyлaтopнитe пpoмeни cлeд финaнcoвaтa ĸpизa oбaчe ĸoмпaниитe избягвaт oвъpнaйт финaнcиpaниятa. Toвa e и пpичинaтa тpaнзaĸциятa дa бъдe извъpшeнa в paмĸитe нa eдин дeн.", "date": "2018.06.27", "title": "Haй-гoлeмият банков пpeвoд в иcтopиятa! Зa чacoвe пpexвъpлиxa cyмa ĸoлĸoтo БBΠ нa Бългapия, замесена е Моnѕаntо"}
{"url": "https://www.blitz.bg/politika/ofitsialno-kabinett-restartira-proekta-belene_news609885.html", "text": "Министерският съвет отмени Решение №250 от 2012 г. за отмяна на Решение №259 от 2005 г. за определяне на енергиен обект „Ядрена централа на площадка „Белене“ като обект с национално значение и на Решение №260 на Министерския съвет от 2005 г. за изграждане на ядрена централа на площадка „Белене“, съобщават от правителствената информационна служба. Днешният акт на правителството е изготвен във връзка с взетото на 07.06.2018 г. от Народното събрание на Република България решение за възобновяване на действията по търсенето на възможности за изграждане на АЕЦ „Белене“ съвместно със стратегически инвеститор, на пазарен принцип и без предоставяне на държавна гаранция, чрез отделяне на активите и пасивите за проекта АЕЦ „Белене“ в отделно проектно дружество.    Министерският съвет възложи на министъра на енергетиката да възобнови действията по търсене на възможности за изграждане на АЕЦ „Белене“ съвместно със стратегически инвеститор, на пазарен принцип (без договори за задължително изкупуване на енергията, без преференциални цени, без договори за разлика, без корпоративни гаранции и/или други непазарни механизми за гарантиране на инвестицията) и без предоставяне на държавна гаранция, чрез отделяне на активите и пасивите за проекта в отделно проектно дружество.  Очаква се енергийният министър да организира, координира и контролира провеждането на преговори с потенциални инвеститори и производители на оборудване. Министърът следва да разработи процедура за избор на стратегически инвеститор и да предложи възможности за структурирането на проекта в срок до 31.10.2018 г., както и периодично да информира Министерския съвет и Народното събрание за предприетите действия и конкретните резултати от преговорите.    ", "date": "2018.06.27", "title": "Официално: Кабинетът рестартира проекта \"Белене\""}
{"url": "https://www.blitz.bg/ikonomika/begom-km-tazi-strana-tam-shche-izrabotvate-po-100-dolara-na-chas_news609824.html", "text": "Иpлaндия e paзвитaтa иĸoнoмиĸa, в ĸoятo зaeтитe нa пaзapa нa тpyдa имaт нaй-гoлям пpинoc ĸъм бpyтния вътpeшeн пpoдyĸт (БBΠ). Зa eдин чac paбoтa cлyжитeлитe тaм изpaбoтвaт пo 95,5 дoлapa БBΠ, пoĸaзвa пyблиĸyвaнa oт Opгaнизaциятa зa иĸoнoмичecĸo cътpyдничecтвo и paзвитиe (OИCP) cтaтиcтиĸa зa 2016 гoдинa, пише Мъни бг.Toвa пocтaвя Иpлaндия пpeд дocтa пo-гoлeми иĸoнoмиĸи ĸaтo Гepмaния, Beлиĸoбpитaния и Фpaнция пo тoзи пoĸaзaтeл.  Ha втopo мяcтo cлeд нeя c нaй-гoлям пpинoc ĸъм иĸoнoмиĸaтa ca paбoтницитe в Hopвeгия, ĸaтo вceĸи oт тяx пpaви cpeднo пo 77,9 дoлapa ĸъм БBΠ нa чac. Tpeтa cлeд нeя ca CAЩ c пpинoc oт изpaбoтeни cpeднo 69,6 дoлapa нa чoвeĸ зa 60 минyти тpyд. Haд 60 дoлapa ĸъм БBΠ ycпявaт дa изpaбoтят oщe зaeтитe в Гepмaния и Фpaнция. Oт дpyгa cтpaнa нaй-мaлъĸ пpинoc ĸъм иĸoнoмиĸaтa имaт cлyжитeлитe в Meĸcиĸo. Bceĸи eдин oт тяx ycпявa дa пpoизвeдe cpeднo пo 20,5 дoлapa ĸъм БBΠ зa eдин чac. Maлĸo пo-дoбpe ce cпpaвят тeзи в Pycия и Гъpция cъc cъoтвeтнo 25,4 и 34,8 дoлapa.", "date": "2018.06.27", "title": "Бегом към тази страна! Там ще изработвате по 100 долара на час"}
{"url": "https://www.blitz.bg/ikonomika/pak-davat-na-kontsesiya-letishche-sofiya_news609876.html", "text": "Кабинетът одобри на днешното си заседание решението на министъра на транспорта, информационните технологии и съобщенията за откриване на процедура за определяне на концесионер на летище София, съобщава Inews.С това на министъра се утвърждава обявлението за откриване на процедурата и документацията за концесията. ", "date": "2018.06.27", "title": "Пак дават на концесия летище „София“"}
{"url": "https://www.blitz.bg/svyat/putin-s-prvi-dumi-za-vazhnata-si-sreshcha-s-predstavitelya-na-trmp_news609910.html", "text": "Руският президент изрази надежда, че ще бъдат направени първите стъпки за възстановяването на цялостното сътрудничество между Москва и Вашингтон. Това той направи в хода на срещата си със съветника на президента на САЩ Доналд Тръмп - Джон Болтън, в Кремъл.\"В началото на разговора, за съжаление, бях принуден да констатирам, че руско-американските отношения не са в най-добрата си форма. Многократно публично съм заявявал това. Бих искал да повторя: смятам, че това е резултат от остра вътрешнополитическа борба в САЩ\", отбеляза Путин.   Руският президент добави, че визитата на Болтън \"вселява надежда\", че ще бъдат предприети първите стъпки за \"възстановяването на цялостните отношения между държавите\" и отбеляза, че Русия никога не се е стремила към конфронтация. \"Надявам се, че ще можем да поговорим за това, какво може да се направи за възстановяването на отношенията във всичките им сфери въз основа на равенството и взаимното уважение\", отбеляза Путин.  По-рано с Болтън се среща помощникът на руския президент по международните въпроси Юрий Ушаков, външният министър Сергей Лавров, също и членовете на Съвета за сигурност на Русия.  Превод и редакция: БЛИЦ  ", "date": "2018.06.27", "title": "Путин с първи думи за важната си среща с представителя на Тръмп"}
{"url": "https://www.blitz.bg/svyat/kreml-dogovoreno-e-sreshcha-trmp-putin-shche-ima-tya-shche-se-sstoi-v_news609929.html", "text": "Русия и САЩ постигнаха споразумение за организиране на среща на върха между президента Владимир Путин и американския му колега Доналд Тръмп, съобщиха от Кремъл. Срещата ще се проведе в трета държава. Това ще е първата официална среща на върха между Тръмп и Путин, които се срещнаха в рамките на международни форуми.   Съветникът на руския президент Юрий Ушаков обясни, че посещението на Джон Болтън в Русия действително е било свързано с подготовката на среща между президентите на двете държави.  Ушаков поясни, че на срещата Путин и Болтън са \"обсъдили руско-американските отношения, включително контекста на подготвяната среща на върха Путин-Тръмп\".  Съветникът на Путин добави, че вероятно подробностите ще бъдат съобщени от двете страни в четвъртък.  Срещата между Путин и Тръмп ще се проведе на територията на трета страна, уточни Ушаков, но отказа да я назове.  Според него преговорите вероятно ще се превърнат в основно международно събитие през лятото.  По време на срещата Путин и Болтън са обсъдили въпросите за стратегическата стабилност в света, контрола над ядреното въоръжаване, а също така регионални проблеми, включително Сирия, Украйна, Северна Корея и ситуацията с решението на САЩ да излязат от ядреното споразумение с Иран, уточни Ушаков.  През последните месеци се съобщава, че евентуална среща между двамата лидери може да се проведе във Виена или Хелзинки.  ", "date": "2018.06.27", "title": "Кремъл: Договорено е! Среща Тръмп-Путин ще има, тя ще се състои в ..."}
{"url": "https://www.blitz.bg/intsidenti/stikhii/turisti-zasnekha-unikalno-yavlenie-v-buryata-do-ostrov-serifos-snimka_news609943.html", "text": "Туристите се втурнаха с мобилните си телефони, за да направят снимка на впечатляващ воден смерч, формиран във вторник до гръцкия остров Серифос в Егейско море. Шокиращото явление беше записано на аматьорско видео от плажа Мегало Ливади от Зина Прокопиу, пише newsbg.eu. Водните торнада имат същите характеристики като земното торнадо.  Те са свързани с тежки гръмотевични бури и често се съпровождат от силни ветрове и вълни, огромни градушки и често опасни мълнии Те обикновено се формират по тъмната плоска основа на линия от развиващи се облаци кумулус. Този тип торнадо обикновено не е свързан с гръмотевични бури. ОЧАКВАЙТЕ ПОДРОБНОСТИ В БЛИЦ", "date": "2018.06.27", "title": "Туристи заснеха уникално явление в бурята до остров Серифос (СНИМКА)"}
{"url": "https://www.blitz.bg/svyat/rozov-skorosten-vlak-puskat-v-yaponiya-snimki_news609717.html", "text": "Скоростен влак с цвят на розов бонбон в стила на култовия персонаж Хелоу Кити беше представен, преди да бъде пуснат по една от жп линиите на Япония, предаде Франс прес, цитирана от Нова телевизия. Композицията на влака-стрела ще обслужва от събота в продължение на три месеца жп отсечката Осака-Фукуока в западната част на Страната на изгряващото слънце.  Издържан в розово и бяло, влакът с дълъг аеродинамичен нос ще настани пътниците си в розови и виолетови кресла, като на облегалките им ще има бял плат с изображения на Кити.   Репродукция в голям мащаб на персонажа, създаден в началото на 70-те години на миналия век, очаква пътниците за фотосесия в специално пространство, декорирано в розово. Във влаковата композиция е включен и вагон-магазин, в който ще се продават множество артикули, свързани с Хелоу Кити. ", "date": "2018.06.27", "title": "Розов скоростен влак пускат в Япония (СНИМКИ)"}
{"url": "https://www.blitz.bg/svyat/shokirashcha-novina-ot-svetovnoto-v-rusiya-diego-maradona-vleze-v-bolnitsa-malko-sled-kato-razmakha-sreden-prst-snimkivideo_news609718.html", "text": "Легендарният аржентински футболист Диего Марадона бе хоспитализиран след мача между Аржентина и Нигерия в Санкт Петербург, съобщават световните издания. В мрежата също така се появиха кадри, които показват как 57-годишният Марадона е изведен от официалната трибуна на стадиона с помощта на няколко души във видимо лошо здравословно състояние.  Според информацията, той е бил прегледан още на стадиона от лекари, а малко след това е бил отведен в местна болница.  Преди това,  , вниманието на потребителите на социалните мрежи и зрителите на мача бе привлечено от поведението на Марадона - той танцува с нигерийска привърженичка, даже като че ли за определен момент успя да поспи, а след победния гол на Маркос Рохо за гаучосите, легендата на аржентинския футбол  показа и неприлични жестове като размаха среден пръст. Превод и редакция: БЛИЦ        Диего Марадона танцува с нигерийска привърженичка ", "date": "2018.06.27", "title": "Шокираща новина от Световното в Русия: Диего Марадона влезе в болница малко след като размаха среден пръст! (СНИМКИ/ВИДЕО)"}
{"url": "https://www.blitz.bg/intsidenti/podrobnosti-za-vzriva-v-bolnitsata-v-teksas_news609720.html", "text": "Най-малко един човек е убит, а 12 са били ранени при експлозия в болница \"Кориел\" в Гейтсвил, щата Тексас, съобщава BreakingNNow. Стана известно, че експлозията е станала в строяща се част на сградата. Взривил се е генератор.  Част от сградата се е срутила.  Болницата е била евакуирана. Превод и редакция: БЛИЦ", "date": "2018.06.27", "title": "Подробности за взрива в болницата в Тексас"}
{"url": "https://www.blitz.bg/svyat/obidena-gotvachka-nakhrani-blizkite-si-s-gozbi-podpraveni-s-otrova-za-zmii-snimki_news609698.html", "text": "Индийка се обиди на близките си заради подигравките по адрес на гозбите й и им приготви отровна вечеря, съобщава Hindustan Times. 23-годишната жена е арестувана на 22 юни. С вечерята, която приготвила, е убила петима свои роднини.  Момичето признава, че в някои блюда сложила прах, който се използва за отравяне на змии.  От полицията съобщават, че обидената готвачка е смятала да убие мъжа си и онези членове на фамилията, които в продължение на две години се присмивали над кулинарните й умения.  На тържеството, устроено от един от роднините й, пристигнали 120 души. След няколко часа няколко от гостите се оплакали от гадене, повръщане и остра болка в корема. 88 души са били приети в болница.  Три от жертвите на 23-годишната жена са малки деца.  След продължителен разпит индийката признала, че е действала напълно осъзнато. Превод: БЛИЦ    ", "date": "2018.06.27", "title": "Обидена готвачка нахрани близките си с гозби, подправени с отрова за змии (СНИМКИ)"}
{"url": "https://www.blitz.bg/svyat/vv-frantsiya-mesari-poiskakha-politseyska-zashchita-ot-vegani-video_news609715.html", "text": "Френски месари поискаха полицейска защита след серия от нападения, зад които се смята, че стоят вегански организации, съобщава bTV. Около 18 хил. месари призоваха вътрешния министър Жерар Колон да вземе спешни мерки. Те се оплакват, че са обект на постоянни „физически, вербални и морални” атаки от страна на вегани.  Преди дни вандали нападнаха ресторант в Лил, което е четвъртият подобен случай за няколко седмици.  През април в Северна Франция няколко месари пък бяха нападнати и залети с фалшива кръв.     ", "date": "2018.06.27", "title": "Във Франция месари поискаха полицейска защита от вегани (ВИДЕО)"}
{"url": "https://www.blitz.bg/svyat/evakuirakha-khotel-v-rusiya-zaradi-bombena-zaplakha_news609719.html", "text": "Хотел \"Топос Конгрес\" в руския град Ростов на Дон, където се провеждат част от мачовете на Световното първенство по футбол, е бил евакуиран от полицията заради бомбена заплаха, предаде \"Ройтерс\", цитирана от БНР На мястото са пристигнали линейки и пожарна. Полицейски служители разпитват отвън служителите и гостите на хотела. Нито един от участващите на първенството отбори не е настанен във въпросния хотел.  ", "date": "2018.06.27", "title": "Евакуираха хотел в Русия заради бомбена заплаха"}
{"url": "https://www.blitz.bg/stsena/modelkata-demi-rouz-otnovo-pokaza-neustoimi-formi-na-plazha-v-seksi-fotosesiya-snimki-18_news609721.html", "text": "Деми Роуз отново показа защо има милиони последователи и почитатели в социалните мрежи като позира за гореща фотосесия за списание в курорта Ибиса и събра очите на всички с привлекателната си фигура, пише \"Дейли Мейл\". Зашеметяващата моделка е облечена с изумителен бял бански с мрежеста горна част, който не оставя много за въображението.   Деми демонстрира феноменалните си форми и извивки на тялото като позира пред камерата.    Страхотната й дълга коса пада на раменете й, докато гримът й по време на секси фотосесията е безупречен.  Деми, която бе интимно свързана преди време с рапъра Tyga, който е бивш приятел и на Кайли Дженър, наскоро обясни пред британското издание как се поддържа във форма.  Тя каза за своя фитнес режим: \"Опитвам се всичко да е възможно по-здравословно. Когато пътувам, е трудно да тренирам, пътувам по целия свят, но се опитвам да запазя рутината си. Превод и редакция: БЛИЦ", "date": "2018.06.27", "title": "Моделката Деми Роуз отново показа неустоими форми на плажа в секси фотосесия (СНИМКИ 18+)"}
{"url": "https://www.blitz.bg/stsena/sher-i-andi-garsiya-izplnikha-fernando-na-abba-za-predstoyashch-myuzikl-video_news609722.html", "text": "Най-накрая! След множество фалшиви видеа в Интернет със заглавия от рода на „Cher – Fernando ABBA“, от екипа на „Mamma Mia: Here We go Again“ пуснаха в YouTube версията на популярната песен на ABBA в изпълнение на Шер и Анди Гарсия. Както и очаквахме – ако има някой, който да може да предаде максимално усещането от тази чудовищно добра песен на шведският квартет, то това е Шер.  „Fernando“ е третата пусната песен от саундтрака на предстоящия мюзикъл след „When I Kissed the Teacher“ и „Waterloo“. „Fernando“ обаче е нещо различно, и не само заради бавния ритъм. Противно на представите, че това е песен, разказваща за любовна история, версията на Шер и Анди Гарсия предава патриотичният дух на записа на ABBA, включвайки традиционни за Северна Европа музикални инструменти в аранжимента.  Дуетът се справя повече от добре с нелеката задача да интерпретира шведският поп гигант. Оригиналната песен е изпята от Агнета и Фрида от ABBA  през 1976 г. и е първата песен на групата, която не е част от албум. Първоначално хитът не е предвиден да бъде част от общата биография на квартета, а е писана за соловия албум на Фрида.     Във всеки от многото трейлъри сме виждали вече Шер като Руби Шеридан – бабата на Софи (Аманда Сийфрид), която прекъсва партито, а Анди Гарсия играе ролята на непознат за публиката мъж на име Фернандо. Вече сме ви разказвали каква история ще разказва продължението на мюзикъла от 2008 г. Оставяме ви в компанията на финалния трейлър:     ", "date": "2018.06.27", "title": "Шер и Анди Гарсия изпълниха „Фернандо“ на ABBA за предстоящ мюзикъл (ВИДЕО)"}
{"url": "https://www.blitz.bg/svyat/toy-ima-neobichayno-detstvo-bez-elektrichestvo-no-sega-e-shef-na-izvestna-kompaniya-za-5-miliarda-dolara-snimki_news609725.html", "text": "Да живееш в комуна в Канада през първите пет години от живота си заради това, че баща ти е избягал от САЩ, за да не служи по време на войната във Виетнам. В горската хижа, в която живееш с родителите си, да няма достъп нито до течаща вода, нито до електричество. Едва ли човек може да си представи нещо подобно, когато става дума за детството на едно от големите имена в Силициевата долина. Точно такива обаче са първите години на Стюърт Бътърфийлд - съоснователят на технологичните компании Flickr и Slack. Бътърфийлд признава, че родителите му определено са били хипита. Това се потвърждава не само от това, че баща му емигрира, за да избегне войната, но и от името, което родителите дават на сина си - след раждането си Стюърт първоначално е кръстен с не особено подходящото име за мъж Дарма.  Идеята на семейство Бътърфийлд да живеят сред природата обаче се оказва трудна за реализиране. Нужна е много работа, за да може човек да се справя сам в природата. В крайна сметка семейството, заедно с малкия Дарма/Стюърт, се премества в град Виктория, столица на канадската провинция Британска Колумбия. Именно там момчето, по това време седемгодишно, вижда първия си компютър. Страстта в него бързо се разпалва и той започва да се учи да програмира на новата машина.  Прехвърляме се в наши дни, когато богатството на вече 46-годишният Стюърт Бътърфийлд се оценява на над 1 милиард долара. Той е основател както на сайта за споделяне на снимки Flicker, така и на услугата за обмен на съобщения в бизнеса Slack. Но въпреки успехите (и парите си) се старае да живее пестеливо, вероятно заради необичайното си детство.  Обяснява, че чувства вина, когато трябва да похарчи повече пари. Според него това е нещо странно за един канадец.  Не е странно обаче, че отдава успеха си и на късмет. Разказва, че седемгодишното му Аз е било омагьосано от първата вълна персонални компютри. Първата машина, с която е работил, е била Apple II, а уменията си по програмиране е развил благодарение на специализирани списания.  И едно отклонение: когато е на 12 години променя една несправедливост, сменяйки името си от Дарма на Стюърт.  По това време вече знае как да създава някои по-простички компютърни игри. Но идва пубертетът и интересите на Бътърфийлд се обръщат на 180 градуса. Той се отказва от компютрите и решава, че ще следва философия в Университета във Виктория.  Там завършва и магистърската си степен в тази област. Това обаче не е само временно увлечение - през 1997-а Бътърфийлд има намерение да се опита да стане професор по философия, но тогава започва истинският бум на интернет. Хората, които знаят как да създават интернет сайтове, поемат към Сан Франциско. Самият Бътърфийлд има няколко приятели, за които си спомня, че са изкарвали два и дори три пъти повече пари от това, което печели един професор. Работата е нова и вълнуваща, поради което Стюърт се отказва от академичната кариера и събужда задрямалата си любов към компютрите.  В продължение на няколко години работи като уеб дизайнер. През 2002 г. пуска своя собствена онлайн игра, разработена от него и тогавашната му съпруга Катерина Фейк. Играта носи името Game Neverending и се оказва неуспех.  Финансите на двойката заплашително намаляват и те търсят друг начин да спечелят пари. Така се появява идеята за Flickr - платформа за споделяне на снимки, която успяват да създадат за едва три месеца. По това време на пазара навлизат първите телефони с камера, а все повече домакинства се сдобиват с интернет достъп. И както самият Бътърфийлд казва: \"Нещата се развиха много бързо\". Flickr е пуснат през 2004-а и е един от първите уебсайтове, които позволяват на хората да качват, споделят и коментират снимки. Едва година по-късно двойката продава фирмата на интернет гиганта Yahoo за 25 милиона долара.  По-късно Бътърфийлд определя това като грешно решение, защото ако бяха изчакали повече време, сделката щеше да е за много повече пари.  Но милионите не секват желанието му да създава. Така Бътърфийлд се заема с новия си голям проект - Slack. Годината е 2009. Той и няколко негови партньори създават нова онлайн игра, която също се оказва провал. Докато работят по нея, те разработват и система за вътрешна комуникация, към която скоро се привързват. Не й обръщат много внимание, защото реално я използват само за работа. Няколко години по-късно решават, че е възможно и други хора да я харесат. Системата им става основата на Slack - услуга, която днес се използва от над 8 милиона потребители дневно. Три милиона от тях плащат за допълнителните й възможности.  Slack позволява на служителите на дадена компания да комуникират едни с други посредством различни чат групи. Интересът към нея расте постоянно - сред големите компании, които я използват, са IBM, Samsung и 21st Century Fox. Slack бързо се превръща хит, а благодарение на интереса на инвеститори, услугата вече се оценява на 5,1 милиарда долара.  Рядкост е предприемач да създаде успешен продукт от останките на провален такъв. Още по-рядко се случва някой да го направи два пъти. Стюърт Бътърфийлд обаче успява и едва ли успехът му се дължи само на късмет. Роля има и постоянното търсене на начин да се създаде ред в хаоса - това, което Flickr и Slack правят по свой собствен начин.  Slack вече се сблъсква с конкуренция. Microsoft предлага сходна услуга с офис пакета си, същото прави и стартъпът Zoom. Борбата с други приложения за вътрешно фирмена комуникация обаче ще е стимул за създателите на Slack да продължат да развиват услугата. А Бътърфийлд, изглежда, ще продължи да е част от този процес.  За разлика от случая с Flickr, той няма намерение да напуска новата компания, на която е и изпълнителен директор. Според самия Бътърфийлд много неща е трябвало да се наредят по правилния начин за този успех, а \"той не е толкова умен, че да успее да го направи отново\".  А точно сега е моментът детето на хипари да види колко далеч ще успее да стигне с втория си технологичен успех.  Източник: webcafe.bg ", "date": "2018.06.27", "title": "Той има необичайно детство без електричество, но сега е шеф на известна компания за 5 милиарда долара (СНИМКИ)"}
{"url": "https://www.blitz.bg/svyat/raketni-udari-po-izrael-ot-ivitsata-gaza_news609728.html", "text": "Палестинците от ивицата Газа са изстреляли няколко ракети по територията на Израел, съобщава официалният акаунт на въоръжените сили на страната в Twitter. След първото изстрелване към 2.30, са последвали още няколко, информират от израелската армия. Към четири часа сирените на противовъздушната отбрана е прозвучала в три района на страната, към които са били изстреляни 9 ракети от ивицата Газа.  Отбелязва се, че противоракетната система \"Железният купол\" на Израелската армия за отбрана е прихванала няколко ракети. Засега няма съобщения за убити, пострадали или за щети. Превод и редакция: БЛИЦ", "date": "2018.06.27", "title": "Ракетни удари по Израел от ивицата Газа"}
{"url": "https://www.blitz.bg/svyat/posledna-informatsiya-za-sstoyanieto-na-pochuvstvaliya-se-zle-diego-maradona-snimki_news609727.html", "text": "За щастие всичко е наред с легендата на световния футбол, 57-годишния аржентинец Диего Марадона, който беше хоспитализиран след мача от третия кръг на груповата фаза на Световното първенство в Русия между националните отбори на Аржентина и Нигерия. Това съобщава журналистът Даниел Aркучи в Twitter. \"За тези, които питат, Диего е добре, кръвното му налягане е нормализирано, вече е стабилизиран\", пише журналистът в поста си в социалната мрежа.  Малко по-късно, според последната информация на ole.com.ar,  Марадона се е качил на частен самолет и е пристигнал в Москва. Както пише изданието, по време на полета Диего Марадона се е забавлявал и дори е хапнал няколко вкусотии.  Както  , 57-годишният Марадона бе изведен от официалната трибуна на стадиона след мача между Аржентина и Нигерия с помощта на няколко души във видимо лошо здравословно състояние. Той е бил прегледан още на стадиона от лекари, а малко след това е бил отведен в местна болница. Превод и редакция: БЛИЦ    ", "date": "2018.06.27", "title": "Последна информация за състоянието на почувствалия се зле Диего Марадона (СНИМКИ)"}
{"url": "https://www.blitz.bg/intsidenti/politsai-nakhlukha-v-samolet-na-letishche-kenedi-v-nyu-york-snimkivideo_news609726.html", "text": "Полицията обкръжи самолет на авиокомпания Jetblue на международното летище \"Кенеди\" в Ню Йорк, след като пилотите на лайнера спряха да комуникират със службата за сигурност и контролните органи по въздушното движение, съобщава \"Мирър\". Един от пътниците от самолета съобщава, че около 10 въоръжени полицаи са се качили на борда на самолета. След като престоял час и половина на пистата, самолетът, който трябвало да излети в посока Лос Анджелис, е върнат и спрян за полет засега.  Друг от пътниците е публикувал шокиращи снимки, на които присъстващите на борда са с вдигнати ръце след като полицията нахлува в самолета.  Засега не се съобщава друга информация. Превод и редакция: БЛИЦ      ", "date": "2018.06.27", "title": "Полицаи нахлуха в самолет на летище \"Кенеди\" в Ню Йорк (СНИМКИ/ВИДЕО)"}
{"url": "https://www.blitz.bg/stsena/mnogo-redki-snimki-na-kholivudski-znamenitosti-koito-ss-sigurnost-ne-ste-vizhdali_news608853.html", "text": "Снимката е начин да се върнем в миналото, където мигът е застинал за една секунда, оставяйки вечен спомен за потомците. В ерата на съвременните технологии и устройства, черно-белите снимки от фотолентите вече са далеч в миналото, като са заменени от фигиталните фотоапарати.Дигитализацията обаче не пречи да намерим архивни, много ценни кадри от живота на знаменитостите, които да ни позволят поне да миг да се потопим в онази носталгична атмосфера, когато миналото беше настояще.    Брадт Пит и Дженифър Анистън    Салма Хайек Марго Роби Арнолд Шварценегер Кейти Пери Силвестър Сталоун  Крис Прат Джейсън Момоа Джулия Робъртс  Дуейн Джонсън  Орнела Мути  Майкъл Джексън  Бионсе  Джаред Лето със своя по-голям брат Шанън  Джъстин Тимбърлейк  Ума Търман  Хю Джакман  Рийз Уидърспун  Зак Ефрон Марк Уолбърг и Леонардо ди Каприо , 1995 година. Гуен Стефани и брат ѝ  Мартин Лоурънс  Сара Джесика Паркър  Пиърс Броснан  Чарлийз Терон    Ева Мендес  Джона Хил с малката си сестра   Еминем  Адел   ", "date": "2018.06.27", "title": "Много редки СНИМКИ на холивудски знаменитости, които със сигурност не сте виждали"}
{"url": "https://www.blitz.bg/kriminalni/prestplenie/prokuraturata-podkhvana-strelbata-sreshchu-perata_news609881.html", "text": "Под надзора и ръководството на Окръжна прокуратура – Бургас се провежда досъдебно производство за това, че на 26 юни (около 22:00 ч.) в гр. Бургас, ж.к. „Изгрев“, пред блок 41А, е направен опит умишлено да бъде умъртвен Петър Низамов – престъпление по чл.115, вр.чл.18 от НК. По случая е назначена съдебно-медицинска експертиза, която да установи вида и степента на телесните увреждания на пострадалото лице. Назначена е и балистична експертиза, която да определи вида на оръжието, с което е извършено противоправното деяние. Извършват се разпит на свидетели и огледи на местопрестъплението.  Към момента по случая няма привлечени към наказателна отговорност обвиняеми лица.    ", "date": "2018.06.27", "title": "Прокуратурата подхвана стрелбата срещу Перата"}
{"url": "https://www.blitz.bg/obshtestvo/stolitsa/bolnata-desislava-ivancheva-mlchi-v-sda_news609894.html", "text": "Специализираният наказателен съд заседава по искането на Десислава Иванчева за по-лека мярка за неотклонение. Преди два месеца временно отстранената кметица на район „Младост” беше обвинена в корупция заедно със заместничката си Биляна Петрова. Причината за искането на Иванчева е влошеното ѝ здравословно състояние и настаняването ѝ в болницата на затвора.  Въпреки заболяванията, сред които тумор и инвитро процедури, Иванчева се яви в съдебната зала. За първи път тя не направи изявление преди началото на заседанието, информира bTV.  ОЧАКВАЙТЕ ПОДРОБНОСТИ В БЛИЦ", "date": "2018.06.27", "title": "Болната Десислава Иванчева мълчи в съда"}
{"url": "https://www.blitz.bg/obshtestvo/stolitsa/ot-poslednite-minuti-eto-kakvo-reshi-spetssdt-za-bolnata-ivancheva_news609923.html", "text": "Специализираният наказателен съд остави в ареста временно отстранената от поста \"кмет\" на столичния район \"Младост\" Десислава Иванчева. Малко повече от два месеца след показния ѝ арест в центъра на София, Иванчева поиска от Специализирания наказателен съд по-лека мярка за неотклонение. Причината - влошеното здравословно състояние на Иванчева, която заедно с другата задържана по корупционната афера в Община \"Младост\" – бившата заместник-кметица Биляна Петрова, от няколко дни е в болницата на затвора.  Макар искането да е внесено в понеделник, Специализираният наказателен съд насрочи заседанието си за днес заради молбата на Десислава Иванчева преди това да се запознае с материалите по разследването. Иванчева е под стража от 17-и април по обвинение, че с уволнената в съдебната зала преди време нейна заместничка Биляна Петрова и бившия районен кмет на \"Младост\" Петко Дюлгеров са принудили бизнесменът Александър Ваклин да им даде 70 000 евро, за да получи разрешение за строеж в \"Младост\", информира БНР.   Това е първата молба на Десислава Иванчева за по-лека мярка за неотклонение по здравословни причини. Пак с такъв мотив преди време отказ да излезе на свобода получи Петко Дюлгеров. Другата седмица опит да направи по-лека мярката си за неотклонение щяла да направи и Биляна Петрова, която беше заместничка на Десислава Иванчева.", "date": "2018.06.27", "title": "От последните минути: Ето какво реши спецсъдът за болната Иванчева"}
{"url": "https://www.blitz.bg/intsidenti/prvo-video-ot-golyamata-eksploziya-koyato-raztrsi-bolnitsata-v-teksas-snimki_news609713.html", "text": "Медиите публикуват първи кадри от мястото на експлозията в болницата \"Кориел\" в Гейтсвил, щата Тексас. Както  , екипите на спешна помощ са получили информация за инцидента и незабавно са се отправили към мястото на взрива.  Местните издания съобщават за тежки наранявания, хора, които са останали под развалините, и жертви. Превод и редакция: БЛИЦ       ", "date": "2018.06.27", "title": "Първо ВИДЕО от голямата експлозия, която разтърси болницата в Тексас (СНИМКИ)"}
{"url": "https://www.blitz.bg/kriminalni/prestplenie/povdignakha-obvinenie-na-krvaviya-ubiets-ot-makariopolsko_news609913.html", "text": "40-годишният Хр. М. е привлечен като обвиняем за убийство, извършено предумишлено, от Окръжната прокуратура в Търговище. След като прокуратурата му повдигнала обвинение за престъпление по член 116, ал. 1, т. 9 от НК той е бил задържан за срок до 72 часа. Окръжната прокуратура в Търговище ще поиска от съда той да бъде задържан с най-тежката мярка за процесуална принуда – задържане под стража.  На 26 юни тази година в село Макариополско 40-годишният обвиняем отишъл в дома на роднини на жената, с която живеел на семейни начала. Повод за кратката им раздяла бил скандал помежду им, след който 32-годишната Л.Х. напуснала общия им дом в село в община Лозница.  Вечерта на 26 юни Хр. М. влязъл в дома на роднините й, видял съжителката си, от която има дете, и я намушкал с нож в сърдечната област, с което причинил смъртта й.   ", "date": "2018.06.27", "title": "Повдигнаха обвинение на кървавия убиец от Макариополско"}
{"url": "https://www.blitz.bg/svyat/eto-koya-evropeyska-strana-e-gotova-da-prieme-chast-ot-migrantite-na-koraba-lifeline_news609711.html", "text": "Португалия изяви желание да приеме част от мигрантите на кораба „Lifeline”, информира \"Франс прес\", цитирана от БГНЕС. В момента корабът се намира в близост до бреговете на Малта и очаква разрешение от малтийските власти. На борда му има 233-ма души, включително много деца и бременни жени. По-рано днес италианският премиер Джузепе Конте обяви, че при разговора си с малтийския си колега Мускат той се е съгласил корабът да акостира на пристанище в Малта.  Малко по-късно малтийските власти заявиха, че ще приемат кораба само ако от ЕС са съгласни да вземат част от бежанците на борда му.  В отговор на това португалският вътрешен министър Едуардо Кабрита обяви, че хората на борда на „Lifeline” ще бъдат прехвърлени в няколко държави от ЕС, включително Португалия.  ", "date": "2018.06.27", "title": "Ето коя европейска страна е готова да приеме част от мигрантите на кораба Lifeline"}
{"url": "https://www.blitz.bg/kriminalni/prestplenie/samo-v-blits-zrelishchen-ekshn-v-stolitsata-s-avtokradetsa-sofiyancheto_news609816.html", "text": "Зрелищен екшън, с участието на известния автокрадец Софиянчето, се е разиграл преди дни в центъра на София, научи БЛИЦ от два независими източника. Джамбазинът отмъкнал нов Рейндж Роувър с всички екстри и се устремил по улиците на града. Той обаче бил засечен от полицейски патрул. Униформените започнали гонка, тъй като той не спрял на многобройните подадени сигнали.  В един момент бандитът бил пристиснат от патрулките, но в отчаянието си направил внезапна маневра е ударил служебен автомобил Ауди на СДВР.  След това успял да се провре между две дървета и да избяга.  БЛИЦ научи, че полицейското му досие е дебело две педи, а на престъпната му сметка са записани над 10 обира на луксозни коли.  В момента Софиянчето е обявен за общодържавно издирване.  Рейндж Роувърите, както и БМВ-тата от моделите Х5 и Х6, са изключително атрактивни за автокрадците, не само в България, но и в цяла Европа, тъй като след кражбата им те се изнасят към Близкия изток. Явор БЕЛЧЕВ, БЛИЦ", "date": "2018.06.27", "title": "Само в БЛИЦ! Зрелищен екшън в столицата с автокрадеца Софиянчето!"}
{"url": "https://www.blitz.bg/obshtestvo/deputat-khvrli-bomba-pred-blits-za-izbyagal-kolega-prv-predupredikh-korneliya-politicheskiyat-broker-panchev-mozhe-da-glasuva-s-gerb-a-posle-da-otide-v-abv-ili-volya_news609860.html", "text": "Поредната трансформация в българския политически живот стана преди дни, когато лидерът на \"Земеделски съюз Александър Стамболийски\" Спас Панчев напусна соцкоалицията и се обяви за независим депутат. Потърсихме неговия колега Александър Паунов за повече подробности по горещата тема в левицата.- Г-н Паунов, вярно ли, че сте предупредили Корнелия Нинова, че г-н Спас Панчев не е надежден депутат и по тази причина не трябва да бъде включен в предизборната коалиция?  - Още преди година и половина направих анализ на коалиционната политика и в него подчертах, че Спас Панчев е политически брокер. Особено това важи на местните избори.   Направих предложение той да не бъде включван в коалицията, но въпреки това БСП в лицето на Корнелия Нинова направи точно обратното. И сега се вижда, че това е груба политическа грешка! - Има ли бъдеще този депутат, наричан и Лакомото, в политиката?  - Има голямо бъдеще, особено на местните избори, където той много умело продава своята регистрация на партията в големи градове като Варна, Пловдив, Видин, Смолян и Казанлък и вкарва от там по двама-трима общински съветници, въпреки че сме взели решения всички наши съветници да направят една обща коалиция, те защитават корпоративни интереси в интерес на своите спонсори и гласуват заедно с ГЕРБ. - Казвате, че Панчев е политически брокер. С кои партии търгува влияние?  - Той прави местни коалиции, обикновено с партиите от десния спектър. Става така, че неговите съветници гласуват много пъти срещу левицата и кметовете на БСП и в полза на ГЕРБ. Това показва, че той има слабост към десните партии. Нищо чудно сега Панчев да гласува в парламента заедно с ГЕРБ.       - След като Панчев е толкова повратлив има ли шанс той да се прегърне с партиите от кръга \"Агнешки главички\"?  - Той се прегръща с такива партии, които имат шанс да влязат в следващия парламент. \"Агнешките главички\", за които ме питате, мога да Ви кажа, че едва ли имат шанс за Народното събрание и затова едва ли ще отиде при тях.  На него му трябва по-солидна партийна формация, за да направи коалиция. - Вярвате ли на приказките на Панчев, че Корнелия Нинова е в конфликт с него, защото преди години го е извадила от управителното тяло на \"Техноимпекс\"?  - Това, което говори, не е вярно. Ако беше истина и Корнелия имаше лошо отношение към него, нямаше да му даде избираемото трето място в депутатската листа в червения Старозагорски избирателен район.  Сегашните му приказки могат да му послужат като оправдание пред десните, за да го развяват като плашило. Така направи вчера Цветан Цветанов по време на дебатите за вота на недоверие и може да използва Панчев да работи срещу левицата. - Затворена ли е страницата за Лакомото в БСП?  - Според мен той вече няма път назад към левицата и ще си търси нова формация от сорта на АБВ и \"Воля\", за да пробва да влезе в следващия парламент! Интервю на Ивайло КРАЧУНОВ", "date": "2018.06.27", "title": "Депутат хвърли бомба пред БЛИЦ за избягал колега: Пръв предупредих Корнелия! Политическият брокер Панчев може да гласува с ГЕРБ, а после да отиде в АБВ или \"Воля\"!"}
{"url": "https://www.blitz.bg/kriminalni/izvnredno-v-blits-arestuvakha-izklyuchitelno-opasen-ubiets-razchlenil-bashcha-si_news609863.html", "text": "Спецслужители на МВР арестуваха особено опасния убиец Любомир Ечев преди няколко часа, научи БЛИЦ от свои източници. Главорезът бил закопчан при обход между общините Самоков и Ихтиман. Престъпникът успяваше да се скрие в продължителен период от време, но полицаите са влезли в дирите му и са го закопчали.  По време на задържането му Ечев е бил толкова изненадан, че не е успял да окаже съпротива.  Ечев уби баща си,  като го посече 13 пъти със секач за бетон в село Живково през ноември 2016 г. Четири експертизи доказали, че той е вменяем и може да носи отговорност за деянията си, въпреки че адвокатите му пробваха да го измъкнат от решетките с точно обратната версия.  След убийството, мъжът първо опитал да скрие трупа и да  избяга, но след залавянето направил самопризнания.  Очаква се Ечев отново да бъде заключен в килия на Следствения арест. Припомняме, че от вчера Областната дирекция на полицията в София има нов началник Николай Спасов. Той и колегите му са решени да прочистят населените места около столицата от бандитите. Ивайло КРАЧУНОВ", "date": "2018.06.27", "title": "Извънредно в БЛИЦ! Арестуваха изключително опасен убиец, разчленил баща си!"}
{"url": "https://www.blitz.bg/foto/palavi-detsa-koito-opnakha-do-maksimum-nervite-na-roditelite-si-s-tekhnite-gluposti-snimki_news609843.html", "text": "Децата, безусловно, са цветята на живота и най-голяма радост за родителите си. Все пак в тях е бъдещето. Родителите, разбира се, споделят това мнение, но от време на време техните отрочета такива ги надробяват, че скубането на коси е най-малкият им проблем.Ако вие сте хванали в крачка вашия наследник, докато върши поредната си беля, не бързайте да го наказвате, все пак в това се и състои чарът на детството. Малчуганите не го правят, за да ви ядосат, просто понякога им се иска светът да стане малко по-интересен за сметка на някоя палавост.    Синът ми си прекарва ползотворно ваканцията.  Синът му и приятелите му се промъкнаха в килера и ето какво стана  Синът ми пише трилогия \"Пръднята, която уби всички\"   Когато се готвиш за полет в Космоса, но нещо се обърка   Моето ангелче ми казва довиждане  По-вкусно е така.  Ето как наистина изглежда човекът паяк   Казах на момиченцето, че ще има десерт, ако си изяде поне половината хотдог   Децата слушат \"Бохемската рапсодия\" и я свирят на въздушни китари   Мисли си,че рожденикът трябва да изяде свещите  Майко! Гледай колко е яко! ", "date": "2018.06.27", "title": "Палави деца, които опънаха до максимум нервите на родителите си с техните глупости (СНИМКИ)"}
{"url": "https://www.blitz.bg/lyubopitno/otkrikha-kakvo-pravi-moztsite-ni-tolkova-plastichni_news609877.html", "text": "Не е тайна, че мозъците ни са изключително пластични и могат да се адаптират към множество различни ситуации. Дали мозъкът използва наново предишно използвани региони за различни цели, или пък ако поддържа жив пациент със само 10% неувреден мозък, пластичността е изключително важна. И досега учените не бяха напълно наясно с това какъв е произхода на тази пластичност. Особено труден за обяснение е бил и следния феномен: когато някои невронни връзки се заздравяват невроните трябва да компенсират някак си или просто ще се пренатоварят с входящи сигнали.Но сега екип от учени от института Пиковър към университета МИТ откриха, че след като синапсът на една невронна връзка стане по-здрав съседните синапси веднага се отслабват, за да предпазят невроните от пренатоварване. И за целта тази функция се поема от специален протеин. “Наистина е забележително как можем да препрограмираме отделни неврони и да станем свидетели на разнообразието на на молекулните механизми, които позволяват на клетките да интегрират нови функции благодарение на синаптичната пластичност на мозъка”, коментира водещият учен на изследването Сами Ел-Бустани.  Източник: Science Alert", "date": "2018.06.27", "title": "Откриха какво прави мозъците ни толкова пластични"}
{"url": "https://www.blitz.bg/obshtestvo/prozreniya-na-vanga-potresli-prochutiya-kardiokhirurg-prof-chavdar-dragoychev_news609899.html", "text": "Преди осемнадесет години, на 2 юли в 18 часа, от рак на белите дробове почина професор доктор Чавдар Драгойчев. За младите това име не говори нищо. Освен ако родителите на някои от тях не са им казвали, че дължат живота си на него. През възхвалявания от едни и прокълнат от други социализъм обаче Драгойчев се радваше на доста широка популярност. Формално погледнато, той бе принц-син на първата дама на комунистическата партия. В същото време медикът по нищо не приличаше на разглезените отрочета на първите хора на държавата. Той бе нещо коренно различно. Много висока топка. Изключителен познавач на световното изкуство, интелектуалец, превъзходен лекар, сърдечен хирург, който завърши кариерата си с 3000 операции. Коментираше се, разбира се, и особената му сексуална ориентация и това, че майка му го е спасила да не бъде съден в позорния процес, който държавата спретна срещу 26 гейове културтрегери през 1964 година. Чавдар Драгойчев е роден на 24 декември и от първия си миг става герой на една приказка, която не е за деца. С две смъртни присъди бременността е единственото, което може да спаси Цола Драгойчева. До края на дните си обаче тя не признава кой е бащата на бъдещия професор. Слуховете отреждаха тази роля на полицаите, които са я изнасилили в ареста Това твърди и френският писател Анри Барбюс. Набеден е също един от надзирателите в затвора.  През 1945 г. Чавдар научава за един друг негов евентуален баща - Неделчо Манев, стар антифашист и ветеран на комунистическото движение. Но така и не му обръща никакво внимание.  Носи името на майка си Чавдар Цолин Драгойчев. Среща се с Манев в последните му дни. Той му признава истината и с това всичко приключва.  Голямата битка, която младият Драгойчев е водил цял живот, е да разбие легендата, че той като син на маститата си майка постига всичко благодарение на нея. Затова и избира медицината и конкретно хирургията: Все пак никой не може да каже, че Цола Драгойчева е оперирала вместо мен, казваше с усмивка. Това е причината и да не стане дипломат или министър, въпреки че такива възможности не се липсвали.   Въпреки че остава далеч от политиката, синът води остри спорове с майка си. Една от темите е Сталин. Той се опитва да й обясни, че Йосиф Висарионович е тиранин, че нормален човек не може да приеме репресиите и убийствата му. Старата конспираторка не е съгласна и държи на своето, боготвори вожда. Признава, че синът й е прав чак когато Бащата на народите е развенчан от собственото си обкръжение и изхвърлен от мавзолея.   Цола Драгойчева е била недолюбвана както от Георги Димитров, който през 1948 година я вади от Политбюро на БКП, така и от Тодор Живков. Той те мрази „зоологически”, казвал й приятелят академик Тодор Павлов.   Чавдар Драгойчев научил от майка си и причините за тази ненавист: Веднага след 9 септември 1944 година на нея възложили да изготви списък на бъдещите членовете на Централния комитет на партията и тя оставила героя от Правец вън от него. Оттогава е голямата вражда, която си остава докрай. Живков се успокоява чак когато окончателно, естествено с много почести, пенсионира единствената тогава жена в най-високите партийни върхове.  В един продължителен период Чавдар Драгойчев и Александър Чирков са единствените опитни сърдечни хирурзи в България: „Той е амбициозна целенасочена личност, която се стреми към медицината от висок ранг. Добър хирург. Не от най-големите, но далеч над средните. В някои отношения като хирург той ме превъзхожда”, казва Драгойчев за конкурента си.  Особено приятелство свързва професора с пророчицата Ванга Навремето тя, без да го познава, му пращала болни и той бил истински изненадан от точността, с която поставяла диагнозата.   Преди години хирургът разказваше следната почти невероятна история: В отделението постъпва болна. Случаят е ясен. Трябва да се направи операция. Но хирургът е млад, греши и жената умира. На другия ден болните наоколо обясняват: Баба Ванга й казала да не се оперира, защото ще умре.  Професорът е потресен и лично отива при пророчицата. Говорят по удивителен начин:  - Кои болни са повече - от стеноза или инсуфициенция - пита неграмотната Ванга.   И после:   - Защо ще ходиш в Гърция?  - На конгрес, но ти откъде знаеш?  - Донеси ми фикус – пластмасов - поръчва Вангелия.  Историята продължава. След време професорът води на Рупите своя добър приятел от Щатите Августин Пейчинов. И това, което вижда, отново го удивлява. Пейчинов тогава е на 34 години, току-що станал милионер и пред тежка операция. Уплашен е, не знае, дали ще живее. Възрастната жена го успокоява. Казва му, че всичко е наред и че трябва да целува ръка на „онова плешиво лекарче”, което го е спасило. Добре, че не е данъчен, защото с подробности разкрива всичките имоти на „американеца” и му казва какво ще построи. Милионерът излиза от стаята й блед като платно, разказваше неговият приятел.  Годините след промените от 1989 година преобръщат живота на Чавдар Драгойчев. Веднага след падането на БКП от власт той е пенсиониран и повече не стъпва в Института по сърдечна хирургия, който е ръководил. Смята, че там има достатъчно способни хора, които нямат нужда от неговата помощ.  След като извършва последната си операция, той самият ляга под ножа. Доверява се на своите колеги.   Невероятно, но със средствата, с които разполага, синът няма възможност да осигури достойни старини на болната си възрастна майка. Принуден е да продаде огромния семеен апартамент, който някога е принадлежал на брата на цар Борис - принц Кирил. С купувача, приятеля му Августин Пейчинов се уговорят да остане да живее в него до смъртта си. Така и става. Отива си горд, че е бил успешен лекар, спасил много животи, а това, че е син на българската Пасионария, остава на второ място. ", "date": "2018.06.27", "title": "Прозрения на Ванга потресли прочутия кардиохирург проф. Чавдар Драгойчев"}
{"url": "https://www.blitz.bg/ikonomika/shok-evpopa-octava-bez-bipa-v-pazgapa-na-cvetovnoto-po-fytbol_news609880.html", "text": "Дocтaвчицитe нa биpa, дpyги гaзиpaни нaпитĸи и мeco в Eвpoпa мoгaт дa бъдaт зaceгнaти oт eдин нeoбичaeн пpoблeм - ocтъp нeдocтиг нa въглepoдeн диoĸcид. Ha пpъв пoглeд тoвa звyчи дocтa cтpaннo, нo вcъщнocт xимичecĸoтo cъeдинeниe e шиpoĸo изпoлзвaнo в xpaнитeлнaтa индycтpия - oт гaзиpaнeтo нa бeзaлĸoxoлни и aлĸoxoлни нaпитĸи дo пpeз зaмpaзявaнeтo нa xpaнитeлни пpoдyĸти.\"Дeфицитът нa въглepoдeн диoĸcид нa Cтapия ĸoнтинeнт идвa тoчнo в мoмeнтa нa Cвeтoвнoтo пъpвeнcтвo пo фyтбoл и в paзгapa нa лeтния ceзoн, ĸoгaтo чecтo ce пpaвят бapбeĸютa\", пocoчвaт oт СNВС в cвoя пyблиĸaция и дoпълвaт:  \"Taзи ĸpизa пpинyди няĸoи oт гoлeмитe мapĸи в индycтpиятa дa пpeдyпpeдят cвoитe ĸлиeнти зa знaчитeлния дeфицит, ĸoйтo ce oчaĸвa в cлeдвaщитe ceдмици.\". Cпeциaлизиpaният жypнaл Gаѕ Wоrld, ĸoйтo пъpви cъoбщи зa пpoблeмнaтa cитyaция пo-paнo тoзи мeceц, oпиcвa нeдocтигът ĸaтo нaй-cepиoзнaтa ĸpизa зa eвpoпeйcĸия бизнec c въглepoдeн диoĸcид пpeз пocлeднитe дeceтилeтия. Kaĸвa e пpичинaтa зa пpoблeмa? Eдин oт ocнoвнитe изтoчници нa въглepoдeн диoĸcид зa xpaнитeлнaтa индycтpия ca зaвoдитe зa пpoизвoдcтвo нa aмoняĸ. Πoнe пeт oт гoлeмитe фиpми в ceĸтopa в Ceвepнa Eвpoпa oбaчe нe paбoтят в нaчaлoтo нa лятoтo пopaди плaниpaни peмoнти и дpyги. Meждyвpeмeннo няĸoлĸo oт фaбpиĸитe нa Cтapия ĸoнтитeнт зa биoeтaнoл, ĸoйтo e aлтepнaтивeн изтoчниĸ нa cъeдинeниeтo, cъщo нe paбoтят пpeз лeтнитe мeceци пopaди пoдoбни пpичини. Cпopeд oчaĸвaниятa cpeд нaй-зaceгнaтитe oт тoвa щe бъдe Beлиĸoбpитaния. Koи ca зaceгнaтитe ĸoмпaнии? Πo инфopмaция нa СNВС дъщepнoтo дpyжecтвo нa бpитaнcĸaтa вepигa Теѕсо - Вооkеr, e нaмaлилa дocтaвĸитe нa биpa и caйдep. Cпopeд мeдиятa cpeд пo-cepиoзнo зaceгнaтитe щe бъдaт oщe Соса-Соlа, Неіnеkеn и няĸoлĸo дpyги гoлeми пpoизвoдитeли нa xpaни и нaпитĸи. Πpeз минaлaтa ceдмицa гoвopитeлят нa xoлaндcĸaтa ĸoмпaния e ĸoмeнтиpaл пpeд СNВС ĸaзyca. \"Kaтo мнoгo дpyги ĸoмпaнии в xpaнитeлнaтa индycтpия, ниe cъщo cмe зaceгнaти oт нeдocтигa. Πpoдължaвaмe дa paбoтим ycъpднo, зa дa ce cпpaвим cъc cитyaциятa\", пocoчвa тoй. Oт ĸoмпaниятa пpeдyпpeждaвaт, чe мoжe дa имa нeдocтиг нa дocтaвĸитe нa бpaндoвeтe Аmѕtеl и Јоhn Ѕmіth. \"Hacĸopo Соса-Соlа вpeмeннo пpeycтaнoвиxa няĸoи oт пpoизвoдcтвaтa cи зapaди дeфицитът нa въглepoдeн диoĸcид. B oфициaлнaтa пoзиция нa дpyжecтвoтo, пyблиĸyвaнa в пoнeдeлниĸ, пpoизвoдитeлят нa бeзaлĸoxoлни нaпитĸи ce oпитвa дa ycпoĸoи пoтpeбитeлитe, чe нeдocтигът нямa дa ce oтpaзи нa oбщитe дocтaвĸи\", пишaт oщe oт мeдиятa.", "date": "2018.06.27", "title": "Шок! Eвpoпa ocтaва бeз биpa в paзгapa нa Cвeтoвнoтo пo фyтбoл"}
{"url": "https://www.blitz.bg/lyubopitno/nauka-i-tekhnologii/tova-momche-pomaga-za-reshavaneto-na-edin-ot-nay-golemite-problemi-v-internet-pri-tova-bez-da-iska-pari_news609853.html", "text": "Aĸo имaтe eлeĸтpoннa пoщa и я пpoвepявaтe мaĸap и нe мнoгo чecтo, тo знaчи cъc cигypнocт бeз дa знaeтe cтe изпoлзвaли фyнĸциятa, cъздaдeнa oт Лyиc вoн Aн. Дa, мнoгo вepoятнo и нeгoвoтo имe нe ви e пoзнaтo. Hacтoящият cъocнoвaтeл нa пpилoжeниeтo Duоlіngо cъздaвa тexнoлoгия зa гapaнтиpaнe нa cигypнocттa нa мeйлитe пpeз 2000 гoдинa, ĸoгaтo вce oщe e дoĸтopaнт в yнивepcитeтa Kapнeги Meлън, пише Мъни бг.Πo вpeмe нa пъpвия мy ceмecтъp eĸcпepт oт Yаhоо гocтyвa в yнивepcитeтa и ĸoмeнтиpa 10 пpoблeмa, c ĸoитo интepнeт ĸoмпaниятa ce oпитвa дa ce cпpaви.  Oщe cъщия дeн Лyиc ce пpибиpa вĸъщи и зaпoчвa дa тъpcи peшeнитo нa тeзи пpoблeми, paзĸaзвa caмият тoй пpeд Вuѕіnеѕѕ Іnѕіdеr. \"Hямax дoбpи идeи ocвeн зa eдин oт тяx\", ĸaзвa Boн Aн. Πo тoвa вpeмe Yаhоо пpeдлaгaшe eднa oт нaй-изпoлзвaнитe eлeĸтpoнни пoщи в интepнeт. Toгaвa ycлyгaтa ce пoлзвa oт милиoни пoтpeбитeли, ĸoитo ce cблъcĸвaт c дocaднитe cпaм cъoбщeниятa. Πpeз 2000 гoдинa плaтфopмaтa oгpaничaвa изпpaщaнeтo нa eлeĸтpoнни cъoбщeния oт eдин мeйл дo 500 нa дeн. \"Aĸo cи cпaмъp и иcĸaш дa изпpaтиш 10 000 000 cъoбщeния, щe изпoлзвaш няĸoлĸo дeceтĸи paзлични мeйлa зa цeлтa. Toгaвa ce пoявявaт xopa, ĸoитo пишaт пpoгpaми, зa дa дocтигaт дo милиoни имeйл aĸayнти и Yаhоо нe знaeшe ĸaĸ дa ce cпaви c тяx\", cпoмня cи Лyиc Aн. Toй, зaeднo cъc cвoй пpeпoдaвaтeл oт yнивepcитeтa, зaпoчвa дa paбoти пo тexнoлoгия, ĸoятo дa paзличaвa peaлнитe пoтpeбитeли нa мeйл ycлyгитe oт изпoлзвaнитe oт cпaмъpитe ĸoмпютъpни пpoгpaми. Tя пpeдcтaвлявa нeщo, ĸoeтo днec ни e мнoгo дoбpe пoзнaтo - изпизвaнeтo в дaдeнo пoлe нa изĸpивeни бyĸви и чиcлa, ĸoитo пoтpeбитeлитe тpябвa дa изпишaт в дpyгo cвoбoднo пoлe. Цeлтa e дa ce ycтaнoви дaли зaд ĸoмпютъpa cтoи жив чoвeĸ или пpoгpaмa. \"Πpoгpaмaтa paбoти, зaщoтo xopaтa мoгaт дa paзчитaт нeпpaвилнo нaпиcaни знaчи и бyĸви, дoĸaтo ĸoмпютpитe нямaт тaзи cпocoбнocт\", oбяcнявa Boн Aн. Yаhоо xapecвa идeятa мy и зaпoчвa дa изпoлзвa т.нap. сарtсhа (Соmрlеtеlу Аutоmаtеd Рublіс Тurnіng tеѕt tо tеll Соmрutеrѕ аnd Нumаnd Араrt). Любoпитнo e дa ce oтбeлeжи, чe Лyиc вoн Aн дaвa нa интepнeт ĸoмпaниятa бeзплaтнo тaзи тexнoлoгия. И днec cпoдeля, чe нe cъжaлявa зa тoвa peшeниe ĸaтo в мoмeнтa пoчти вcичĸи oнлaйн плaтфopми я изпoлзвaт пoд eднa или дpyгa фopмa.", "date": "2018.06.27", "title": "Това мoмчe помага за решаването на един от най-големите проблеми в интернет, при това без да иска пари"}
{"url": "https://www.blitz.bg/obshtestvo/petr-nizamov-perata-e-prostrelyan-s-8-boyni-patrona-vizhte-kakvo-napisa-samiyat-toy-i-kogo-obvini-za-intsidenta_news609723.html", "text": "Както БЛИЦ вече ви съобщи, 32-годишният Петър Низамов – Перата пострада при стрелба пред блок 41 А в бургаския жк. „Изгрев”. Нашумелият ловец на бежанци бе прострелян в областта на краката. Петър Низамов – Перата е откаран в УМБАЛ - Бургас, където му е извършена спешна хирургична интервенция. Констатирани са две прострелни рани, но опасност за живота на потърпевшия по данни на медиците няма.  Самият пострадал написа съобщение във \"Фейсбук. БЛИЦ публикува без редакционна намеса изявлението на Петър Низамов – Перата в социалната мрежа.  \"Преди час направиха опит да бъда убит пред дома ми ! Сигурен съм, че е поръчка от правителството ! Прострелян съм 8 пъти с бойни патрони , но съв жив!\"    ", "date": "2018.06.27", "title": "Петър Низамов – Перата е прострелян с 8 бойни патрона, вижте какво написа самият той и кого обвини за инцидента"}
{"url": "https://www.blitz.bg/svyat/priyateli-na-zastrelyaniya-v-shchatite-filip-razkrikha-pokrtitelni-podrobnosti-ot-minaloto-mu_news609696.html", "text": "Добър и работлив - така описват Филип Кирилов неговите близки и познати. 29-годишният българин беше намерен мъртъв в автомобила си в неделя сутринта. Тялото му е открито в минивана, с който работил като шофьор на Uber в курортното градче Дестин и селищата около него. Според полицията извършителят е бил клиент на Кирил чрез приложението Uber. От шерифството в Окалуза Каунти разпространиха и снимка на заподозрения, уловена от охранителни камери в близост до мястото на престъплението, пише bg-voice.com.  „Аз това му казвах да се прибира, че вече е 2 часа през нощта, но той искаше да кара до сутринта\", казва неговият приятел Филип Алексиев, с който са били на телефона часове преди убийството.  Трупът на Филип Кирилов е открит в 6:30 часа сутринта в неделя в Локалуза айлънд, между Дестин и Форт Уолтън Бийч. От полицията смятат, че той е бил прострелян между 4 и 6 am. Властите казват, че мястото, където е станало престъплението не е опасно, но българите в района разказват, че там се навъртали престъпници заради хотелите и стриптийз клубовете наблизо.  Приятелите на българина все още са в шок от случилото се „Трябваше да се виждаме на следващия ден\", казва Филип Алексиев, който е приятел на убития от няколко години. „Още не мога да осмисля какво се случи. Той беше най-добрия човек, който познавах\", добавя скърбящия Филип.  Сега той и други българи в Дестин се опитват да помогнат на вдовицата на Филип Кирилoв, Калина. Двамата се женят само преди година във Вегас, където Филип живеел преди това. „Работеше изключително много и беше много добър като характер\", казва друг приятел на Филип, Васил Спиров. От полицията казват, че работят неуморно по случая и скоро ще оповестят „обещаваща информация\", която може да ги доведе до убиеца на българина.  Българинът бил запален по фитнеса и работил много, за да събира пари за бъдеще със съпругата си Калина.   Тече кампания за набиране на средства в помощ на семейството, за да се транспортира тялото на Филип при родителите му, в родната му Монтана.    ", "date": "2018.06.27", "title": "Приятели на застреляния в Щатите Филип разкриха покъртителни подробности от миналото му"}
{"url": "https://www.blitz.bg/obshtestvo/ekskluzivni-podrobnosti-za-strelbata-po-petr-nizamov-perata-v-burgas-eto-kakvo-e-sstoyanieto-mu-snimki_news609716.html", "text": "Както БЛИЦ вече ви съобщи, 32-годишният Петър Низамов – Перата е бил прострелян в Бургас тази нощ. Нашумелият ловец на бежанци е ранен след стрелба в морския град. Вече станаха ясни някои подробности около инцидента. Петър Низамов – Перата е пострадал при стрелба пред блок 41 А в бургаския жк. „Изгрев”, информира Флагман.бг. В момента криминалисти са отцепили терена и детайлно оглеждат мястото за гилзи.  От полицията изпратиха подробности за стрелбата в жк. \"Изгрев\":  Около 22.10 ч. днес в района на бл. 41 А в к-с \"Изгрев\" възниква инцидент, при който по първоначални данни в областта на краката е прострелян 32-годишният Петър Низамов от Бургас. Същият е откаран в УМБАЛ - Бургас, където му е извършена спешна хирургична интервенция. констатирани са две прострелни рани, но опасност за живота на потърпевшия по данни на медиците няма. В момента се извършва оглед на местопроизшествието от служители на ОДМВР Бургас. Издирват свидетели на инцидента, като предстои изземването на записи от камери, разположени в района.  Снимки: Флагман.бг    ", "date": "2018.06.27", "title": "Ексклузивни подробности за стрелбата по Петър Низамов – Перата в Бургас, ето какво е състоянието му (СНИМКИ)"}
{"url": "https://www.blitz.bg/svyat/iskat-da-makhnat-mark-zukrbrg-ot-posta-na-shef-na-facebook_news609729.html", "text": "След като Facebook се оказа в в центъра на скандал, свързан с изтичането на данните на милиони потребители, много големи инвеститори в социалната мрежа са решили да уволнят нейния основател Марк Зукърбърг от поста на председател на борда, съобщава Business Insider. Големите акционери също така възнамеряват да променят сегашната структура на компанията, благодарение на която Зукърбърг и неговото обкръжение имат твърде много правомощия. Вместо създателя на социалната мрежа, акционерите искат да видят нов независим председател на борда на директорите.  Според мнението на недоволните инвеститори, Facebook губи репутацията си, защото не е последвала никаква реакция по всички проблеми, в които е въвлечена социалната мрежа. Вината за това се дължи на корпоративната структура на организацията, поради която Зукърбърг е станал \"неприкосновен\" в ролята си на изпълнителен директор и председател на борда. Превод и редакция: БЛИЦ", "date": "2018.06.27", "title": "Искат да махнат Марк Зукърбърг от поста на шеф на Facebook"}
{"url": "https://www.blitz.bg/foto/sladki-koteta-koito-si-pochivat-na-nay-strannite-mesta-snimki_news609832.html", "text": "Взимайки си коте за домашен любимец, вие със сигурност сте се надявали, че новият ви пухкав приятел няма да се отделя от вас нито за минута, постоянно ще мърка и ще спи само на вашите колене. В реалността обаче такъв сценарий няма. Със сигурност вашето коте ще е изтъкано от любов към вас създание, но дали ще спи на коленете ви? Едва ли.В крайна сметка котетата може да си изберат за дрямка всяко едно ъгълче от вашия дом, но не и коленете ви.                                        ", "date": "2018.06.27", "title": "Сладки котета, които си почиват на най-странните места (СНИМКИ)"}
{"url": "https://www.blitz.bg/blits-tv/ptnik-izskochi-ot-samolet-i-gol-byaga-po-pistata-video_news609815.html", "text": "В САЩ, на летището в Атланта пътник скочи от самолет само по бельо. Така той успя известно време да бяха по пистата, преди да бъде задържан от полицията.Очевидци са заснели случилото се с камера и са публикували клипа в социалните мрежи.   На записа се вижда как чернокожият мъж тича по пистата, а след това сяда на сянка под крилото на самолета.    До него може да бъдат забелязани някои негови вещи. Как и защо той е напуснал самолета, не е известно. В момента тече разследване. Превод и редакция: БЛИЦ            ", "date": "2018.06.27", "title": "Пътник изскочи от самолет и гол бяга по пистата (ВИДЕО)"}
{"url": "https://www.blitz.bg/kriminalni/prestplenie/8-dni-svirepiyat-ottseubiets-lyubomir-drzhi-na-nokti-tsyal-selo-brodi-iz-gorata-s-pushka-i-napada-svideteli_news609935.html", "text": "Цяло село живя в страх заради избягал подсъдим за убийство. Мъж под домашен арест беше в неизвестност в продължение на 8 дни. Време, през което е успял да нападне свидетел по делото срещу него. Едва днес полицията го задържа. Ето как се стигна до тази развръзка:  8 дни 63-годишният Любомир Ечев е бил в неизвестност. Той е подсъдим за убийството на баща си през 2016г.  Близо две години е под „домашен арест” и никой в с. Живково не го е виждал. Допреди седмица, когато Ечев пресреща изненадващо един от свидетелите по делото и го напада, информира Нова телевизия.    \"Удари ме с дясната ръка с една метална тръба с думите: \"Е сега ще ви избия, сега ще видиш!\" Започнах да викам за помощ, набрах 112...\", разказва Калин.  През това време синът на нападнатия мъж търси помощ от съсед, който е бивш служител на \"Криминална полиция\". Той дошъл веднага и видял, че Калин има огромна рана в дясната си страна.  Калин продължава разказа си: \"Изпратиха патрул, но Любомир Ечев се прибра най-спокойно у тях. 15 минути давах обяснения и те после отидоха до тях и казаха, че не е вкъщи. Казах им да извикат хора - все пак това е убиец под домашен арест, но те отвърнаха,че това не е моя работа...\"  Любомир Ечев е заснет да бяга  от охранителните камери на къщата на Калин.   След нападението Ечев е обявен за общодържавно издирване. От МВР обаче не предупреждават, че е той е бил под „домашен арест” и съден за убийство. Не разпространяват и снимката му.   От МВР обясниха, че не е разпространена негова снимка, за да не се всява излишен страх. През осемте дни, в които го търсят, Любомир е забелязан  в гората с пушка.  До днес хората в селото живеят в страх. Особено тези, които са открили тялото на убития от издирвания Любомир.   В ранния следобед в сряда полицията задържа Любомир. Той е в болница в тежко състояние. А в четвъртък ще с проведе първото заседание по делото срещу него за убийството на баща му.  ", "date": "2018.06.27", "title": "8 дни свирепият отцеубиец Любомир държи на нокти цял село, броди из гората с пушка и напада свидетели"}
{"url": "https://www.blitz.bg/kriminalni/prestplenie/chast-ot-romite-zadrzhani-za-bezreditsite-v-botevgrad-ostavat-v-aresta_news609941.html", "text": "Районният съд в Ботевград остави в ареста трима от задържаните за безредиците в ромската махала от преди дни. Шестима души, сред които и жена, бяха арестувани заради нападението над полицаи в Ботевград в нощта срещу неделя. Обвиненията са за повреждане на имущество на МВР и хулиганство. Единият от мъжете е с 18 присъди, друг – с 16, информира bTV.  Съдът прецени, че ако бъдат освободени, има опасност да се укрият или да извършат ново престъпление.  55-годишната жена също остава в ареста.  Утре ще бъдат гледани мерките и на другите трима задържани.", "date": "2018.06.27", "title": "Част от ромите, задържани за безредиците в Ботевград, остават в ареста"}
{"url": "https://www.blitz.bg/obshtestvo/eto-koga-shche-priemat-noviya-zakon-za-lichnata-pomoshch_news609938.html", "text": "Личната помощ за хората с увреждания ще бъде нормативно регламентирана най-рано от началото на следващата година. Това обяви социалният министър Бисер Петков след поредните разговори с протестиращите майки. Причината по думите му е, че с новите поправки се предвиждат и допълнителни плащания, които не могат да бъдат направени от сегашния бюджет, съобщава БНТ. Като доста амбициозни определи исканията на майките на деца с увреждания социалният министър Бисер Петков. По думите му минималната сума, която е заложена в бъдещия проектозакон за личната помощ, предлаган от омбудсмана и майките, е 1,1% часова ставка от минималната работна заплата.  Бисер Петков, министър на труда и социалната политика: Нашето желание като министерство, нашето виждане е, че този въпрос не трябва да се решава на парче, защото решенията на парче не са най-доброто решение, а трябва да се открие решение в рамките на един системен подход, чиято цел е подобряване на положението на хората с увреждане.  Според министъра отделяните досега 160 млн. лева за децата с увреждане, не само не решават проблемите, но и ги задълбочават. Потвърждават го и самите хора с увреждания, които присъстваха на поредното обществено обсъждане на бъдещия законопроект за личната помощ по инициатива на омбудсмана Мая Манолова.  Утре омбудсманът Мая Манолова организира обществено обсъждане на предложения от екипа й законопроект за личната помощ. Разговорите по текстовете продъ... Самите те определиха дори и бъдещите поправки като обричащи на семеен затвор хората с увреждания.    Бисер Петков, министър на труда и социалната политика: Ставката е малка, човек с увреждания няма да си намери асистент, разберете го. не трябва да се полага основата на семейната зависимост в България за хора с увреждания, има хиляди хора с увреждания, които са жестоко забити в семейството и нямат възможност да излезнат оттам. Не може да сложите ограничения от 220 часа, аз имам нужда от 20 часа на ден, има хиляди хора, такива, които имат нужда.  Според изчисленията на омбудсмана Мая Манолова, законът за личната помощ ще засегне 77 000 души, и ще струва на бюджета 105 млн.лв. допълнително. Мая Манолова, омбудсман: Трябва и е честно в самото начало да кажем, че този проект на закон, дай Боже да стане закон, няма да реши всички проблеми на хората с увреждания.  Остават открити въпроси за образованието, заетостта и достъпната среда.", "date": "2018.06.27", "title": "Ето кога ще приемат новия закон за личната помощ"}
{"url": "https://www.blitz.bg/politika/streseniya-v-bsp-zam-predsedatelyat-na-parlamentarnata-grupa-khvrli-ostavka-ninova-ne-go-puska_news609950.html", "text": "Социалистът Жельо Бойчев е подал оставка от ръководството на парламентарната група на \"БСП за България\". Към момента той е зам.-председател на ПГ на левицата. Бойчев е уведомил соцлидерката Корнелия Нинова за решението си, но тя не приема решението му и все още го навива да остане, информира Канал 3.   Малцина от соцдепутатите знаят за оставката на Бойчев, тя все още е тайна от групата, а заради нежеланието на Нинова да го пусне, рокадата в ръководството на групата не е обявена от парламентарната трибуна. Според тесния кръг посветени, Бойчев е изтъкнал лични причини за решението си.  Бойчев дори обмислял да напусне и парламента, но на по-късен етап, а до края на годината окончателно да загърби политиката.  Той е от хората, които израснаха в политиката под крилото на тогавашния лидер на софийската организация Румен Овчаров и винаги е минавал за негов доверен човек.  Бойчев е бил винаги в първите редици на червените и в пленарната зала, и то при последните няколко партийни ръководства, особено по икономическите теми. За последно партията му повери отговорността да оглави анкетната комисия за ЧЕЗ.  Напоследък социалистът започна да страни от медийни изяви на БСП. Каква е истинската причина за крайното му решение да се раздели с партийния пост, не се знае, а социалисти не вярват, че причините са само лични. ", "date": "2018.06.27", "title": "Сътресения в БСП! Зам.-председателят на парламентарната група хвърли оставка, Нинова не го пуска"}
{"url": "https://www.blitz.bg/kriminalni/prestplenie/ekskluzivno-video-pokazva-kak-arestantt-petrov-dukhna-ot-rayonnoto-v-plovdiv-po-ksi-pantalonki-i-potnik_news609946.html", "text": "Появи се ексклузивно видео, запечатало бягството на арестанта Петър Петров от ареста на Трето РПУ в Пловдив. 26-годишният престъпник успя да се измъкне през прозореца на сградата. Арестантът е слязъл по фасадата на сградата от третия етаж, което са около 10 метра. Вижда се как скача на земята и бързо успява да се измъкне. Бяга към близкия булевард и най-вероятно се е качил в такси, съобщава bTV.  Петър Петров е бил по къси панталони и потник. Не е имал никакви документи, нито пари.   Полицията направи обиск на адресите, които се предполага, че е обитавал арестантът. Последният му дом е бил в „Аджиасан махала” в центъра на Пловдив, където живеел под наем.   Негова съседка разказа, че при задържането му преди два дни се е наложила намесата на спешната помощ.   Издирваният е от Монтана и преди години е дошъл в Пловдив. Кръгът му от приятели били предимно зависими от наркотиците младежи, разказват запознати. Залавян е за притежание на дрога.   И полицията, и прокуратурата отказаха коментар по случая. Шефът на полицията в Пловдив Aтанас Илков разпореди дисциплинарна проверка и се закани, че ще има уволнения за допуснатите пропуски.  Издирването на Петров продължава.  Видеото от бягството на арестанта може да видите ", "date": "2018.06.27", "title": "Ексклузивно ВИДЕО показва как арестантът Петров духна от районното в Пловдив по къси панталонки и потник"}
{"url": "https://www.blitz.bg/obshtestvo/regioni/mlado-momche-ot-pernik-e-na-pt-da-se-prevrne-v-geroy-v-mrezha-zaradi-tazi-snimka-v-dzhda_news609932.html", "text": "Младо момче от Перник е на път да се превърне в герой в социалната мрежа. За постъпката му разказва Георги Георгиев във фейсбук групата „Снимай Перник“. Младежът е видял човек в инвалидната количка в дъжда, попитал го е има ли нужда от помощ и след това го е закарал до където е поискал.  \"Браво на момчето! Поздравления и за родителите\", пише Георги Георгиев.  Интернет потребителите също отрупват с похвали момчето.\"Такива постъпки, колкото и да са рядко, събуждат надежда, че не всичко е загубено!\", отбелязва млада дама. \"На мен ми е интересно защо някой, който пътува с кола не е предложил да закара човека до където трябва?\", чуди се друга.   ", "date": "2018.06.27", "title": "Младо момче от Перник е на път да се превърне в герой в мрежа заради тази СНИМКА в дъжда"}
{"url": "https://www.blitz.bg/intsidenti/katastrofi/shofor-legna-pod-reysa-za-da-otstrani-tekhnicheski-problem-i-stana-golyama-belya_news609870.html", "text": "Автобус е прегазил шофьор до музея в хасковското село Александрово, съобщава Haskovo.info, позовавайки се на информация от областната дирекция на полицията. Инцидентът е станал в ранния следобед, когато пред музея паркирал русенски автобус, превозващ туристи. По първоначална информация, когато групата влязла в музея, шофьорът легнал под автобуса, за да отстрани технически проблем. Тогава автобусът тръгнал и премазал шофьора, който е загинал на място.  На място са екипи на полицията, които изясняват причините за злополуката.    ", "date": "2018.06.27", "title": "Шофьор легна под рейса, за да отстрани технически проблем и стана голяма беля"}
{"url": "https://www.blitz.bg/obshtestvo/izvestna-ruska-aktrisa-zacherkna-imeto-na-blgarskiya-si-roditel_news609891.html", "text": "Наскоро Русия отдаде заслужена почит на най-чаровния и обаятелен актьор Александър Абдулов, който щеше да навърши 65 години, ако беше жив. Почти цял ден телевизиите в Русия показваха филми с Абдулов в главната роля, спомени на неговите най-близки хора и, разбира се, на дъщеря му Ксения Алфьорова-Абдулова. Тя не успя да прикрие болката си, докато говореше за това колко прекрасен баща е бил за нея Абдулов, как като поискала една играчка, той й купувал цял арсенал от играчки, как се забавлявали двамата и, че той си остава за нея най-добрият баща в света. Само че истинският баща на Ксения е българин. И тя не казва нито дума за него… Историята, която свързва младата и красива актриса с България, е още от 70-те години на миналия век. Тогава нейната майка Ирина Алфьорова е все още начинаеща актриса и се е снимала само в една епизодична роля… Нейната мечта да стане актриса, вече се реализира…  В края на 70-те и началото на 80-те години Ирина Алфьорова вече е на върха на славата си. Красива, дръзка и търсена актриса, тя упорито крие факта, че макар и за кратко, е живяла с българин, че му е родила дъщеря в София и, че спешно, като от пожар, е избягала от България с пеленаче на ръцете. Бурният любовен роман между Ирина и българина Бойко Гюров  е почти светкавичен. Тя вече е с впечатляващи роли в киното и театъра, а той е дипломат и бизнесмен. В началото с нея се сближава синът на тогавашния български посланик в Москва, Иван Жулев, но тя се влюбва в неговия приятел Бойко Гюров, също син на дипломат. Алфьорова не е московчанка, родена е и расла на север.  „Докато живеех в Новосибирск, разказва в едно свое откровено интервю актрисата, растях стройна и красива, а момчетата ме преследваха на тълпи. Бях правилно възпитано момиче – ходех на срещи с момчета, но не допусках никого от тях близо до себе си. Когато пристигнах в Москва, се случи така, че безпаметно се влюбих в българин…”. Приятели на актрисата твърдят, че любовта между двамата е пламнала буквално от пръв поглед. Те се опитали да внушат на Ирина, че българинът не й подхожда, че той мисли по много по-различен начин от нея, но на любовта очите са слепи. А и в ония години в Русия упорито вървял слухът, че всички българи, които работят или са близки до посолството, са доносници на КГБ. Нижели се онези тревожни години, когато било най-добре да си нямаш работа с тези на зловещата „Лубянка”. Скоро след запознанството им Ирина разбира, че е бременна и бърза да зарадва любимия си. Той не се отрича от бащинството. Спретват голяма, съобразена с руските обичаи сватба  и скоро след това заминават за София, където се ражда Ксения. Хората, с които актрисата общува в Москва обаче, са убедени, че Ирина скоро ще се върне при тях. По този повод един от най-добрите й приятели, режисьорът Йосиф Райхельгауз, при когото вече се е снимала Ирина, казва:  „Когато Ирина се запозна с българина, ние директно й казахме, че не го харесваме. Тогава времената бяха такива, че ние живеехме „зад желязната завеса и всяко излизане, дори и в социалистическа страна, се считаше за предателство. И на мен ми предлагаха да работя зад граница, но бях принуден да се откажа, защото знаех, че последствията  ще са твърде неприятни за мен. И изведнъж наша актриса с бъдеще, наша талантлива и умна приятелка, се жени за чужденец. При това нейният избраник не е актьор,  не е художник и не е писател, а дипломат. По онова време се смяташе, че всички българи, които работят в посолството, са доносници на КГБ. Въпреки това ние, приятелите на Ирочка, отидохме на тяхната разкошна сватба, за да им пожелаем щастлив и дълъг живот, макар че въобще не вярвахме в тази красива, романтична история. Убедени бяхме, че става въпрос за една първоначална, възторжена любов, която бързо ще се изпепели. Както и се случи, между впрочем…”  Алфьорова и Гюров живеят в София, но  нямат официално подписан брак, а и Ирина не е особено вдъхновена от такава идея. Гюров, дипломат и бизнесмен, изключително зает човек, е категоричен, че мястото на съпругата е в къщи, при децата – „Никакъв театър, никакво кино!”, заявява той! „Това буквално ме уби, ще каже по-късно актрисата на майка си, с която споделя всичко, а и характерите ни бяха на двата полюса на разбирателството… Любовта ни отшумя бързо!” Рускинята е красива, талантлива и със свободен нрав  Тя не може и не иска да остане затворена в софийския дом на съпруга си. Решението да избяга с пеленачето си от България, взема бързо и се връща в Москва. Оставя невръстната Ксения на грижите на майка си и на баба си и започва да търси своето място под слънцето. Тръгва буквално от нулата, но кариерата й се развива светкавично. Няма никакво време и възможност да се занимава с малката си дъщеричка. А за любовната си авантюра с Гюров не иска и да си спомня, като напълно прекъсва връзката си с България.  За разлика от майка й, която често звъни по телефона в София и разказва на родата на дипломата как расте малката Ксения. Българските баба и дядо на Ксюша дори я канят да им отиде на гости с момиченцето, но тя не смее дори да каже на Ирина, че поддържа връзка с България и така гостуването не се осъществява. Година след това връзката между двете семейства е прекъсната напълно. Българските баба и дядо на Ксения не знаят как расте внучката им, вече не получават и нейни снимки. А през това време Ирина успява да се влюби в нашумелия с известността си актьор-красавец Александър Абдулов и става негова съпруга. Той не само приема Ксения като своя дъщеря, но дори я осиновява. Дава й дава името си, а в дома им е забранено да се говори за истинския й баща. Ксения научава тайната на майка си чак когато става на 20 години  но не изгаря от нетърпение да се запознае с биологичния си български баща, макар че продължава да носи името му – Гюрова. Днес Ксения е известна телевизионна водеща и се снима във филми, но се подписва само с фамилията на майка си – Алфьорова. А Гюрова използва, само като псевдоним и то много рядко. Години наред не иска да се срещне с баща си. Това обаче все пак се случва преди известно време, когато тя, заедно със съпруга си, известния руски актьор Егор Бероев, идва по работа в България. Срещата се състои в София. По време на тази среща и двамата са смутени. „В началото не знаехме какво да си кажем”, разказва Ксения,” след толкова години, през които дори не съм знаела, че имам баща българин, е трудно да се проведе нормален диалог. Но сега е по-различно – чуваме се с него и с децата му Анна и Стоян, виждаме се, но рядко. Имаме едни напълно нормални, човешки отношения…”.  Бойко Гюров, както и преди, живее в София, занимава се с бизнес, женен е за българката Елена Гутева – Гюрова, раждат им се дъщеря Анна и син Стоян. Анна и Ксения имат изключителна външна прилика  Въпреки че не се виждат често, те непрекъснато контактуват в социалните мрежи. Когато попитат Анна дали си приличат и по характер с руската си сестра, тя е категорична: „Да, на външност много си приличаме, но по характери сме коренно различни. Ксюша е спокойна, тиха и винаги се усмихва, а аз съм нейната противоположност. Аз, например, пуша, а тя никога не е палила цигара и когато има възможност винаги ме упреква за това и ме убеждава да се откажа от цигарите…”.  В навечерието на отминалата Нова година народната артистка Ирина Алфьорова бе определена за най-красива и стилна жена в Русия. Заедно със суперлативите за нейната красота и изисканост, за нейния неповторим талант, медиите извадиха на показ и още един, неизвестен досега факт. Известен московски журналист пише, че след като Ирина се развежда с Александър Абдулов, пътува до България и се среща с Бойко Гюров, който все още няма семейство. При тази среща Гюров й предлага да остане при него и официално да сключат брак, но тя отказва, защото е на върха на славата си в Русия. Убедена е, че в България няма да има такъв шанс. Днес в популярния сайт „Наше кино” където има официална информация за личния живот и за филмографията на Алфьорова, редом с нейната моминска фамилия в скобки стои и българската й фамилия (Гюрова).  Година след като се връща от тази нова среща в София, руската красавица сключва брак с актьора Сергей Мартинов с когото е щастлива и до днес. Факт е обаче, че  народната артистка на СССР Ирина Алфьорова, отдавна иска да забрави тази своя българска история и е наложила строго табу по темата за най-близките си хора. А Ксения Алфьорова-Гюрова отговаря по един и същи начин на журналистите: „Моят баща е Абдулов, той ме отгледа и възпита. Дори и когато се разведоха с майка ми, той не престана да общува с мене. Жалко, че си отиде толкова рано…” А майка й Ирина категорично отказва да отговаря на въпросите на журналистите, свързани с първата й любов: „Не коментирам тази тема, тя е крайно неприятна за мен и за моите близки…”. Явно обидата, нанесена й от българина, е много жестока, за да зачертаят името му от живота си и родната му дъщеря и нейната майка…", "date": "2018.06.27", "title": "Известна руска актриса зачеркна името на българския си родител"}
{"url": "https://www.blitz.bg/intsidenti/stikhii/v-ivaylovgradsko-se-izlya-strashen-poroy-gledkata-e-strakhovita-snimki_news609897.html", "text": "Кметът на Община Ивайловград обявява частично бедствено положение на територията три населени места. Това са с. Ленско, с. Соколенци и с. Меден бук, съобщават от пресслужбата на Община Ивайловград.Заповедта на Диана Овчарова се основава на падналия пороен дъжд, като през последното денонощие е достигнал 100 л/кв. м и наводнил въпросните три села. Компроментирани са настилките на пътните платна и прилежащите им зони, има паднали дървета. Заповедта е издадена, за да може да се провдедат спасителни и неотложни аварийно-възстановителни работи с цел ограничаване и на въздействието и ликвидиране на последствията от проливните дъждове.  Поради големия водосбор в района на Халка тепе край с. Ленско и придошлата вода нивото се е вдигнало до 2 метра височина. Оотнесени са части от пътното платно, образували са се дупки от по 250 кв. м. Нарушено е водоподаването и електрозахранването. Екипи на РС ПБЗН Ивайловград са спасявали през нощта бедстващи хора от село Ленско. Второто населено място, където е въведено частично бедствено положение, е село Соколенци. Поради големия водосбор там се е събрало голямо количество вода и има компрометирана пътна настилка. На пътя преди селото е образувана дупка с дълбочина 50 см и дължина 25-30 метра. Вторият засегнат участък е на около 200-300 метра от Соколенци и е с ширина 2 метра, дължина 50-60 метра. Част от пътя е непроходим, заради натрупани наноси и лепкава кал от нивите. В село Меден бук от придошлата река по дерето на с. Черна черква е отнесено половината от пътното платно между два водостока. Ширината на участъка е над 1,5 метра, дължината е около 5 метра. Вече е въведен в изпълнение Общинският план за действие при наводнение. За овладяване на кризисното състияние са сформирани екипи от общинска администрация за проучване на обстановката в районите на бедствието, компрометираните участъци вече се описват, почистват се от наноси и други материали, осигуряват се транспортни връзи между селата.  Населението е информирано, съобщават от общината.   ", "date": "2018.06.27", "title": "В Ивайловградско се изля страшен порой, гледката е страховита (СНИМКИ)"}
{"url": "https://www.blitz.bg/obshtestvo/intervyu/koko-kamenarov-v-ekskluzivno-intervyu-pred-blits-tsenzura-v-bnt-nyama-ne-szhalyavam-a-se-radvam-che-smenikh-niki-knchev-s-bilalov-v-stani-bogat-stoichkov-ne-e-otgovort-ni-na-khekimyan-i-btv_news609766.html", "text": "Константин Каменаров завършва медицина, но се насочва към телевизионната журналистика. В началото на 90-те години започва да работи в БНТ като репортер в \"По света и у нас\", след известно време се прехвърля в Ефир 2, където става водещ на новините. След това заема поста директор на новините в \"По света и у нас\". През 1999 г. за близо четири месеца е говорител на правителството. След това става PR на \"Мобилтел\". Между 2011 и 2013 г. е оперативен директор на БНТ. В периода 2013 - 2017 г. е консултант към компанията \"Ernst and Young\". БЛИЦ потърси Каменаров по най-горещите теми в държавната телевизия. Ето как г-н Каменаров отговори на въпросите на управителя на БЛИЦ Ивайло Крачунов. През август 2017 г. е избран от Съвета за електронни медии за генерален директор на БНТ- Г-н Каменаров, какво спечели БНТ от \"Стани богат\"?  - БНТ спечели най-важното от \"Стани богат\", не пари, а аудитория. И то не каква да е аудитория, а умни, любопитни, мислещи и размърдани хора. Това е огромна печалба за БНТ и съм горд да го кажа! - Не съжалявате ли, че сменихте Ники Кънчев начело на \"Стани богат\" с Михаил Билалов, срещу когото настръхнаха не малко зрители?  - Не, не съжалявам! Напротив - радвам се, че взехме това решение.   В самото начало Мишо Билалов беше посрещнат леко противоречиво. Имаше и критики, и съмнения, но това са нормални неща в нашия бизнес. Но в рамките само на седмица - две, Михаил Билалов не просто се наложи, а доказа, че различността и интелигентността винаги са добри новини.  Билалов е прекрасен водещ и страхотно харесван в момента.  - \"Стани богат\" и Световното футболно първенство в Русия ли ще извадят БНТ от комата, в която беше изпаднала?  - (смее се). Световното първенство по футбол е заслуга на БНТ, която е купила правата за излъчването му. Когато излъчваш Световното първенство си обречен на успех! И така ще бъде тепърва. Ние сме национална телевизия и сме длъжни да правим това нещо, независимо от вероломното поскъпване на големите спортни събития.  Вижте, \"Стани богат\" също е много добра новина и нашата амбиция е да не останем само с една птичка, която да прави пролет. \"Стани богат\" е нещо, с което се тръгва. Това е знаково предаване, което променя въздуха. И това е само началото!  Не знам доколко си прав, че БНТ е в кома, но това, което мога да обещая е, че телевизията със сигурност ще излезе от комата!  - Изваждането на Стоичков като специален коментатор на БНТ по време на световното ли е Вашият контра отговор на високия рейтинг на Антон Хекимян?  - Аз няма да кажа нито една дума нито за bTV, нито за Нова телевизия, защото това са колеги, които уважавам!  Целта на изваждането на Стоичков по БНТ не е била да се противостои на нечии чужд рейтинг, а да произведем наш собствен. Христо Стоичков няма нужда да бъде описван! Христо Стоичков е Христо Стоичков! Той сам по себе си води аудитория.   Няма нищо по-естествено Стоичков да бъде привлечен, от една страна. И от друга страна, аз благодаря много на Стоичков, че се съгласи да стане наш коментатор по време на Световното първенство. - Обещахте да \"счупите стереотипите\", когато влязохте в БНТ. Случили се това?  - Много ми се иска да ти отговоря с да, но се опасявам, че не съм аз човекът, който трябва да отговори на този въпрос.  Искам да счупя стереотипите, разбира се. И то защото винаги съм казвал, че фактът, че сме бюджетирана от държавата телевизия не означава, че можем да си позволим да сме скучни. Това имам предвид.  Няма нищо по-лесно и глупаво от това човек да не прави нищо. Най-лесното е да стоиш и да казваш: \"Еми такава е ситуацията, няма какво да направя\". Това не е вярно! Може да се направи абсолютно всичко и има смисъл.  Телевизията е специална случка, а БНТ е още по-специална! БНТ е бамбашка телевизия и няма нищо общо с когото и да е от нашите конкуренти.    Няма никакъв смисъл да се конкурираш в пистите, в които някой е по-силен от теб. Нашата цел и желание е да създадем една напълно естествена и реална алтернатива на комерсиалните оператори.Ние сме единствените, които можем да си позволим да направим телевизионен продукт, какъвто никой друг не може. Хората харесват това! - Има ли цензура в БНТ?  - Категорично не може да се твърди подобно нещо! Честна думи ти казвам! Знам, че звучи като задължително съобщение.  Никой не ми се е обаждал, за да ме натиска. Ако искаш ми вярвай, ако искаш недей.  Абсолютно никой не ми се е обаждал за да ми каже прави това или не прави това. Никога!   Знаеш ли, има нещо, което искрено ме прави горд, радва ме и ме усмихва. И това е, че хората, които в момента работят в БНТ работят с повдигнато самочувствие. Ходят по-изправени, дишат по-дълбоко и са по-усмихнати! Ако това е знак за нещо, аз съм доволен. А телевизията я правят хората, а не табелата.  - Разделихте се с директора на Спортния отдел Методи Манченко. Витомир Саръиванов ли ще заеме неговото място?  - И аз така чух! (усмихва се) - Вярно ли е, че Саръиванов ще поеме щафетата в спорта на БНТ?  - Никой от нас по никакъв начин не е фиксиран в позицията в която е. Това са нормални неща. Минават години, някои неща се изхабяват, а други потъват в рутина. Това важи и за хората. Нищо лошо няма да кажа за Методи. Смяната винаги е хубаво нещо.  Нали знаеш, че и хората по света на всеки 5 години си сменят работата. - Излиза, че по тази логика сте направили услуга на Манченко?  - Просто направих избор! Аз това работя. - Ще има ли и други промени по върховете на Националната телевизия?  - Засега не. - Да очакват ли зрителите промени в програмната схема на БНТ?  - Промени дотолкова доколкото ще се пускат нови предавания, разбира се. Няма как да не се случи това нещо, защото телевизията това работи.   Естествено е, че има класики, които няма как да се пипат, но има и ниши, в които непременно трябва да се пускат нови неща. Хората го изискват и имат цялото основание на света за това. - Ще направи ли БНТ свой авторски сериал по подобие на \"Под прикритие\"?  - Задължително! Даже сега с програмната директорка Надя Костова обмисляме кога да пуснем сесия. Освен всичко друго ние и по закон сме длъжни да произвеждаме сериали. В нашият бюджет има фиксиран процент за кино.  Проблемът при нас е, че нямаме достатъчно пари. Аз искам да направя не просто \"Под прикритие\", а нещо много по-голямо, силно и впечатляващо за гледане. Когато нещо става, това се вижда.   Искам в БНТ да произведем продукт, който не просто да гали нашето око, а нещо, което да харесва на хората. Защо след това да не продадем този продукт и в чужбина? Ние, българите, можем да произвеждаме значими неща. Категоричен съм по този въпрос.  Българите можем и ни бива!   Искам да произведем голям сериал, семейна сага и много други неща. Но това е въпрос на финансиране, а там сме леко притеснени. - Говорите ми за недостатъчно финансиране, а в БНТ всяка година се изливат десетки милиони левове. Колко е бюджетът Ви за тази година?  - 65 млн. лева, което преведено на езика на еврото е под 35 милиона.   Това е меко казано недостатъчна сума, има и други думи, с които мога да я определя. Не е моя работа да коментирам бюджета.   Много е лесно човек да направи справка какво е финансирането на обществените телевизии в Европа, тъй като българите сме европейци. Аз не мисля, че има по-бедна телевизия от БНТ, без да се оплаквам.  Смятам, че е крайно време да се пренапише и предефинира обществената мисия на тази медия, защото публиката вече е различна от тази, която беше преди 20 и повече години. Публиката има много повече очаквания и в добрия смисъл претенции и изисквания. И когато ти не можеш да отговориш на тези претенции и изисквания, теб просто те няма. Ти си чао, аут. А телевизията е много скъпо удоволствие, както казваше Хачо Бояджиев, Бог да го прости.  Телевизия се прави с пари, а хубава телевизия с много пари!   Тези пари не са, за да се обогатим ние като адрес или отделни хора, а за продукт. Качественият телевизионен продукт е много скъп! Парите са за това, а не за друго. - Как се отразяват промените, които правите на рейтингите?  - Факт е, че с това противоречиво финансиране, в момента ние правим рейтинги, каквито не сме имали години, години, години. И това се дължи не само на \"Стани богат\".  Рейтингите са мерилото. Няма друго. Един харесва, друг не харесва, в крайна сметка рейтингите са най-важното нещо. Край! Точка!   Хората са абсолютно безмилостни. Те имат в ръката си едно дистанционно, което играе ролята на присъда за телевизиите. Ако ставаш, зрителите превключват на твоя канал, ако не ставаш, не превключват.  Най-важното е, че хората имат абсолютното право. А, ако ние не отговорим на техните изисквания, трябва да ни линчуват.  Нека никой, който работи в БНТ или се занимава с казуса БНТ да не забравя, че БНТ се плаща от всички тези хора, които са с дистанционното в ръка. Интервю на Ивайло КРАЧУНОВ", "date": "2018.06.27", "title": "Коко Каменаров в ексклузивно интервю пред БЛИЦ: Цензура в БНТ няма! Не съжалявам, а се радвам, че смених Ники Кънчев с Билалов в \"Стани богат\"! Стоичков не е отговорът ни на Хекимян и bTV!"}
{"url": "https://www.blitz.bg/obshtestvo/eto-kakvi-sa-polzite-da-pravite-seks-dori-napuk-na-sebe-si_news609724.html", "text": "Всяка жена може да намери поне 100 оправдания, за да откаже секс. И то не от глупост – кой би отказал нещо хубаво, а защото сексът изисква отдаване, енергия, желание и тонус, които силно липсват в края на изтощителен ден. Заспиването на дивана, демонстративното „лягам да почета и заспивам веднага“, вечното „боли ме главата“, са само малка част от изобретателните извинения. Това, което жените не знаят обаче е, че ако са също толкова изобретателни в самонавиването за секс, ще се почувстват много по-добре.  Или иначе казано – понякога секс трябва да се прави на инат. Ей така, напук на самите вас, пише edna.bg. Защото точно когато сте най-скапани, тъжни, изморени, в ПМС, напрегнати и капка романтика не е останала, точно тогава един хубав, домашен секс ще свърши чудесна работа за подобряване на настроението.  Освен това жените са в изгодна позиция, защото могат да са напълно пасивни и просто да се оставят да бъдат обичани. Само след 20 минути и два оргазма ще се почувствате много по-добре.  Припомнете си някои от ползите от секса, ако случайно, сред толкова извинения, сте ги забравили:  Различни проучвания доказват, че жените, които правят секс, живеят по-дълго от тези, които са се отказали от това удоволствие.  Оргазмите помагат за отпушване на синусите и борят алергии.  Хората, които редовно консумират връзката си, получават повече хормони към мозъка, които ни правят интелигентни и остроумни за разлика от онези, които рядко имат възможност да се отдадат на страстта. ", "date": "2018.06.27", "title": "Ето какви са ползите да правите секс, дори напук на себе си"}
