{"url": "https://www.blitz.bg/obshtestvo/regioni/misteriya-trese-burgas-samoubiystvo-ili-fatalna-razkhodka-kray-morskata-gara_news615452.html", "text": "Установиха кой е мъртвият, изплувал между военните фрегати от учението край Морска гара. ОД на МВР и съдебните експерти приключиха окончателно с разследването на смъртта на мъж, чието тяло бе посочено да плува мъртво от рибари на Морска гара в Бургас, пише Флагман бг Самоличността е установена – 85-годишният С.Т.  от жк. „Меден рудник”. Човекът е напуснал дома си преди два дни, имал навика да се разхожда в тази част на морския бряг и да се любува на корабите. Точно по това време в района бяха акостирали чужди фрегати -  част от военно учение.  Трудно може да се допусне мотив за самоубийство, тъй като човекът напуснал жилището си в добро настроение. Вероятно му е прилошало заради високите температури  и е паднал във водата. ", "date": "2018.07.22", "title": "Мистерия тресе Бургас! Самоубийство или фатална разходка край Морската гара"}
{"url": "https://www.blitz.bg/obshtestvo/rumen-porozhanov-potvrdi-vsichki-zhivotni-v-sharkovo-sa-umrtveni-i-pogrebani_news615443.html", "text": "Умъртвени и погребани са всички животни в Шарково, съобщи министърът на земеделието Румен Порожанов, цитиран от БГНЕС. Порожанов добави, че се надява изолацията на Шарково вече да е приключила.Той увери, че умъртвяването е извършено по хуманен начин и по същия начин животните са загробени.   Баба Дора и всички собственици на умъртвени животни ще получат обезщетения, увери Порожанов. Още в понеделник обезщетенията ще получат хората, чиито стада бяха евтанизирани предните дни, баба Дора и останалите собственици, ще получат парите до седмица.  Тази сутрин жандармерията изведе доброволците, които пазеха животните в Шарково, от селото. Беше въведена карантинна зона от три километра в района на Ямболско. Според заповедта на Агенцията по храните в селото не се допускат автомобили и хора, които нямат адресна регистрация в селото. ", "date": "2018.07.22", "title": "Румен Порожанов потвърди: Всички животни в Шарково са умъртвени и погребани"}
{"url": "https://www.blitz.bg/kriminalni/prestplenie/kradets-obira-apartamenti-v-kv-iztok-v-sofiya-snimka_news615453.html", "text": "За нагъл грабеж в София сигнализиха потребители във Фейсбук. Два апартамента са обрани, докато собствениците им спели в кв. \"Изток\". Случката се разиграла малко след 3:00 часа сутринта вчера.Според собствениците, на записа от видеокамерата се вижда как мъж повече от половин час оглежда апартаментите, а след това влиза с взлом в два от тях. Сградата разполага с денонощно видео наблюдение, както и с портиер.  „Взима ми портмонето с пари, документи, очилата ми, потника ми дори, с който бях облечена, бижута на майка ми, тършува до леглото ми, в което съм спала. Аз нищо не съм усетила. Ние се надяваме, че камерите и охраната правят комплекса сигурен за децата ни. А всъщност се оказва, че няма такова нещо”, споделя потърпевшата Емона Карагьозова пред bTV.", "date": "2018.07.22", "title": "Крадец обира апартаменти в кв. „Изток” в София (СНИМКА)"}
{"url": "https://www.blitz.bg/lyubopitno/chestito-dzhakpott-padna-milionert-e-ot-tsarevo_news615461.html", "text": "Джакпотът в 58-и тираж на играта \"Тото 2 - 6 от 42\" в размер на 1 056 810 лева беше спечелен тази вечер. Късметлията е от град Царево и е играл с фиш на стойност 1, 70 лева. Така той става 95-ия тото милионер на България, благодарение на участието си в игрите на Български спортен тотализатор. Джакпотът в играта стартира от нови 300 000 лева.Това съобщиха от Спортния тотализатор.  Общата прогнозна сума на джакпотите в игрите на Тото 2 за четвъртък се очаква да бъде 8 950 000 лева. Джакпотът в играта \"Тото 2 - 6 от 49\" се очаква да достигне невероятните 5 400 000 лева В 5/50 сумата е 3 000 000 лева, а в Тото Джокер - 30 000 лева. Печелившите комбинации в игрите, които бяха изтеглени на живо в предаването на СПОРТ ТОТО в ефирите на БТВ и БНТ, са: \"Тото 2 - 6 от 49\" - 49, 43, 24, 5, 44, 31; Печалби от играта: Има десетима късметлии, които са познали пет от шестте печеливши числа и си разделят по 3 297 лева. Късметлии от град София спечелиха допълнителни печалби - лек автомобил и сумата от 10 000 лева. \"Тото 2 - 5 от 35\", първо теглене - 7, 16, 19, 14, 18; второ теглене - 7, 18, 14, 32, 21; Печалби от играта: В първо теглене на играта има трима участници, познали петте печеливши числа, които печелят по 7 930 лева. Във второ теглене на играта има един късметлия, познал петте печеливши числа, който си спечели сумата от 23 791 лева. \"Тото Джокер\", 3-те двойки позиции и цифри - 3/6, 5/7, 1/3; Печалби от играта: Има двама участници, познали печелившата комбинация от позиции и цифри, които са спечелили джакпота в играта от 22 454 лева. Джакпотът за следващия тираж в четвъртък се очаква да достигне 30 000 лева. \"Тото 2 - Рожден ден\"  - 80 (година), 7 (месец юли), 23 (дата), 7 (неделя - ден от седмицата); \"Тото 2 - 6 от 42\"  - 18, 19, 40, 2, 38, 1 + 30 (допълнително число за Втори тото шанс на играта \"Пари плюс\") Наградният фонд за следващото теглене на \"Пари Плюс\" ще достигне сумата от 15 000 лева.", "date": "2018.07.22", "title": "Честито! Джакпотът падна, милионерът е от Царево"}
{"url": "https://www.blitz.bg/intsidenti/stikhii/i-stara-zagora-e-pod-voda-snimki_news615463.html", "text": "Силна буря с проливен дъжд в Старозагорска област. В Стара Загора част от улиците отново се превърнаха в реки. В областния град валя около 40 минути. Дъждът бе придружен със силен вятър и гръмотевици, предава bTV. Дъждът затрудни и движението по АМ \"Тракия\". Коли спираха на платното заради липса на видимост.  Засега няма сигнали за инциденти или наводнени мазета и приземни етажи. Заради многото вода обаче улиците в ниската част на Стара Загора отново се наводниха. Според общинската администрация, проблемът може да бъде решен едва, след като квартал „Лозенец” в Стара Загора се сдобие с канализация. Там обаче голяма част от къщите са незаконни.    Проблем ще има и със земната маса, защото ще се налага взривяване на места. При подобни дейности, има опасност част от незаконните къщи, които се намират в квартал „Лозенец”, да се срутят. За буря, придружена със силен дъжд, съобщават зрители и от Казанлък. Там лошото време дори е довело до прекъсване на електрозахранването в района около жп гара.", "date": "2018.07.22", "title": "И Стара Загора е под вода (СНИМКИ)"}
{"url": "https://www.blitz.bg/kriminalni/prestplenie/pochina-mzht-koyto-be-prebit-ot-kalo-s-drzhka-na-bradva_news615472.html", "text": "42-годишният Е.И. от Мездра, който беше пребит при пиянска свада в нощта срещу събота, е издъхнал днес във врачанската болница, съобщава konkurent.bg, Той беше открит към 9.20 в събота в частен двор в ромската махала на железничарския град.Е.И. е бил пребит до смърт от 68-годишния Н.Н., познат с прякора Кало. Той смазал главата на опонента си с дървената дръжка на брадва, установили криминалисти.  Кало вече е задържан, което потвърдиха днес и от ОД на МВР във Враца. Според източник на \"Конкурент\", това е втората кървава разпра между двамата мездренски цигани. Преди години Кало пак претрепал жертвата си, но тогава му се разминало с условна присъда заради нанесената тежка телесна повреда. Заради побоя от последните дни обаче той почти сигурно ще влезе в затвора.", "date": "2018.07.22", "title": "Почина мъжът, който бе пребит от Кало с дръжка на брадва"}
{"url": "https://www.blitz.bg/svyat/arestuvakha-blgarski-romi-za-krazhbi-v-skopie_news615465.html", "text": "В македонската столица Скопие задържаха трима български граждани поради кражба, предаде БГНЕС. Тримата, на възраст 19, 27 и 41 години, са арестувани на входа на един от пазарите в центъра на града. По неофициална информация става въпрос за джебчии от ромски произход. ", "date": "2018.07.22", "title": "Арестуваха български роми за кражби в Скопие"}
{"url": "https://www.blitz.bg/layfstayl/za-damite/5-metoda-s-koito-shche-nakarate-deteto-si-da-se-drzhi-dobre-bez-vikove-i-shamari_news615248.html", "text": "Психолозите твърдят, че боят и другите форми на наказание не помагат на децата да променят поведението си към по-добро. Освен това, подобна практика може да ги направи още по-лоши. Голяма част от специалистите смятат, че физическите наказания се отразяват крайно негативно върху развитието на детето.    Можете да накарате наследника си да се държи добре и без да му крещите и да вкарвате шамарената фабрика в действие.", "date": "2018.07.22", "title": "5 метода, с които ще накарате детето си да се държи добре без викове и шамари"}
{"url": "https://www.blitz.bg/layfstayl/za-damite/vnimanie-dami-sbiraneto-na-ten-po-monokini-e-mnogo-opasno_news615246.html", "text": "Някои жени смятат, че слънчевите лъчи подобряват състоянието на кожата на гърдите, борят появата на всякакъв род пъпки и осигуряват достатъчно количество Витамин D. И при всяка възможност бързат да свалят горнището на банския си на плажа. Истината е, че нещата не са толкова прости, а събирането на тен по монокини може да се окаже много опасно занимание.   Кожата на млечните жлези е много по-нежна от тази на ръцете например. Бета лъчите безпрепятствено проникват във  вътрешните жлезисти тъкани на гърдите и могат да предизвикат лоши изменения. Освен това, под парещото слънце неприкритата кожа на гърдата бързо изтънява, а еластичността й се нарушава.      ", "date": "2018.07.22", "title": "Внимание, дами! Събирането на тен по монокини е много опасно!"}
{"url": "https://www.blitz.bg/layfstayl/svetski/prvo-v-blits-megz-pokaza-stryaskashchi-svoi-snimki-predi-korektsiite-i-prizna-sramuvakh-se-ot-vsichko-koeto-byakh_news615143.html", "text": "Миглена Каканашева, по-известна като Мегз, показа свои снимки преди всички корекции по лицето си. Тя реши да направи драматично и трогателно признание в социалната мрежа, оголвайки душата си. Дизайнерката разкри най-големите си страхове, като е била 13-годишна. Това бе по повод последния епизод на уеб риалитито, в което тя участва. В него, кандидатките за ангел на Мегз, трябваше да се откажат от един свой страх и лошо качество. Меги сама призна, че припознава себе си в много от момичетата и опита да им даде увереност.  Ето какво написа Каканашева в социалната мрежа:    ", "date": "2018.07.22", "title": "Първо в БЛИЦ! Мегз показа стряскащи свои СНИМКИ преди корекциите и призна: Срамувах се от всичко, което бях!"}
{"url": "https://www.blitz.bg/layfstayl/za-damite/predstavitelite-na-tezi-6-zodii-izglezhdat-lisheni-ot-emotsii-no_news615244.html", "text": "Възможно ли е наистина да се превърнем в емоционално осакатени личности? Виждали сме как хората се разболяват, как се затварят в себе си, но винаги сме смятали, че последното се дължи на някакво емоционално претоварване, което е довело до пълно разрушаване. Когато се страхуваме, се нуждаем от помощ, но понякога тя трябва да дойде на мига. Затваряйки се в себе си, се превръщаме в същества, които не чувстват нищо. Лишаваме се от емоции, за да можем да преодолеем болката, която чувстваме, защото когато тя стане прекалено силна, става неконтролируема. За да можем отново да поемем контрола на нещата в ръце, се научаваме да бъдем студени, празни и... осакатени.", "date": "2018.07.22", "title": "Представителите на тези 6 зодии изглеждат лишени от емоции, но..."}
{"url": "https://www.blitz.bg/kriminalni/prestplenie/svetkavichna-reaktsiya-na-politsiyata-arestuvakha-khladnokrvniya-ubiets-ot-topolovgrad-eto-koy-e-i-zashcho-e-izvrshil-ekzekutsiyata_news615387.html", "text": "Полицията арестува светкавично убиеца на мъжа-инвалид в Тополовград, научи БЛИЦ. Екзекутираният е 69-годишният Коста Д. К., а неговият килър 39-годишният съсед Христо С. В. При работата по версиите служителите на ОДМВР Хасково са установили че извършителят на престъплението е 39 годишния му съсед. От проведените действия под ръководството на Окръжна прокуратура ЯМБОЛ, се установи, че преди няколко дни извършителя на престъплението е искал заем от убития, който му отказал.  При огледа на местопроизшествието и последващите претърсвания са намерени категорични доказателства доказващи съпричастността на извършителя към убийството. При претърсването в дома на заподозрения са намерени пари, за които Христо в показанията казва, че ги е взел от чекмеджето на нощното шкафче от дома на убития.  Убийството е извършено поради смесени подбуди свързани с горните версии под влияние на алкохол.  На арестувания съсед Христо е повдигнато обвинение и е задържан за 72 часа. Предстои да бъде поискана от съда постоянна мярка за задържане под стража.", "date": "2018.07.22", "title": "Светкавична реакция на полицията, арестуваха хладнокръвния убиец от Тополовград, ето кой е и защо е извършил екзекуцията!"}
{"url": "https://www.blitz.bg/kriminalni/prestplenie/izvnredno-v-blits-brutalno-ubiystvo-raztrsi-blgariya_news615384.html", "text": "Брутално убийство разтърси България. Престъплението е станало в град Тополовград, научи БЛИЦ. От полицията потвърдиха информацията, като уточниха, че сутринта на 20.07.2018 година е получен сигнал за извършено убийство на 69 г. самотно, живеещ мъж инвалид в Тополовград. След посещението на место е установено че лицето е удушено.  Работи се по версиите за грабеж или отмъщение.   Униформените в момента издирват извършителя. Все още не е ясно дали убиецът и жертвата са се познавали.", "date": "2018.07.22", "title": "Извънредно в БЛИЦ! Брутално убийство разтърси България!"}
{"url": "https://www.blitz.bg/kriminalni/prestplenie/spetsoperatsiya-na-mvr-v-khaskovska-oblast-vizhte-rezultatite_news615385.html", "text": "МВР проведе спецоперация на територията на Хасковска област, научи БЛИЦ. Полицаите са проверили различни лица, пунктове, автомобили, стоки и други.  Вижте резултаите:  1.Проверени Мпс общо 2516бр.  2.Проверени лица общо 3280бр.  3.Профилактирани ЛПИ 383бр.  4.Проверени заложни къщи и пунктове за ЧЦМ 102бр.  5.Проверени автосервизи морги 205бр.  6.Акцизни стоки 30бр.  7.Съставени АУАН/Фиш 836бр.  8.ОбразуваниБП/БП 15бр. ", "date": "2018.07.22", "title": "Спецоперация на МВР в Хасковска област, вижте резултатите"}
{"url": "https://www.blitz.bg/kriminalni/prestplenie/samo-v-blits-banditite-v-nesebr-zadignali-umopomrachitelna-suma-ot-bankata_news615363.html", "text": "Бандитите, които извършиха кражба от банка в Несебър, са задигнали сериозната сума от 200 000 лева, научи БЛИЦ от източници в разследването. Престъпниците са действали много професионално и не са оставили никакви следи. Както медията ни съобщи, крадците са влезли в сградата на банката през съседен офис, на който пробили стената. Разбита е касата и е открадната наличната сума пари. От района, където се намира офисът на банката, са иззети камери за видеонаблюдение, назначени са множество експертизи за установяване на извършителите.  Предприети са оперативно-издирвателни действия за изясняването на всички обстоятелства около престъплението, както и за установяване самоличността на извършителите.  Иззети са записи от близко разположени камери за видеонаблюдение. Назначени са множествени експертизи. Работата по случая продължава от служители на Районно управление-Несебър. Явор БЕЛЧЕВ, БЛИЦ    ", "date": "2018.07.22", "title": "Само в БЛИЦ! Бандитите в Несебър задигнали умопомрачителна сума от банката!"}
{"url": "https://www.blitz.bg/kriminalni/izrodsko-zalyakha-3-godishno-dete-s-kiselina-v-angliya-snimki_news615419.html", "text": "3-годишно момче е претърпяло сериозни изгаряния, след като лицето му е било умишлено залято с киселина в магазин в Уорчестър. Това предаде в.\"Мирър\". Полицаите пуснаха снимки на трима мъже, с които биха искали да говорят. Момчето е откарано в болница, където се лекува със сериозни изгаряния по ръката и лицето. 39-годишен мъж от Улвърхамптън е бил арестуван по подозрение за извършване на тежка телесна повреда.  22-годишната Рейчъл Брайънт, която се намирала наблизо, каза: \"Пазарувах с майка си, когато видях много полицаи и линейки. Видях една жена да плаче и да бъде утешавана от полицията. Не знаех за какво става въпрос. Когато чух, че малкото момче е атакувано с киселина, не можех да повярвам. Предполагам, че жената, която видях, е негова майка или роднина\".        Ръководителят на градския съвет на град Уорчестър Марк Белис заяви, че атаката е \"абсолютно чисто зло\".  Той добави: \"Уорчестър не е такъв тип място. Ние сме типичен малък английски град. Никога не съм чувал за киселинна атака тук, така че това не е нещо, с което имаме опит.\" Превод: БЛИЦ        ", "date": "2018.07.22", "title": "Изродско! Заляха 3-годишно дете с киселина в Англия (СНИМКИ)"}
{"url": "https://www.blitz.bg/obshtestvo/stolitsa/izvnredno-i-prvo-v-blits-konduktor-se-opita-da-globi-neredoven-stolichanin-v-kv-mladost-no-szhali-zhestoko_news615346.html", "text": "Кондуктор от столичния градски транспорт си е изпатил здраво, докато е вършил служебните си задължения. Контрольорът е бил пребит, сигнализира читател на БЛИЦ, който е видял ранения мъж. Кондукторът, на видима възраст около 45 години, е опитал да провери пътник, който е бил нередовен. Човекът е станал агресивен и е слязъл, за да налага контрольора край метростанция \"Младост 1\", в близост до магазин от голяма верига за техника.  На място са извикани екипи на полицията и Спешна медицинска помощ, от очевидци на инцидента. Не е ясно какво точно е състоянието на пострадалия, но той е откаран към лечебно заведение за допълнителни прегледи и лечение. На  БЛИЦ очаква новини, снимки и видео от своите читатели в цяла България и по света ", "date": "2018.07.22", "title": "Извънредно и първо в БЛИЦ! Кондуктор се опита да глоби нередовен столичанин в кв. \"Младост\", но съжали жестоко!"}
{"url": "https://www.blitz.bg/layfstayl/svetski/prvo-v-blits-sinoptichkata-natali-trifonova-se-klchi-polugola-v-goreshcho-video_news615383.html", "text": "Красивото русо изкушение на bTV Натали Трифонова запали отново мъжкото въображение и се настани в десетки фантазии на представителите на силния пол с последното видео, което качи в профила си в \"Инстаграм\". Синоптичката на bTV реши да се разкърши под ритъма на популярна песен в плажно барче, в което явно почива с приятели. Самата тя е отбелязала, че кадрите са заснети в Гърция, но без да конкретизира напълно къде.  Трифонова върти дупе и размахва ръце, облечена в шарени бикини и бял топ. Не е ясно кой снима клипа, но за всеки е видно, че блондинката изглежда невероятно добре и без дрехите си.        ; ", "date": "2018.07.22", "title": "Първо в БЛИЦ! Синоптичката Натали Трифонова се кълчи полугола в горещо ВИДЕО"}
{"url": "https://www.blitz.bg/obshtestvo/zhena-zaplashi-s-ubiystvo-i-si-svali-pantalonite-pred-zhoro-ignatov-v-sdeben-spor-pokaza-mu-snimki_news615361.html", "text": "Истинско шоу спретнаха две жени в предаването \"Съдебен спор\". Спорът възниква заради обвинение, че едната е взела гащи и чаршафи от дома на другата. \"Смъртоносна жена е. Тя е болна, има я в полицията. Свързвана е с измами и кражби, а товари нас. Подписваше се, за да не ходи в затвора. Заявявам, че тая атеистка, публично заявявам, че ще я убием. Тя е луда к*рва!\", това заяви ответничката Лиляна Василева.  \"Гащите ми взе, чаршафите и одеялата. Влиза дома ми със свещ и краде. Тя е истинска крадла\", заяви пък ищцата Вера Симеонова.     \"Жоре, запиши! Да знаеш, че ще я убием!\", отново поде Василева. Ищцата пък пожела от нея да си свали гащите, за да покаже дали сега не е с бельо, крадено от нея, като добави, че гащите й са шарени и памучни.  Василева моментално прие предизвикателството и пред Жоро Игнатов показа черните си гащи, заканвайки се да убие Симеонова. Освен това тя дори си позволи да добави, че обвинителката й е отровила собствения си мъж. ", "date": "2018.07.22", "title": "Жена заплаши с убийство и си свали панталоните пред Жоро Игнатов в \"Съдебен спор\", показа му... (СНИМКИ)"}
{"url": "https://www.blitz.bg/layfstayl/skorost/szdal-li-e-nikola-tesla-revolyutsionen-elektromobil_news615409.html", "text": "Мнозина смятат Никола Тесла за най-великия изобретател в новата история: отчасти заради реалните му постижения, и отчасти - заради безбройните митове и слухове за преследване от конкуренти и големи корпорации, които витаят около името му вече цял век, пише аутомедия бг.Към кое от двете - реални постижения или митове - трябва да отнесем твърденията за революционен автомобил, създаден от Тесла през 1931? Очевидци твърдят, че този автомобил бил с радикално ново задвижване, без изкопаеми горива, и можел дори в онази епоха спокойно да пътува със средна скорост 140 км/ч. Може ли обаче да им се вярва?  Роден в семейство на етнически сърби в хърватското селце Смилян през 1856, Тесла е заслужил мястото си в историята на науката. Той е създател на първия електромотор, работещ с променлив ток вместо с налагания от Едисон прав; неговият т. нар. \"трансформатор на Тесла\" поставя основите за бъдещите безжични технологии и до днес се ползва в радиотехниката; разработки на Тесла проправят пътя към усъвършенстването на радарната и рентгеновата технологии, и към добре познатите ви дистанционни управления. Съвместно с Джордж Уестингхаус Тесла създава първата електростанция за променлив ток. Неслучайно силата на магнитното поле днес се измерва в \"тесли\", а най-популярният американски производител на електромобили носи неговото име.   Но освен тези доказани постижения има и десетки, които се приписват на Тесла без особени доказателства. Някои от тях се дължат на навика му да провъзгласява задаващите се грандиозни нови открития - понякога за да намери по-лесно финансиране, понякога - просто за да се пошегува с някой твърде досаден репортер. Списанието на музея Smithsonian наскоро подбра такива гръмки твърдения, излезли от устата на самия изобретател. Сред тях са: създаването на двигател, който се задвижва от космическото лъчение; разработването на нова, не-Айнщайновска физика, която ще доведе до нови форми на енергия; разработването на нова техника за фотографиране на... мисли; ново оръжие - лъч на смъртта или лъч на мира - което щяло да направи експлозивите на Нобел отживелица, и така нататък...   Историята за електромобила на Тесла е очевидно свързана с твърденията му за черна кутия, която може да улавя космическите лъчи и да захранва двигател с тях. Според някой си Петър Саво, племенник на Тесла,   през 1931 чичо му претворил тази идея на практика и го поканил да му помогне с изпитанията. Никола оборудвал автомобил Pierce-Arrow с новата технология, включително черната кутия за улавяне на \"етерична енергия\" с 12 вакуумни тръби, свързани към дълга антена.   Колата била тествана в продължение на 8 дни, при скорости до 140 км/ч. Тесла твърдял, че устройството му може да я захранва с енергия вечно, без нужда от презареждане, и че ще остава достатъчно електричество да захранва едно голямо домакинство. После обаче изобретението било потулено, вероятно с активната намеса на петролните гиганти и автомобилните производители.   Донякъде в потвърждение на това, още през 1898 Тесла завежда патент за \"метод и апарат за задвижване на лодки или автомобили\". Няма съмнение, че големият изобретател е мислел по въпроса за енергия от космическите лъчи. Но наистина ли е стигнал дотам да я овладее на практика?  За жалост отговорът е по-скоро \"не\". Никога не са откривани документални или материални свидетелства за такъв експеримент. Самият Петър Саво е измислено лице - Тесла никога не е имал такъв роднина (истинското име на племенника му е Сава Косанович, тъкмо той урежда притежанията на учения да се върнат в Белград през 50-те години, където днес по-голямата част са изложени в музея Тесла). Неговият действителен праплеменник Уилям Тербо настоява, че  историята с електрическия автомобил е фалшификация  - също като онова \"наскоро открито\" забравено интервю на Тесла от 1898, в което той обсъжда в детайли Теорията на относителността на Айнщайн... публикувана за пръв път през 1905. ", "date": "2018.07.22", "title": "Създал ли е Никола Тесла революционен електромобил?"}
{"url": "https://www.blitz.bg/kriminalni/signal-do-blits-byasno-mele-mezhdu-shofori-v-tsentra-na-sofiya-sled-katastrofa_news615379.html", "text": "Страшно меле се е разиграло преди минути в центъра на София, съобщиха за БЛИЦ очевидци. Две леки коли са катастрофирали, но след инцидента водачите на автомобилите са влезли в ръкопашен бой.  Екшънът е станал на булевард \"Мария Луиза\" преди булевард \"Дондуков\".  След боя и двамата шофьори са пострадали, оказана им е медицинска помощ на място. Пристигнала е и полиция, която разпитва агресорите. По информация на медията ни единият побойник е бил около 40-годишен, а другият 70.  На   БЛИЦ очаква новини, снимки и видео от своите читатели в цяла България и по света    ", "date": "2018.07.22", "title": "Сигнал до БЛИЦ! Бясно меле между шофьори в центъра на София след катастрофа"}
{"url": "https://www.blitz.bg/layfstayl/eto-go-i-kabriolett-bmw-8-series-snimki_news615404.html", "text": "Снимки на възродената BMW 8-Series във версия „кабриолет” бяха публикувани от изданието AutoExpress. Автомобилът, чиято премиера ще се състои догодина, беше заснет по време на тестове в Шотландия без никакъв камуфлаж, пише аутомедия бг. Дизайнът на машината повтаря този на едноименното купе, представено по-рано тази година. Автомобилът е получил голяма решетка на радиатора, светодиодна оптика, спортна изпускателна система с хромирани тръби и покрив от плат, заради чиято конструкцията колата ще бъде с около 125 кг. по-тежка.  На снимките е представена модификацията M850i. Тя ще получи 4,4-литров бензинор V8 с турбо, развиващ мощност от 530 к.с. С този двигател купето ускорява от 0 до 100 км/ч за 3,7 секунди, а при кабриолета се очаква времето да бъде около 4,0 секунди.  Скоростната кутия е 8-степенна автоматична. Машината разполага и със система за задвижване на четирите колела, самоблокиращ заден диференциал и модернизирана спирачна система. За кабриото ще ще предага и 3,0 литров дизел с 6 цилиндъра и 320 к.с.  Производсjвото на купето 8-Series вече стартира в завода на BMW в Долна Бавария. Там се сглояват още новите поколение на 7-Series и 5-Series. При това „осмицата” стана първият сериен модел на марката с покрив от полимер с армирани въглеродни нишки. В същия завод ще се сглобяват кабриолета, както и бъдещата версия с 4 врати Gran Coupe. ", "date": "2018.07.22", "title": "Eто го и кабриолетът BMW 8-Series (СНИМКИ)"}
{"url": "https://www.blitz.bg/layfstayl/za-damite/ako-partnort-vi-chesto-kazva-tezi-7-frazi-nezabavno-se-razdelete_news615235.html", "text": "Много хора смятат, че в една връзка постъпките са по-важни от думите. В някаква степен това е истина, но в никакъв случай не означава, че думите нямат значение. Общуването е изключително важно и по думите на половинката си можете да разберете какви са истинските му чувства към вас. Не трябва да си затваряте очите за лошите думи и поведение на партньора си, защото тези неща могат да са тревожен признак, че връзката ви не върви както трябва.   Затова е изключително важно да обръщате внимание на нещата, които казва.", "date": "2018.07.22", "title": "Ако партньорът ви често казва тези 7 фрази, незабавно се разделете!"}
{"url": "https://www.blitz.bg/layfstayl/za-damite/kolko-linii-imate-na-kitkata-si-3-ili-4-proverete-i-razberete-kakvo-oznachava-tova_news615250.html", "text": "Четенето на ръка, по-известно като хиромантия, се практикува от стотици години по цял свят. Предполага се, че е измислено от индуските астролози. За първи път за това явление се споменава в Китайската книга. Един от най-простите начини за гледане на ръка не е по дланта, а по китката. На нея има своеобразни гривни. Смята се, че колкото повече са те, толкова по-дълго живее един човек.  Най-често броят на линиите е от 2 до 3, но могат да бъдат и 4. Всяка една от тях има свое значение и може да разкрие важни неща за живота на всеки човек.  ", "date": "2018.07.22", "title": "Колко линии имате на китката си? 3 или 4? Проверете и разберете какво означава това!"}
{"url": "https://www.blitz.bg/svyat/silikonovata-kralitsa-kortni-stodn-raztrsi-mrezhata-s-chisto-gola-snimka-18_news615232.html", "text": "Силиконовата кралица и героиня от различни риалити формати Кортни Стодън зарадва абонатите си в Инстаграм, като качи снимка, на която е 100% гола. Това пише \"Дейли Стар\". 23-годишната моделка едва едва покриваше огромните си гърди с ръце.   Заглавието на фотоса гласи: \"#OffTheRoacrd моето истинско аз... Напълно уязвима и свободна...\".  Феновете останаха очаровани от снимката и обявиха силиконката за една от най-добре изглеждащите жени в мрежата. Превод: БЛИЦ    ", "date": "2018.07.22", "title": "Силиконовата кралица Кортни Стодън разтърси мрежата с чисто гола СНИМКА 18+"}
{"url": "https://www.blitz.bg/politika/tsvetan-tsvetanov-za-mechtata-na-bsp-a-parite-otkde_news615395.html", "text": "Откъде ще дойдат парите за мечтана на БСП \"Визия за България\"? Никой от БСП обаче не каза откъде ще дойдат парите за тези техни мечти. Това заяви председателят на ПГ на ГЕРБ и заместник-председател на партията Цветан Цветанов в Казанлък.Той посочи, че след управление на БСП винаги има хаос и дефицит поне 5%.  Лесно е да се говорят популистки неща, но е трудно да изпълниш обещанията си, акцентира Цветанов. Политиката е за отговорни хора, които могат да изпълнят обещанията си.  \"БСП вчера призоваха - детските градини да се безплатни, минималната работна заплата да е 60% от средната, да има още по-високи пенсии, да има прогресивен данък. Не чухме обаче какви са финансовите параметри на тези искания, не казаха дали това отново няма да изстреля дефицита в неразумни от икономическа гледна точка стойности\", отбеляза Цветанов. Цветан Цветанов благодари на БСП, че на 20 юли подкрепиха позицията на премиера Борисов за мигрантите.  Цветанов коментира видеото, което вчера разпространиха от ГЕРБ по повод съмнения, че Корнелия Нинова е отговорна за провокациите в Шарково. \"Ако това се окаже вярно - то това би било много ниско и безотговорно поведение. Докато ние сме били в опозиция никога не сме се заигравали със страховете на хората\", отсече герберът.    ", "date": "2018.07.22", "title": "Цветан Цветанов за мечтата на БСП: А парите откъде?"}
{"url": "https://www.blitz.bg/intsidenti/katastrofi/opasen-intsident-kamion-ss-zrno-se-obrna-na-am-khemus-eto-kakvo-se-sluchva_news615396.html", "text": "Тежкотоварен камион се е обърнал на автомагистрала \"Хемус“ край Нови пазар, няма пострадали. Това съобщиха от ОДМВР - Шумен. Във връзка с инцидента е въведена временна организация на движението за пътуващите по автомагистралата към и от Варна.Движението се пренасочва от екипи на \"Пътна полиция“ през първокласен път I-2 Русе - Варна. Тежкотоварният автомобил е превозвал зърно и се е преобърнал напречно на автомагистрала „Хемус“. Водачът пътувал в посока Варна. Пострадали няма. Движението се пренасочва поради разпиляно на пътното платно зърно. ", "date": "2018.07.22", "title": "Опасен инцидент: Камион със зърно се обърна на АМ Хемус, ето какво се случва"}
{"url": "https://www.blitz.bg/obshtestvo/regioni/strashna-nakhodka-v-apartament-v-kvartal-lazur-v-burgas_news615399.html", "text": "Мъж на 51 години сложи внезапно край на живота си по драматичен начин – обесил се е с шнур от електрически уред в хола на дома си в бл. 73 в жк. „Лазур” в Бургас, съобщава Флагман бг. Драмата се е разиграла на 16-тия етаж в жилищната сграда и за нея алармира приятелката на мъртвия. Той оставил предсмъртно писмо.", "date": "2018.07.22", "title": "Страшна находка в апартамент в квартал \"Лазур\" в Бургас!"}
{"url": "https://www.blitz.bg/kriminalni/nakazanie/sdt-reshi-sdbata-na-bakshisha-bez-knizhka-pomlyal-9-koli-v-sofiya-sled-gonka-s-politsiyata-snimki_news615408.html", "text": "Софийски градски съд остави в ареста таксиметровия шофьор, който блъсна девет паркирани автомобила в София по време на гонка с полицията. Това съобщава БулФото.Мъжът е бил с отнето свидетелство за управление и неадекватно поведение на пътя, като при ареста си е отказал проба за алкохол. Мярката може да се обжалва в тридневен срек пред Софийски градски съд.  \"От 1994 година карам кола, нямам книжка, виновен съм\". Тоза заяви Иво Нацев, който на 19 юли в столичния квартал \"Надежда\" с такси помете 11 коли.  Оказа се, че Нацев не е таксиметров шофьор, а злощастното такси било на дъщеря му. Той трябвало да закара колата на ремонт, защото била повредена.    Нацев заяви пред съда в опит да се оправдае, че е \"спукал гума\" и това е довело до инцидента. \"Какво да направя, случва се\", вдигна рамене от съдебната скамейка човекът, помел 10 автомобила на булевард в София.Той също категорично отрича да е оказвал съпротива при ареста си, нападайки полицай.   В съда бе решено, че  прокуратурата има основания да повдигне обвинения срещу шофьора както за хулиганство, така и за шофиране в нетрезво състояние.    ", "date": "2018.07.22", "title": "Съдът реши съдбата на бакшиша без книжка, помлял 9 коли в София след гонка с полицията (СНИМКИ)"}
{"url": "https://www.blitz.bg/intsidenti/stikhii/gradushka-s-razmer-na-leshnitsi-i-orekhi-opustoshi-mezdra-i-regiona-snimki_news615425.html", "text": "Градушка се изсипа над Мездра и района, като заради стихията беше спряно движението по международния път Е79 между железничарския град и Враца. Малко след 17 часа трафикът беше възобновен, но преди това се образуваха задръствания, предава Конкурент.Само за 10 минути поройният дъжд наводнил улиците, които заприличали на пълноводни реки, а тротоарите побелели от ледените късове.  Според очевидци, ледените топчета са били с размера на лешник. Те са се изсипали над селата край Мездра.  Първоначално градушката е била с размерите на лешник, но бързо е променила своя размер и е нараснала до тези на орех и яйце. Куриозното е, че това се е случило, докато над железничарския град е греело слънце.   Има изпочупени клони. Унищожени са много зеленчукови градини. Засега липсва информация за сериозни поражения по покриви на частни и обществени сгради.   ", "date": "2018.07.22", "title": "Градушка с размер на лешници и орехи опустоши Мездра и региона (СНИМКИ)"}
{"url": "https://www.blitz.bg/intsidenti/katastrofi/strashna-katastrofa-po-ptya-slnchev-bryag-varna-zadrstvaneto-e-adsko-snimki_news615442.html", "text": "Голямо задръстване се е образувало в гората между Слънчев бряг и Варна, съобщава \"Петел\". Причината е челна катастрофа по думите на очевидци.Станала е в горския участък. Колите, пътуващи посока Варна обръщат.    ", "date": "2018.07.22", "title": "Страшна катастрофа по пътя Слънчев бряг - Варна! Задръстването е адско (СНИМКИ)"}
{"url": "https://www.blitz.bg/layfstayl/za-damite/sled-kato-razberete-za-kakvi-drugi-neshcha-mozhe-da-izpolzvate-khladilnika-si-napravo-shche-se-prerodite_news615242.html", "text": "Знаете ли, че освен да съхранява свежестта на хранителните продукти, хладилникът може да се използва за още много други неща? Той може да изпълнява функциите на пералня, да дезинфекцира дрехи и дори да удължава живота на неща, които нямат нищо общо с кухнята!   ", "date": "2018.07.22", "title": "След като разберете за какви други неща може да използвате хладилника си, направо ще се преродите!"}
{"url": "https://www.blitz.bg/layfstayl/za-damite/na-18-godini-chenay-tezheshe-120-kg-i-ne-vyarvashe-v-dietite-dve-godini-po-ksno-tya-e-neuznavaema-i-prodlzhava-da-ne-vyarva-v-tyakh_news615249.html", "text": "20-годишна австралийка успя да отслабне 50 кг. без никакви диети. На 18-годишна възраст младото момиче от Куинсланд тежало 120 кг. \"Не исках хората да ме виждат и не излизах от вкъщи. Искаше ми се просто да се скрия\", споделя Ченай.   Три седмици преди 20-ия си рожден ден тя се взела в ръце и се захванала здраво да работи над тялото си. Резултатът, който постигнала, е зашеметяващ и младата дама вече тежи 70 кг. ", "date": "2018.07.22", "title": "На 18 години Ченай тежеше 120 кг. и не вярваше в диетите! Две години по-късно тя е неузнаваема и продължава да не вярва в тях"}
{"url": "https://www.blitz.bg/svyat/trmp-zdravata-nakhoka-fbr-khilari-i-pravosdnoto-ministerstvo-obvini-gi-v-nezakonno-shpionirane_news615435.html", "text": "Президентът на САЩ Доналд Тръмп написа в Туитър, че изглежда все повече и повече, кампанията му за президентските избори през 2016 г. е била незаконно шпионирана, съобщава \"Ройтерс\". Според него документите публикувани от ФБР за неговия бивш съветник по президентската кампания Картър Пейдж потвърждават без съмнение, че Министерството на правосъдието и Федералното бюро за разследване са подвели съда.      Пейдж отрича, да е агент на руското правителство и не е обвинен в престъпление. Тръмп нападна и победеният кандидат-президент Хилари Клинтън, \"погледнато повече и повече как кампанията Тръмп за президент, нелегално се шпионира в политическата полза на Хилари Клинтън и демократите ... Републиканците трябва да се твърди сега, това е незаконна измама\", пише той. Позовавайки се на документите за Пейдж, той коментира: \"Както обикновено, те са абсурдно силно редактирани, но без съмнение потвърждават, че департаментът по Правосъдие и ФБР подвеждат съда. Лов на вещици, измама\" допълва той. Издадените документи посочват, че \"ФБР смята, че усилията на руското правителство се координират с Пейдж и може би други лица, свързани с кампанията Тръмп. Установили са връзки с представители на руското правителство, включително с руските разузнавачи\".       Миналата седмица федерално жури обвини 12 служители в руското разузнаване за хакерски компютърни мрежи през 2016 г. и обвинения, че Москва се меси на президентските избори, за да помогне на Тръмп.  По-рано тази година 13 други руснаци и три руски компании бяха обвинени в конспирация за намеса в изборите.        Последният туит на Тръмп отново е свързан със срещата му с Путин: \"Имах прекрасна среща с Путин, Фалшивите новини използваха всякаква частица своя енергия, за да се опитат да я пренебрегнат. Това е толкова лошо за нашата страна\", пише той.   ", "date": "2018.07.22", "title": "Тръмп здравата нахока ФБР, Хилари и правосъдното министерство, обвини ги в незаконно шпиониране"}
{"url": "https://www.blitz.bg/lyubopitno/20-tonna-skala-se-zabi-v-sgrada-v-avstriya-video_news615430.html", "text": "20-тонна скала се откъсна и полетя към сгради в селцето Зьолден, Австрия. Според полицията скалата се е търкаляла поне 200 метра по наклона.Разбила е оградата и входа на една от сградите. Няма ранени хора.   ", "date": "2018.07.22", "title": "20-тонна скала се заби в сграда в Австрия (ВИДЕО)"}
{"url": "https://www.blitz.bg/svyat/pobeda-za-erdogan-germaniya-vdiga-sanktsiite-sreshchu-turtsiya_news615416.html", "text": "Германия вдига икономическите санкции, които наложи в Анкара през юли 2017 г. в отговор на задържането на германски защитник на правата на човека и на петима други активисти, включително на ръководителя на \"Амнести интернешънъл\" в Турция. Германското министерство на икономиката коментира, че тези санкции няма да бъдат въвеждани през следващата финансова година. Ограниченията за износ в Турция на стойност 1,5 милиарда евро няма да бъдат подновени тази година, съобщава \"Франкфуртер Алгемейн\", цитирайки източници от министерството.Берлин също облекчава ограниченията за пътуване, като министерството на външните работи премахва предупреждение на уебсайта си към гражданите, че са заплашени от сериозен риск от арест, когато посещават Турция.  Тези решения са само няколко дни, след като Анкара отмени извънредното положение, което наложи след неуспешния преврат от 15 юли 2016 г. И Холандия съобщи, че формално нормализира отношенията с Турция след дипломатически спор по време на референдума от 2017 г. Отношенията между Турция и ЕС бяха напрегнати след неуспешния превратсрещу турския президент Ердоган през 2016 г. и последвалата операция срещу Гюлен, която доведе до ареста на около 50 000 души и уволнението на още 100 000 души.", "date": "2018.07.22", "title": "Победа за Ердоган: Германия вдига санкциите срещу Турция"}
{"url": "https://www.blitz.bg/politika/krum-zarkov-obyasni-koy-e-bil-golemiyat-spor-za-sdelkata-za-chez_news615349.html", "text": "Още от началото на годината алармираме, че според нас има закононарушение при извършването на опита за тази покупка и една българска институция има смелостта да потвърди това. Така Крум Зарков, заместник-председател на ПГ на \"БСП за България\", коментира пред БНТ решението на КЗК за сделката за ЧЕЗ.  Считаме, че решението на КЗК за ЧЕЗ защитава българския национален интерес, коментира още той по темата.  \"ЧЕЗ, оказа се и разбрахме в тази комисия, в която участвах, от години имат желание да напуснат българския пазар по причини, които са техни. Ако това продължава да е така и за да не попаднем в същата схема, която изглежда сега предотвратяваме, то ние настояваме българското правителство още сега да заяви много ясно пред чешката компания, че ако тя продължава да иска да продаде, то то би имало интерес да закупи и да участва на пазарен принцип в една състезателна процедура, да направи всичко възможно България да придобие достатъчно солиден контрол върху това, което се случва с електроразпределението\", изтъкна социалистът, България е поставена в много тежка спирала на демографска криза и \"бягане\" от страната, всички усещат, че е необходимо нещо ново, нещо качествено ново обаче, а не да сменим едни с други, категоричен е той.  \"И според мен, и според левицата, ключовият проблем е, че в България страшно много хора живеят със съвсем малко средства. И едновременно с това съвсем малко хора натрупаха страшно много средства и това не е защото те са проявили някаква върховна инициативност или са допринесли с кой знае какво, а защото политическата система се обърна така, че публичния основно ресурс се превзема от една малка група хора, посочи Зарков.  Тази система трябва да бъде променена, смята той. Той коментира и визията на БСП за България в няколко ключови области - в областта икономиката той обясни, че предвиждат да се създадат стратегически сектори, в които да се търсят инвестиции, в областта на образованието - \"предлагаме качествено нов модел, в който началното ще бъде изцяло достъпно, ще променим качеството в средното образование, а висшето ще насочим там, където има нужда\", коментира той. По отношение на здравеопазването, Зарков обясни, че предлагат качествено нова система, в която център да е пациентът, а в регионалното развитие се предлага създаването на национален фонд за сближаване на регионите.", "date": "2018.07.22", "title": "Крум Зарков обясни кой е бил големият спор за сделката за ЧЕЗ"}
{"url": "https://www.blitz.bg/svyat/kralitsa-elizabet-ii-pobesnya-sled-kato-otvori-twitter-i-vidya-neshcho-uzhasyavashcho_news615422.html", "text": "Кралица Елизабет II дори и не подозираше, че има фалшиви слухове за смъртта на съпруга й принц Филип, които се разпространяват активно в Twitter. Тя обаче научи неприятните новини, когато служителите й започнаха да я питат как е. Това предаде The Sun. Кралицата била доста ядосана и се обадила на нейния 97-годишен съпруг, за да обсъдят какво може да сторят, за да се преборят с фалшивите новини. През целия петък херцогът на Единбург разцъквал в Twitter, докато хората смятали, че е умрял.  Кралската двойка призна, че е яростна заради спекулациите. Ситуацията е още по-трудна за тях, тъй като двойката в момента е разделена. Кралицата е на почивка в Балморал, а принц Филип е в Сандрингам.  Източник коментира още: \"И двамата приеха, че няма да могат да направят нищо, но са много, много раздразнени. Не е хубаво да чувате хората по света да коментират вашето здраве или смърт, дори ако сте свикнали да сте постоянно в устата на общественото\".  Той добави още: \"Twitter беше напълнен със слухове, че херцогът на Единбург е починал. Кралицата го намира за позорно. Двамата разговаряха напрегнато по телефона за около 10 минути\". Превод: БЛИЦ      ", "date": "2018.07.22", "title": "Кралица Елизабет II побесня, след като отвори Twitter и видя нещо ужасяващо"}
{"url": "https://www.blitz.bg/ikonomika/khora-ot-moldova-ukrayna-i-krigizstan-naplnikha-khotelite-po-moreto-prichinata-e_news615398.html", "text": "Два пъти повече сезонни работници от страни извън Европейския съюз тази година у нас. Това показват данните на Агенцията по заетостта.От януари до началото на юли, Агенцията е разрешила достъпа на 6700 чужденци до трудовия пазар у нас като сезонни работници. Само преди година за същия период те са били под 3000.  Най-много чужденци са дошли от Украйна, Молдова, Киргизстан. Те работят в основно в туризма и селското стопанство. Заради липсата на обучени кадри, в хотел вече втора година работят 15 украинци. Руслана е сред тях. В Украйна, където е работела в хотел било по-тежко – налагало се да се труди по 12 часа на ден, а тук е на смени. „Тук се храним  безплатно, всичко поема собственикът, ежедневието ни е обезпечено, нощувките ни са безплатни и можем да си спестим заплатите”, каза тя. Според собствениците на хотели обаче острият недостиг на кадри не може да се преодолее само с  чуждите работници. От агенцията по заетостта обясняват ръста на сезонни работници от чужбина с това, че няма сериозни изисквания към работодателите. Не трябва да доказват професионалната квалификация на работниците иска се само трудов договор. Опростени са и процедурите. Според икономистите може да се очаква в бъдеще в курортите у нас да ни обслужват все повече чужденци: „Това са държави, в които нивото на заплащане е по-ниско от това, което имаме в България, така че е лесно България да предложи едни сравнително атрактивни условия за тях”, каза Явор Алексиев от Института за пазарна икономика. Хотелиерите се стараят да запазят служителите, които веднъж са привлекли. В, хотела, където работи Руслана се подготвя екскурзия за украинците, за да запомнят освен работата, културата и историческите ни забележителности", "date": "2018.07.22", "title": "Хора от Молдова, Украйна и Кригизстан напълниха хотелите по морето, причината е..."}
{"url": "https://www.blitz.bg/layfstayl/ptuvane/v-grtsiya-nastrkhnakha-arkheologicheski-obekt-na-ostrov-krit-se-prevrshcha-v-parking-snimki_news615322.html", "text": "Археологически обект на остров Крит се „превръща“ в паркинг.Заграждението на обекта е разрушено, в резултат на което всеки може да влезе, дори да премине през старите колони, съобщават местните медии, пише \"Български новини\".   Снимки от изоставен археологическия обект Левинас, разположен в южното подножие на Астерозия в Крит възмутиха обществеността. Снимките, публикувани в интернет, показват как само на няколко метра от мястото, където археолозите са открили светилището на Асклепий и недалеч от древните колони, посетителите да паркират безпрепятствено своите автомобили. По-специално, заграждението на пространството е счупено така, че всеки, който иска да може да влезе, дори да стъпи върху колоните.", "date": "2018.07.22", "title": "В Гърция настръхнаха: Археологически обект на остров Крит се „превръща“ в паркинг (СНИМКИ)"}
