{"url": "https://www.blitz.bg/svyat/sashch-prizovakha-turtsiya-da-se-ssredotochi-vrkhu-islyamska-drzhava_news572537.html", "text": "\nАмериканският Държавен департамент призова в четвъртък Турция да не предприема военни действия в сирийската провинция Африн, а вместо това да се съсредоточи върху борбата срещу „Ислямска държава“, предава Reuters. \nИзявлението е направено от говорителя на Държавния департамент Хедър Науърт в отговор на репортерски въпрос, засягащ темата за турска военна операция срещу кюрдите в Африн. По думите на Науърт, „призоваваме турската страна да не предприема такива действия. Ние не искаме те да се забъркват в насилие, а вместо това да останат съсредоточени върху „Ислямска държава“. \n", "date": "2018.01.18", "title": "САЩ призоваха Турция да се съсредоточи върху „Ислямска държава“"}
{"url": "https://www.blitz.bg/ikonomika/trmp-ne-si-poplyuva-podkhvana-tekhnologichnite-giganti-i-rezultatt-e-nalitse-apple-vrshcha-350-miliarda-dolara-v-sashch_news572493.html", "text": "Технологичният гигант Apple обяви плановете да подпомогне американската икономика с 350 млрд. долара в следващите пет години. Компанията ще създаде 20 000 работни места в свой нов корпус. Hoвият ĸaмпyc щe ce фoĸycиpa въpxy oбcлyжвaнeтo нa ĸлиeнтитe, съобщава Washington Post.\nИзданието Financial Times на свой ред уточнява, че Apple ще плати 38 мрлд. долара данъци за репатрирането на чуждестранните печалби в резултат на мащабната данъчна реформа в САЩ от края на миналата година. \n\"Имaмe дълбoĸo чyвcтвo нa oтгoвopнocт дa вpъщaмe дължимoтo нa нaшaтa cтpaнa и нa xopaтa, ĸoитo пoмaгaт дa нaпpaвим нaшия ycпex възмoжeн\", зaяви глaвният изпълнитeлeн диpeĸтop нa Аррlе Tим Kyĸ. 10 млрд. долара ще бъдат инвестирани в центрове за данни, а още 5 милиард във фонд за иновации. Освен това компанията планира да разшири значително бизнеса си с приложения. \nОчакванията на мнозина експерти са постепенно и други технолигични гиганти да последват примера на Apple и да започнат да прехвърлят в САЩ пари, държани в чужбина. Според различни източници сумите възлизат на около 2 трилиона долара. \nΠocлeднитe дaнъчни peфopми в CAЩ пoзвoлявaт нa ĸoмпaниитe дa плaщaт 15.5% дaнъĸ въpxy пpexвъpлeнитe oбpaтнo пeчaлби в cpaвнeниe cъc cъщecтвyвaщaтa ĸopпopaтивнa дaнъчнa cтaвĸa oт 35%. \nPeшeниeтo нa ĸoмпaниятa дa пpexвъpли тoлĸoвa знaчитeлнa cyмa в CAЩ oпpeдeлeнo щe зapaдвa пpeзидeнтът Дoнaлд Tpъмп, ĸoйтo пo вpeмe нa пpeдизбopнaтa cи ĸaмпaния yпрекна тexнoлoгичният гигaнт, чe paзчитa твъpдe мнoгo нa вepигaтa cи зa дocтaвĸи в Kитaй. Toй заяви, чe щe нaĸapa Аррlе дa пocтpoи гoлям зaвoд в CAЩ или мнoгo гoлeми зaвoди в CAЩ. \nАррlе пocлeдвa пpимepa нa няĸoлĸo гoлeми aмepиĸaнcĸи ĸoмпaнии, ĸoитo oбявиxa знaчитeлни инвecтиции в CAЩ и бoнycи зa cлyжитeлитe cи в cтpaнaтa, cлeд ĸaтo Baшингтoн нaмaли дaнъцитe.\n", "date": "2018.01.18", "title": "Тръмп не си поплюва! Подхвана технологичните гиганти и резултатът е налице – Apple връща 350 милиарда долара в САЩ"}
{"url": "https://www.blitz.bg/svyat/paula-i-karlos-nikoga-nyama-da-zabravyat-tozi-polet-s-papa-frantsisk-snimka_news572481.html", "text": "\n Папа Франциск бракосъчета стюард и стюардеса на борда на самолет, с който пътувал между два чилийски града, предадоха световните осведомителни агенции. \n39-годишната Паула Подест Руис и 41-годишният Карлос Сиуфарди Елорига казали на папата, че имат сключен граждански брак. Те помолили папа Франциск да благослови брака им, но той решил да ги изненада. \n\"Искате ли да ви венчая?\", попитал ги. \"Тук ли?\", отговорили мъжът и жената учудени. \nПапата казал \"Да\" и ги венчал на кратка церемония в предната част на самолета.  \n", "date": "2018.01.18", "title": "Паула и Карлос никога няма да забравят този полет с папа Франциск (СНИМКА)"}
{"url": "https://www.blitz.bg/lyubopitno/klasatsiya-posochikha-nay-skpata-modelka-na-banski-v-instagram-sumite-sa-umopomrachitelni-snimki_news572462.html", "text": "Британската марка за дамско бельо и бански BlueBella състави класация на най-добре платените моделки на бански. Списъкът е оглавен от ангела на Victoria's Secret Кандис Суанепул. От компанията съобщават, че един неин пост в профила ѝ в Инстаграм струва 50 000 британски лири.\n \n10-о място: 23-годишната британска моделка Нийане Лебахоне. 769 000 последователи. \n   \n   \n   \n", "date": "2018.01.18", "title": "Класация: Посочиха най-скъпата моделка на бански в Инстаграм, сумите са умопомрачителни (СНИМКИ)"}
{"url": "https://www.blitz.bg/svyat/razkrikha-koi-godini-sa-bili-s-nay-toplo-vreme_news572518.html", "text": "\n Последните три години са били най-топлите откакто се водят наблюдения и тенденцията за глобалното затопляне, наблюдавана в този период, е \"извънредна\", предупреди ООН в доклад, цитиран от световните агенции. \n  \n\"Вече е потвърдено, че годините 2015, 2016 и 2017 са били най-топлите, откакто се водят наблюдения. Те ясно се вписват в дългосрочната тенденция на глобалното затопляне, предизвикано от увеличената концентрация в атмосферата на парниковите газове\", е казано в доклад на Световната метеорологична организация, специализираната агенция на ООН. \n  \nВследствие на въздействието на феномена Ел Ниньо, 2016 година оглавява списъка на най-топлите години, надхвърляща с 1,2 градуса по Целзий температурите от прединдустриаланата епоха. \n  \nОт своя страна 2017 година държи рекордът на най-топлата регистрирана досега, в която е нямало Ел Ниньо. \n  \nТези данни показват, че светът бързо се затопля. Според последните констатации от доклада става видно, че средните глобални температури през 2017 и 2015 са били по-високи с 1,1 градуса по Целзий в сравнение с тези от прединдустриалната епоха.\n \nОсвен това се отбелязва , 17 от 18-те най-топли регистрирани години, принадлежат на ХХI век.\n", "date": "2018.01.18", "title": "Разкриха кои години са били с най-топло време"}
{"url": "https://www.blitz.bg/svyat/uragant-friderike-opustoshi-germaniya-ima-zaginali-video_news572525.html", "text": "\n Трима души загинаха в Германия заради урагана \"Фридерике\", преминал през Северозападна Европа, съобщава Ройтерс, позовавайки се на местните власти. Мощните ветрове събориха дървета, обърнаха камиони на пътя и принудиха анулирането на стотици полети. \n 59-годишен мъж е убит от паднало дърво в град в близост до холандската граница. 68-годишен шофьор на камион пък е зегинал при авария, информират от полицията. \n Третата жертва е 28-годишен пожарникар, загинал, след като дърво падна върху него, докато се опитва да помогне на жена, която била заклещена в колата си от паднали дървета. \n Метеоролозите предупреждават за опасност от ураганен вятър със скорост до 44,4 м/сек. Железопътният концерн „Дойче бан” реши да спре всички влакове в страната, които пътуват на дълги разстояния. \n Лошото време уби трима души и в Холандия. Поривите на вятъра, които достигат скорост от 140 км/ч, нанесоха щети върху сгради, събориха много дървета, билбордове и дори преобърнаха камион. Бурята взе жертва и в Белгия. Жена загина в автомобила си, затисната от паднало дърво. \n \n", "date": "2018.01.18", "title": "Ураганът \"Фридерике\" опустоши Германия, има загинали (ВИДЕО)"}
{"url": "https://www.blitz.bg/intsidenti/nevizhdan-pozhar-v-saratov-video_news572526.html", "text": "Горяща цигара предизвика невиждан огнен ад в село край Саратов. Това предадоха местни медии.\nВ резултат на пожара за изгорели две къщи.  \nОбемът на нефтения разлив е около 900 куб. м. Превод: БЛИЦ \n", "date": "2018.01.18", "title": "Невиждан пожар в Саратов (ВИДЕО)"}
{"url": "https://www.blitz.bg/svyat/shpionski-skandal-livanska-agentsiya-sledi-potrebiteli-na-smartfoni-po-tsyal-svyat_news572530.html", "text": "\n Възможно е ливанска разузнавателна служба да е превърнала смартфоните на хиляди потребители в устройства за кибершпионаж, предаде Ройтерс, цитирайки съвместен доклад на фондация \"Електроник фронтиър\" и фирмата за сигурност на мобилните услуги \"Лукаут\". \n  \nСпоред доклада от 2012 г. Главното управление по обща сигурност на Ливан е провело над 10 акции, насочени предимно към потребителите на телефони Андроид в най-малко 21 страни. \nПри кибератаките хакерите поемали контрола над смартфоните, превръщайки ги в средство за следене на собствениците им и крадели информация от тях. \n  \nЗасега няма данни за атаки, насочени срещу операционната система на Епъл, което може да се дължи на популярността на Андроид в Близкия изток. \nПодкрепяни от държавата хакери използвали различни трикове, за да подмамят жертвите си да свалят фалшиви версии на приложения за изпращане на зашифровани послания. След това получавали пълен контрол над използваните устройства.\n \nВ доклада на \"Електроник фронтиър\" и \"Лукаут\" се посочва, че хакерите, работещи за шпионската агенция, лекомислено са оставили стотици гигабайти прехванати данни незащитени в интернет. \nВсе едно крадци да оберат банка и да забравят за затворят вратата на стаята, в която са скрили парите, каза Майк Мъри, шефът на разузнаването на Лукаут.\n", "date": "2018.01.18", "title": "Шпионски скандал! Ливанска агенция следи потребители на смартфони по цял свят?"}
{"url": "https://www.blitz.bg/layfstayl/skorost/kakvo-stava-svett-ne-iska-novi-bmw-ta_news572466.html", "text": "Баварците не изключват възможността да се откажат от някои от моделите си, като това важи най-вече за тези от семейството i. Според информация на Autocar, BMW няма да прави нови генерации на i3 и i8, пише Факи бг.\n BMW i3 \n   \n   \n От германската марка заявяват, че i3 е създадено само за да демонстрира възможностите на компанията в сферата на електромобилите, а i8 е направено, с цел да покаже как съвременните технологии могат да бъдат интегрирани като основа за спортните автомобили. \n   \n \n   \n   \n BMW обаче не се отказва от електрифицирането на автомобилите си, защото в програмата им е заложено до 2025 година от 25-те нови модела, 12 да са изцяло електрически. Освен това баварците патентоваха моделните наименования от i1 до i9 и от iX1 до iX9. \n", "date": "2018.01.18", "title": "Какво става? Светът не иска нови BMW-та!!!"}
{"url": "https://www.blitz.bg/svyat/severna-koreya-izkarva-voennite-na-ulitsata-v-navecherieto-na-olimpiadata_news572432.html", "text": "Северна Корея подготвя зрелищна демонстрации на военната си сила с парад, който трябва да бъде проведен в навечерието на откриването на Зимните олимпийски игри в Пьончан, въпреки възобновения диалог със Сеул, съобщава електронното издание The Economic Times, като се позовава на медийни доклади.\n Пхенян, който през последните месеци предизвика сериозна загриженост сред международната общност с ядрените и ракетните си изпитания, се съгласи на церемонията по откриването на Олимпийските игри спортистите й да излязат заедно с южнокорейските атлети под един флаг. Но по данни на информационната агенция Yonhap, Северна Корея е ангажирана също и с отбелязването на 70-годишнината от създаването на въоръжените си сили, пише \"Фокус\". \nМащабният военен парад ще се проведе на 8 февруари – само ден преди церемонията по откриването на Олимпиадата. Около 12 000 войници, артилерия и други оръжия ще бъдат задействани в спектакъла, който ще бъде изнесен на летище в близост до столицата Пхенян, твърдят източници от правителствените кръгове в Сеул. По повод информацията говорител на Министерството на отбраната на Южна Корея заяви, че ведомството няма да коментира „каквито и да било въпроси, засягащи военното разузнаване\".\n", "date": "2018.01.18", "title": "Северна Корея изкарва военните на улицата в навечерието на Олимпиадата!"}
{"url": "https://www.blitz.bg/svyat/pentagont-prodlzhavat-tezhkite-boeve-s-idil-v-dolinata-na-reka-efrat_news572326.html", "text": "Тежките боеве против ИД продължават в долината на река Ефрат, съобщи пресслужбата на Пентагона.\nОт Пентагона отбелязват, че засега ИД не е успяла да отвоюва обратно нито един район, от който преди това е изтласкана. \n  \nВчера държавният секретар на САЩ Рекс Тилерсън заяви, че САЩ ще запазят военно присъствие в Сирия, тъй като трябва да се гарантира, че ИД няма отново да надигне глава, а също така да се постигне политическо уреждане на ситуацията в страната. /  БЛИЦ \n \n", "date": "2018.01.18", "title": "Пентагонът: Продължават тежките боеве с ИДИЛ в долината на река Ефрат"}
{"url": "https://www.blitz.bg/svyat/vizhte-s-kakvo-se-e-zanimavala-keyt-midltn-predi-da-stane-khertsoginya_news572433.html", "text": "Често виждаме херцогинята на Кеймбридж Кейт Мидълтън да присъства на не малко събития, дори докато е бременна.\nТя поема най-различни обществени ангажименти всяка седмица.\nСлед като Кейт се сгодява, а през 2011 година омъжва, посещенията и речите по официални събития се увеличават значително, пише сп. \"Харпърс базар\". \nПреди да стане част от кралското семейство, Кейт води съвсем различен начин на живот. \nКогато завършва средното си образование, малко преди да стане студент, посещава Чили. В страната Мидълтън участва в благотворителна програма. Известно време е учила в Британския институт във Флоренция. \nВисшето си образование получава в университета Сейнт Андрюс в град Пангбърн, където се запознава с тогава бъдещия й съпруг принц Уилям (Кейт и Уилям се запознават през 2001 г.). Младата Мидълтън завършва през 2005 г. с отлична диплома в специалност \"История на изкуствата\". \nСлед дипломирането Кейт започва да работи в семейната фирма за кетъринг на родителите й Карол Голдсмит и Майкъл Мидълтън. След това младата Мидълтън се премества да живее в Лондон, където работи на непълно време в скъп магазин за дрехи. Там тя организира доставките на аксесоари. \nБел Робинсън, основателка на магазина, споделя години по-късно в интервю за британския в. \"Вечерен стандарт\", че Кейт била много зряла и отговорна спрямо задълженията си, въпреки че по това време тя е вече преследвана от папараци и журналисти.  \n\"През обедните почивки тя идваше в кухнята, винаги правеше компания на колегите. Разговаряше с всеки - от шофьорите, които доставяха стоките, до момичетата на касите\", разказва Робинсън. \nСлед известно време Кейт напуска работа, за да отдели време за себе си, както и да се отдаде на едно от любимите си хобита - фотографията.  \nСветът през 2010 г. разбира, че Кейт Мидълтън ще бъде член на кралското семейство. Тогава тя заяви в интервю, че макар да е напрегната, ще се постарае да работи много здраво, за да представя монархията в най-добрата й светлина. Източник: vesti.bg \n \n", "date": "2018.01.18", "title": "Вижте с какво се е занимавала Кейт Мидълтън, преди да стане херцогиня"}
{"url": "https://www.blitz.bg/svyat/indiya-izstrelya-balistichna-raketa-tseli-se-v-kitay_news572448.html", "text": "\n Индийските въоръжени сили проведоха успешен изпитателен пуск на междуконтиненталната балистична ракета „Агни-V”, съобщава Си Ен Ен. Изстрелването от източната част на страната е поредно за комплекса, който се тества от 2012 г. и, според анализатори, е поредна стъпка преди официалното му влизане на въоръжение. Сред вероятните цели на пуска са полетните характеристики и точността. \nКрайната цел е ракетата да може да носи ядрена бойна глава. Американски учени изчисляват, че Индия има между 120 и 130 заряда с висок тротилов еквивалент. \n 50-тонната „Агни-V” има радиус на действие от близо 5800 километра, което означава, че може да стигне чак до Франция и покрива огромна част от територията на Русия. \n Изцяло в обсега й са и двете най-силно разгневени от изпитанието страни – Пакистан и Китай. \nВ края на 90-те Делхи и Исламабад бяха изключително близо до конфликт, който можеше да включва и неконвенционално оръжие. Пакистан също е ядрена държава, като възможностите му са по-ограничени, но достатъчни за тежък удар по съседна държава. Двустранните отношения от десетилетия са силно изострени. \nВ последно време Индия и Китай също имат сериозни гранични спорове. Анализатори са на мнение, че изстрелването на „Агни-V” е знак именно към Китай. \n", "date": "2018.01.18", "title": "Индия изстреля балистична ракета, цели се в Китай"}
{"url": "https://www.blitz.bg/svyat/shok-v-bkingamskiya-dvorets-trevozhni-novini-za-predstoyashchoto-razhdane-na-keyt-midltn_news572269.html", "text": "Около новините за сватбата на принц Хари ние забравихме, че ни чака друго, не по-малко важно и радостно събитие. Третата бременност на любимата ни Кейт Мидълтън - новото попълнение ще се появи в семейството съвсем скоро.\n Говорят, че херцогинята дори е започнала да ревнува от Меган Маркъл, на която пресата в момента отделя доста повече внимание. Но източник съобщи, че по време на коледните празници жените са станали толкова близки приятелки, че Кейт е забравила за обидата.  \n Наскоро те с принц Уилям посетиха град Ковънтри. Херцогинята се появи пред обществото в ярко розово палто. Почитателите ѝ припомниха, че тя не за първи път облича горната дреха, докато е бременна. Кейт носи палтото и през 2014 година, когато износваше принцеса Шарлот.  \n \n  Този път визията ѝ бе допълнена от черни чорапогащи, обувки с нисък ток, ръкавици и дамска чанта. С една дума, херцогинята не се притеснява да носи едни и същи дрехи по два и повече пъти.  \n Когато бе съобщена новината за бременността на Кейт, тя веднага беше помрачена от това, че Мидълтън трудно я изкарва. Прогнозите бяха толкова тревожни, че всичките ѝ близки и почитатели бяха сериозно изплашени.  \n След известно време обаче Кейт започна да се появява пред обществото все по-често, тоест, сериозните проблеми със здравето вече са в миналото. Но щом си отдъхнахме с облекчение, медиите разпространиха нова тревожна новина за бременността ѝ.   \n Авторитетно британско издание съобщи, че съпругата на принц Уилям този път ще ражда под хипноза. Журналистите твърдят, че в лондонската болница \"Света Мария\" вече се готви за това. Акушерките преминават интензивен курс за овладяване на техниката на хипнозата, която ще позволи раждането да бъде безболезнено.   \n Тази практика не е новост сред известните личности. До този метод прибягна и съпермоделката Жизел Бюндхен от Бразилия, което ѝ позволи да роди сина си без никакви болки, във вана под вода.   \n Херцогинята ще ражда в същата болница, в която на бял свят се появиха и децата на принцеса Даяна - съпругът ѝ принц Уилям и принц Хари.  Превод и редакция: БЛИЦ \n", "date": "2018.01.18", "title": "Шок в Бъкингамския дворец! Тревожни новини за предстоящото раждане на Кейт Мидълтън"}
{"url": "https://www.blitz.bg/obshtestvo/rumyana-arnaudova-iznese-strashni-danni-za-prestpnitsite-u-nas-koito-sa-na-svoboda-po-podobie-na-rosen-angelov_news572456.html", "text": "\n Не са получени всички справки и нямаме пълна информация за лицата, по отношение на които са наложени наказания лишаване от свобода и доживотен затвор и те не се изтърпяват. До вчера анализът на събраните справки сочи, че такива лица са над 500. Това каза на брифинг в Съдебната палата говорителят на гл. прокурор Румяна Арнаудова във връзка със заповедта за мащабна проверка на прокуратурите в страната, предаде \"Фокус\".  \n„Всеки месец всички 128 районни прокуратури, 28 окръжни Специализирани прокуратури и Военно-окръжната прокуратура изготвят справка за това колко са осъдените лица, кога са приведени наказанията и кога са задържани“, обясни тя. \n„След инцидента в Нови Искър, където беше извършено шесторно убийство, когато беше установено, че извършителят се е укривал в продължение на 9 години и не е изтърпял наказанието си, главният прокурор разпореди информация от спешен порядък от всички прокуратури, които изпълняват присъди“, посочи Румяна Арнаудова. \n„Целта беше да се установи реалният брой на лицата и какви са причините лицата да не изтърпяват наказанията“, заяви говорителят на главния прокурор. „След приключване на проверката Прокуратурата ще разполага с пълна информация, не само за осъдените, но и за причините за неизтърпяването на наказанието“ изтъкна Румяна Арнаудова. \n„Целта на проверката е да се установят не само проблеми и пропуски, но и добри практики, които да бъдат споделени с всички прокурори, за да не допусне отклоняване на лицата и да останат ненаказани лица“, каза още тя.\n", "date": "2018.01.18", "title": "Румяна Арнаудова изнесе страшни данни за престъпниците у нас, които са на свобода по подобие на Росен Ангелов"}
{"url": "https://www.blitz.bg/layfstayl/shoubiznes/bridzhit-bardo-napravi-skandalno-izkazvane-i-nareche-aktrisite-oplakali-se-ot-seksualno-posegatelstvo-litsemerki_news572470.html", "text": "\n Бившата френска филмова звезда Брижит Бардо окачестви като смешни и неинтересни повечето изявления на актриси, които твърдят, че станали жертви на сексуален тормоз от страна на режисьори и продуценти, съобщи Франс прес като цитира сп. \"Пари мач\". \n \"Редица актриси преднамерено флиртуват с продуценти, за да получат роли, а след това се опитват да привлекат вниманието върху себе си, уверявайки, че са станали жертви на сексуални посегателства - каза Бардо. - Що се отнася до въпросните жени, а не изобщо до жените, подобни изявления в повечето случаи са лицемерни, смешни и неинтересни. Всъщност това им носи повече вреди, отколкото ползи.\" \n Тя отбеляза, че никога не е била жертва на сексуално посегателство, макар че бе секссимвол през 50-те и 60-те години на миналия век. \"Беше ми приятно, когато ми казваха, че съм красива и имам хубаво дупе\", отбеляза Бардо. \n Наскоро група жени, сред които Катрин Деньов, подписаха отворено писмо, с което се противопоставят на кампанията за разобличаване, лансирана след обвиненията срещу продуцента Харви Уайнстийн в сексуален тормоз. \nПо-късно Деньов се извини на жертвите на сексуално насилие, след като бе критикувана, че се отнася лекомислено към престъпността. \n", "date": "2018.01.18", "title": "Бриджит Бардо направи скандално изказване и нарече актрисите, оплакали се от сексуално посегателство, лицемерки"}
{"url": "https://www.blitz.bg/layfstayl/galena-pokaza-meykinga-na-klipa-prostoshou_news572391.html", "text": "\n Галена зарадва всички свои почитатели, като представи мейкинг към най-новия си хит #ПростоШоу. Песента вече две седмици е лидер в родните музикални класации и е тотален хит в нощните клубове. \nВидеото е качено в социалните мрежи за видеосподеляне Youtube   и Vbox  . Кадрите от снимките показват интересни моменти от заснемането на лентата и част от тайните при реализацията на сложните каскади по време на неговото заснемане, за които са наети специални дубльори-каскадьори, а самата Галена се справя повече от успешно с актьорските си задачи... \n \n \n \n#ПростоШоу е проект, който обединява усилията на екип от професионалисти. За този видеоклип Галена за първи път работи с режисьора Валери Милев и оператора Орлин Руевски.Песента е по музика и аранжимент на Diamond Beat Production, а текстът е написан от Анастасия Мавродиева и Росен Димитров.  \n \n", "date": "2018.01.18", "title": "Галена показа мейкинга на клипа #ПростоШоу"}
{"url": "https://www.blitz.bg/analizi-i-komentari/diplomatt-sven-khirdman-shvetsiya-shche-zagine-pri-voyna-s-rusiya-no-spasenie-ima_news572340.html", "text": "\n Бившият посланик на Швеция в Русия Свен Хирдман, в своя статия, публикувана във вестник Vestmanlands Läns Tidning и цитирана от \"Фокус\", призова към повишаване на нивото на доверие между руското и шведското общества.  \nДипломатът отбелязва, че в Швеция е силно разпространено мнението, че Русия е агресивна държава, която представлява заплаха за съседните страни. \nХирдман определя като грешна подобна гледна точка. Освен това, той посочва, че изказванията за „руска заплаха“ са опасни, защото променят дружелюбното отношение на Русия към Швеция. \nБившият посланик изрази мнение, че въоръжен конфликт с участието на Русия ще има катастрофални последствия за всички въвлечени страни. В частност, Хирдман подчертава, че война с Русия би довела до края на шведската нация. \nВъв връзка с това, дипломатът призовава да се повиши степента на доверие между Москва и Стокхолм. Също така, той предупреждава шведските власти да не бойкотират Русия във връзка с предполагаеми нарушения на международното право заради Крим и Украйна. \n„Ние (Швеция) трябва да предприемем всички възможни мерки за намаляване на нивото на напрежение между две велики държави, а не да подпомагаме неговото засилване, следвайки безкритично външната политика на САЩ“, резюмира дипломатът. \nСвен Хирдман оглавява шведската дипломатическа мисия в Русия в периода от 1994 до 2004 година. \n", "date": "2018.01.18", "title": "Дипломатът Свен Хирдман: Швеция ще загине при война с Русия, но спасение има!"}
{"url": "https://www.blitz.bg/svyat/vseki-e-chuval-za-al-kapone-no-edva-li-znae-tezi-neshcha-za-nego_news572338.html", "text": "\n Нито един американски гангстер в историята не успява да остави такава следа в съзнанието на хората, както Ал Капоне. Вчера се навършиха 119 г. от рождението на легендарния мафиот Алфонс Габриел Капоне, който е роден на 17 януари 1899 г. \n Чрез най-различни незаконни дейности, като продажбата на алкохол по време на Сухия режим в САЩ, Капоне и неговата банда генерират огромни печалби и оставят множество трупове след себе си. \n Още по-впечатляващо от заработените от Капоне и неговите хора 100 млн. долара (равняващи се на 1.44 млрд. долара днес) е това, че той натрупва огромното си състояние само за седем години. \n Ако това не се бе случило чрез престъпна дейност, Капоне щеше да бъде пример за постигане на Американската мечта. Роденият в Бруклин в семейството на имигранти от работната класа Капоне впоследствие се превръща в един от най-богатите и влиятелни американци. \n Вижте няколко интересни факта за легендарния гангстер навръх рождения му ден: \n Капоне и неговата банда успяват да натрупат 100 млн. долара чрез контрабанда, проституция, хазарт и рекети. \n Бронираният Cadillac на Капоне е конфискуван от властите и впоследствие е използван от президента на САЩ Франклин Делано Рузвелт. \n Белезите по лицето на Капоне са от сбиване с нож. Когато живеел в Бруклин, Капоне заговорил жена в бар, с което разгневил брат й, който се опитал да го наръга с нож във врата. Нападателят на Капоне заявил, че се целел във врата на гангстера, но пропуснал и порязал бузата му, защото бил пиян. \n Заради белезите по лицето медиите започват да го наричат \"Белязаният\" - прякор, който той ненавижда. Неговите приятели го наричали или Големия Ал, или Снорки. \n Гангстерът се срамувал от белезите. Той твърдял, че са от армията, докато бил във Франция, въпреки че никога не бил служил в армията. \n По време на Голямата депресия Капоне имал обществена кухня за бедни в Чикаго, където хранел стотици жители на града, които били без работа по онова време. \n Капоне бил убиец, но винаги демонстрирал класа и изпращал скъпи букети на погребенията на мъжете, които убивал. \n Бизнес лидерите на Чикаго били сред първите, които публично призовали за ареста на бандата на Ал Капоне. При постоянните стрелби на Мичиган авеню имало малко невинни жертви, но това било лошо за бизнеса в града. \n Популярната сцена с бухалката от филма „Недосегаемите“ е измислена. Смята се, че Капоне е използвал бухалка поне в три случая, но не и по време на вечерно парти. \n Според популярния автор Дейл Карнеги, заслугата за създаването на публичния имидж на успелия бизнесмен е на Капоне заради начина, по който той се обличал и начина, по който се държал с медиите. \nТъй като Капоне не създавал проблеми в затвора в Атланта, той най-вероятно е бил преместен в Алкатраз от федералните власти, за да се популяризира новия затвор. \n Ал Капоне имал врагове и в Алкатраз, където друг затворник на име Джеймс Лукас го напада с ножица под душа. \n Докато излежава присъдата си в Алкатраз, той свирел на банджо и на китара в затворническа банда с името The Rock Islanders. \n Престъпният живот на Ал Капоне започва в ранна детска възраст. Докато расте в Ню Йорк, той се събира отрано с лоши хора и в шести клас напуска училище и се присъединява към улична банда. \n Ключът към осигуряването на голяма присъда за Ал Капоне по време на процеса било това, че съдията лично избирал съдебните заседaтели. Тъй като повечето мъже пиели, било трудно да се намерят съдебни заседатели, които да осъдят контрабандист на алкохол. \n Криминалният бос отвлича популярния джаз музикант Фатс Уолър и му нарежда да свири на празненството по случай рождения му ден през 1926 г. \n Ролята на държавния агент Елиът Нес за осъждането на Капоне е силно преувеличена за целите на Холивуд. Истина е, че екипът на Нес помага за повдигането на обвинение на Капоне за нарушаване на Сухия режим, но това, което го изпраща в затвора, е делото за укриване на данъци. \n Произнесената от съда присъда от 11 години и половина затвор е шокираща. Капоне бил отхвърлил предложението на правителството и очаквал само двегодишна присъда. \n Капоне се наслаждавал на лек живот в затворите в Атланта и Филаделфия и плащал на надзирателите за специални екстри, като кресло за четене. \nКапоне имал много имена, като едно от тях бил псевдонима Алберт Коста, който той използвал, за да купува имоти във Флорида, в това число и имение в Маями. \n Ал Капоне бил контрабандист номер едно, докато неговият брат Джеймс Винченцо Капоне бил от другата страна на закона и работел като федерален агент в Небраска. \n Капоне имал високо мнение за себе си и директно заявявал пред медиите, че просто издържа семейството си и прави услуга на обществото в Чикаго, като дава възможност на хората да употребяват алкохол и да играят хазарт. \n Сифилисът нанася сериозни поражение на мозъка на гангстера. В края на живота му лекар приравнява умственото му състояние на това на 12-годишно дете. \n Твърди се, че в последните си дни Капоне провеждал въображаеми разговори с бивши свои съратници, които бил убил. \nИзточник:  \n", "date": "2018.01.18", "title": "Всеки е чувал за Ал Капоне, но едва ли знае тези неща за него"}
{"url": "https://www.blitz.bg/svyat/grtskiyat-bos-na-mafiyata-razksan-ot-22-kurshuma-snimki_news572333.html", "text": "\n Демонстративното публично убийство на познато лице от нощния живот на Гърция изправи нанокти полицията и обществеността в южната ни съседка, пише \"Български новини\". Както БЛИЦ писа според първа информация, малко след 19:00 часа, на булевард Атинон в квартал Хайдари, където се намират офисите на компанията му и автокъща, която държи с брат си, двама мъже с мотор ,  \nВасилис Стефанакос излезе от затвора преди година и половина, където лежа 9 години, като се възползва от благоприятните разпоредби на закона „Параскевопуло“. Районът на убийството бе отцепен, струпани са полицейски патрули. Василис Стефанакос, не е случайно име в гръцкия ъндърграунд, особено през последните две десетилетия, когато се появиха нови лидери от предишните „цивилни“ мафиотски войни. Много полицейски служители го смятат за бос на третото поколение на гръцката мафия.\n \n \nТой е бил в списъка с 44 заповеди за арест за изнудвания и други престъпления, издадени през лятото на 2006 г. Също през януари 2007 г. той се опита с помощта на двама полицейски служители да издаде нова лична карта с латински букви от Отдела за сигурност в Санкт Петербург. Той беше арестуван през януари 2008 г. в близост до дома му в квартал Хайдари и осъден на 21 години и три месеца затвор за убийството, за което се твърди, че е извършено на 26 август 2006 г. от Алкет Ризай в кафене в район Перистери, както и за бягството от затвора Коридало на Ризай и Палайокоста като морален подбудител. Той бе осъден и през декември 2006 г. на 14,5 години затвор за защита и контрабанда.\n \n \nПрез 2016 година осъдения за тежки престъпления Василис Стефанакос преби в затвора бившият гръцкия министър 77-годишният Цохадзопулос, който излежава присъда за укриване на данъци и подкупи при военни доставки. Законът „Параскевопуло” бе публикуван в Държавен вестник на 27 април 2015 година и до 14 декември 2015 според официалните данни правителството на Ципрас освободи от затвора около 1800 души. \n \n \n \nЗатворниците бяха освободени въз основа на един от трите закона, действащи в комбинация, и отнасящи се до хора с ниски присъди (от 3 до 5 години), с висок процент инвалидност, излежали 3/5 от присъдата си, непълнолетни, или чужди граждани. \n \n \n \n \n", "date": "2018.01.18", "title": "Гръцкият бос на мафията разкъсан от 22 куршума! (СНИМКИ)"}
{"url": "https://www.blitz.bg/svyat/lyubovniyat-romans-mezhdu-prints-khari-i-megan-markl-se-prenasya-na-malkiya-ekran_news572336.html", "text": "Любовният романс между принц Хари и актрисата Меган Маркъл ще бъде филмиран от телевизионния канал Lifetime, съобщава Mashable. Съобщението бе направено от компанията тази неделя по време на годишната пресконференция на асоциация на телевизионните критици.\nЗаглавието на новия филм ще бъде \"Хари и Мегън: Кралска любовна история\" и както подсказва, ще представи един от най-привлекателните романи на съвременния свят: този на британския принц Хари и неговата приятелка Мегън Маркъл. \nТелевизионният филмов канал понастоящем провежда кастингът и не споделя много подробности. От Lifetime потвърждават обаче, че режисьор на лентата ще бъде Менхадж Худа, който има известен опит в драматизираните кралски истории в Обединеното кралство. \nФилмът ще започне с първата среща между Хари и Меган, организирана от техни близки приятели. Историята ще продължи с опитите на двамата да запазят в тайна връзката си и последвалото световното внимание, след като я оповестиха, пише novini.london. \nНе е ясно, кога точно ще бъде излъчен филмът. Предполага се, че излизането му ще бъде в близост до очакваната сватба, която е настроена за 19 май тази година. \nLifetime създаде подобен филм и за Уилям и Кейт, който бе излъчен 11 дни преди сватбата на престолонаследника през 2011 г. \nНазад \n \n", "date": "2018.01.18", "title": "Любовният романс между принц Хари и Меган Маркъл се пренася на малкия екран"}
{"url": "https://www.blitz.bg/svyat/ad-v-goryashch-avtobus-zhertvite-sa-nad-50-video_news572357.html", "text": "\n Над 50 души са загинали при запалването на автобус в Актюбинската област на Казахстан. \n„На петима пасажери, които са успели да се измъкнат, се оказва медицинска помощ. Останалите 52-ма са загинали на място“, се казва в съобщение от местните власти. \nИнцидентът се е случил в сутрешните часове на четвъртък, 18 януари на пътя Самара-Шимкент. \nВ превозното средство е имало 57 души – 55 пътници и двама шофьори. Всички жертви са граждани на Узбекистан. Причините за произшествието се уточняват. \n", "date": "2018.01.18", "title": "Ад в горящ автобус! Жертвите са над 50 (ВИДЕО)"}
{"url": "https://www.blitz.bg/svyat/pogrebvat-oliver-ivanovich-v-aleyata-na-pochetnite-grazhdani-v-belgrad_news572362.html", "text": "\n Лидерът на Гражданското движение на косовските сърби „Свобода, демокрация, справедливост“ (СДП) Оливер Иванович ще бъде погребан в четвъртък, 18 януари, предава белградската медийна компания B92.  \nТленните останки на сръбския политик ще бъдат положени в Алеята на почетните граждани на Новото гробище в сръбската столица Белград. Погребението ще започне в 12.30 часа (местно време). \nОстанките на Оливер Иванович бяха транспортирани в Белград в сряда, след като в Косовска Митровица се простиха с политика, убит при стрелба от преминаващ автомобил.\n", "date": "2018.01.18", "title": "Погребват Оливер Иванович в Алеята на почетните граждани в Белград"}
{"url": "https://www.blitz.bg/svyat/ribari-se-spasikha-na-kosm-ot-vrkhlitashch-gi-kater-video_news572359.html", "text": "Рибари се спасиха на косъм от връхлитащ ги катер, съобщава Oregon Live. Инцидентът е станал преди няколко месеца в американския щат Орегон.\nМестният полицай и запален рибар Браян Мес отишъл за риба със свои приятели. Компанията се качила на лодка и се понесла по река Колумбия. Със себе си носели и камера, която е успяла да улови момента на сблъсъка. \n  \nВ един момент мъжете забелязали, че към тях с бясна скорост лети катер. Те започнали да крещят и да махат с ръце, за да привлекат вниманието на капитана, но той не променил курса. Тримата въдичари нямали друг избор, освен да се хвърлят в ледените води на реката. Секунди след скока им кратерът се врязал в лодката им. \n  \nСлед инцидента пострадалите са с травми по ръцете и краката.  Те вече са се обърнали към съда с искане на обезщетение от страна на капитана на катера Марлин Ларсен. Самият Ларсен, в чиято кръв не са открити следи от алкохол или наркотици, не смята, че е виновен и твърди, че просто не е видял малката лодка.  \n \n \n Превод: БЛИЦ \n", "date": "2018.01.18", "title": "Рибари се спасиха на косъм от връхлитащ ги катер (ВИДЕО)"}
{"url": "https://www.blitz.bg/layfstayl/ptuvane/vseki-tryabva-da-prochete-tova-predi-da-trgne-na-pt-dnes_news572330.html", "text": "\n І. МЕТЕОРОЛОГИЧНА ОБСТАНОВКА: \nТемпературите са в интервала от – 8° до 8°. Времето над цялата страната е облачно. \nУмерен до силен вятър духа над по-голямата част от страната и бурен в областите Сливен и Търговище. Дъжд вали в областите Бургас, Варна, Велико Търново, Кюстендил, Кърджали, Ловеч, Разград, Русе, Силистра, Сливен, София и Търговище. \nСлаб сняг вали в областите Габрово, Добрич, Кюстендил, Монтана, по високите части на област Пазарджик, областите Перник, Разград, Русе, Силистра, високите части на област Смолян, област София и област Търговище, както и на проходите „Предел“, „Ришки“ и „Дюлински“,  „Вратник“, „Троянски“, на „Републиката“ и „Шипка“, както и в района на Арбанаси /обл. В. Търново/, \nПътните настилки са предимно мокри, частично заледени и заснежени – обработени и опесъчени. \nНамалена видимост поради мъгла до 200 м има в района на област Силистра. \n  ІІ. СЪСТОЯНИЕ НА АВТОМАГИСТРАЛИТЕ: \n  АМ „Тр акия“:  няма ограничения.  АМ „Хемус“:  няма ограничения.  АМ „Струма“:  няма ограничения. АМ „Марица“:  няма ограничения.  АМ „Черно море“:  няма ограничения.  АМ „Люлин“:  няма ограничения. \n  ІІ I . ВЪВЕДЕНИ ОГРАНИЧЕНИЯ ПО ОСНОВНИТЕ ПЪТНИ НАПРАВЛЕНИЯ : \n  1.  Проходи: \n- „Върбишки” - затворен за всички МПС целогодишно; \n- „Златишки” - затворен за всички МПС целогодишно; \n- „Троянски” - забранен за всички МПС. \n- „Айтоски” - отворен за всички МПС; \n- „Обзорски” - отворен за всички МПС; \n- „Печинско” - отворен за всички МПС; \n- „Превала” - отворен за всички МПС; \n- „Предел” - отворен за всички МПС; \n- „Републиката“ - отворен за всички МПС; \n- „Ришки” - отворен за всички МПС; \n- „Рожен” - отворен за всички МПС; \n- „Вратник” - забранен за МПС  над 10 т  целогодишно; \n- „Дюлински” - забранен за МПС  над 3,5 т  целогодишно; \n- „Котленски” - забранен за МПС  над 12 т; \n- „Пампорово” - забранен за МПС  над 3,5 т  целогодишно; \n- „Петрохан” - забранен за МПС  над 12 т ; \n- „Твърдишки” - забранен за МПС  над   10 т  целогодишно; \n- „Шипка” - целогодишно е забранено движението на МПС, предназначени за превоз на товари с технически допустима максимална маса  над 12 тона  от категория N3, както и тегленето на ремаркета и полуремаркета с технически допустима максимална маса  над 10 тона  от категория О4. \n  ІV. СЪСТОЯНИЕ НА РЕПУБЛИКАНСКАТА ПЪТНА МРЕЖА: \n  ОГРАНИЧЕНИЯ В ДВИЖЕНИЕТО НА МПС ПО ПЪРВОКЛАСНАТА ПЪТНА МРЕЖА: \n  - път I-1 /Е79/ Граница Румъния-Видин-Монтана-Враца-София-Благоевград-Кулата-граница Гърция: Област Монтана : при км 121+919 се забранява влизането в с. Сумер на тежкотоварни превозни средства  над 10 т.  по общински път „пътна връзка за с. Сумер”. Движението на МПС при км 120+390 от Монтана посока Вършец се отклонява по път ІІІ-1621 Сумер-Вършец. Срок до 18.11.2018 г. О бласт София:  Забранено е движението на всички МПС в участъка Жерково-Елешница от км 224+600 до км 229+700 поради намален габарит на пътното платно. Срок 01.09.2018 г.; \nот км 276+162 /Александров мост/ до км 282+485 до г-ца с област Перник – забранено движението на товарни МПС  над 15 т. Срок до 13.09.2018 г.; Област Перник:  ограничено е движението за тежкотоварни автомобили с тегло  над   15 т  в участъка от пътен възел „Даскалово“ посока Владая. Участъкът с ограничение за територията на ОПУ-Перник е от км 282+485 (граница ОПУ София) до км 287+183 (п.в. „Даскалово“); от км 276+162 /Александров мост/ до км 282+485 до г-ца с област Перник – забранено движението на товарни МПС  над 15 т .; Срок 13.09.2018 г.; \n  - път І-2 Граница Румъния-Русе-Цар Калоян-Разград-Шумен-Девня-Варна:  няма ограничения. \n  - път І-3 Гара Бяла-Плевен-Луковит-Коритна-Ябланица-Ботевград: Област София:  Правец-с.Разлив-Трудовец-Ботевград – забранено движението на МПС  над 12 т  в участъка от км 193+345 /отклонение за п.в. „Правец”/ до км 204+200 /заустване в път І-1 Видин-Враца-Ботевград/. Обходен маршрут: АМ „Хемус” /за п.в. „Правец”/-път ІІ-17 (Мездра-Ботевград)-п.в. І-3-п.в. „Ботевград” на АМ „Хемус” и обратно. Срок до 30.09.2018 г. \n  - път І-4 Коритна-Български Извор-Микре-Севлиево-В. Търново-Омуртаг-Търговище-Шумен:  няма ограничения. \n  - път І-5 Русе-В.Търново-Шипка-Стара Загора-Хасково-Кърджали-Маказа-граница Гърция: област Кърджали:  Черноочене-Кърджали – ограничено е движението на МПС  над 15 т.  Срок до 21.12.2018 г. Обходен маршрут:  път І-5-път ІІІ-505 /с. Манастир/-път ІІІ-507-Г. Войводино-Мост- Чифлик-Кърджали.; Надлез Кирково - ГКПП „Маказа“ – ограничено движението на МПС  над 3,5 т . Срок до 21.12.2018 г. \n  - път І-6 Граница Македония-Гърляно-Кюстендил-Перник-София-Пирдоп-Карлово-Сливен-Карнобат-Бургас: Област Перник:  Движение в една лента от км 78+500 до км 79+500 поради аварийни дейности. Движението се осъществява в активната лента посока Радомир – Перник и е регулирано с пътни знаци. Срок до 31.03.2018 г. \n  \n-  път І-7 Граница Румъния-Силистра-Дулово-Преслав-Върбишки проход-Петолъчката-Елхово-Лесово-граница Турция: няма ограничения. \n  \n-  път І-8 Граница Сърбия-Драгоман-София-Ихтиман-Пазарджик-Пловдив-Хасково-Капитан Андреево-граница Турция: Област София:  Вакарел-Ихтиман от км 110+700 до км 118+800 – ограничено движение за всички МПС, поради намален габарит на пътното тяло. Поставена е необходимата сигнализация указваща забраната. Срок до 30.09.2018 г.; Област Хасково:  от км 370+500 до км 377+900 в участъка гр. Свиленград-Капитан Андреево – затворен за движение на МПС, поради пропадане на насип. Обходен маршрут: гр. Свиленград-п.в. „Свиленград”-АМ „Марица”-п.в. „Капитан Андреево“-с. Капитан Андреево. \n  - път І-9 граница Румъния-Дуранкулак-Балчик-Варна-Бургас-Звездец-Малко Търново-граница Турция: Област Варна : Кранево-Варна при км 83+100 – ограничено движение на МПС  над 10 т .  Обходен маршрут:  Кичево-Оброчище. Срок до 28.02.2018 г.; Област Бургас:  Движението по път I-9 Бургас – Слънчев бряг в участъка обход на гр. Ахелой се осъществява с повишено внимание спрямо поставената вертикална сигнализация поради обезопасяване на движението в следствие на ремонтни дейности. Срок до 30.10.2018 г. \n  ІV. СЪСТОЯНИЕ НА РЕПУБЛИКАНСКАТА ПЪТНА МРЕЖА: \n  1. Ремонтни дейности и временна организация на движението /ВОД/: \n  ОПУ-Благоевград: Временно са въведени следните ограничения за движение на МПС:  няма ограничения. \n  ОПУ-Бургас: Временно са въведени следните ограничения за движение на МПС: Път  III-908 :  Движението по път III-908 Варовник – Вълчаново ханче от км 20+000 до 39+200 е ограничено на МПС  над  10  т . поради стесняване на пътното платно. Срок до 31.12.2018 г; Път  III-908:  Движението по път ІІІ-908 от разклона за с. Варовник до кръстовището с път II-79 от км 22+400 до км 39+300 е ограничено за МПС  над 10 т  поради намален габарит на пътното тяло. Срок до 31.12.2018 г; Път  III- 7306:  Движението по път ІІІ-7306 Черница – Сунгурларе – Чубра е ограничено за МПС  над 10 т  поради намален габарит на пътното тяло. Срок 31.12.2018 г. \n  ОПУ-Варна: Временно са въведени следните ограничения за движение на МПС:  няма ограничения. \n  ОПУ-В. Търново: Временно са въведени следните ограничения за движение на МПС: Път  III-407 :  Движението по път ІІІ-407 Лозен – Полски Тръмбеш е ограничено за движението на МПС с обща маса  над 12 т поради намален габарит на пътното тяло. Срок до 05.07.2018 г. Обходен маршрут:  Лозен – Драганово – Янтра – Поликраище – Полски Тръмбеш; Път ІІІ-504:  Движението по път ІІІ-504 Самоводене – Ресен в участъка от км 1+845 до км 5+925 е ограничено поради ремонтни дейности . Обходен маршрут:  път ІІІ-504 Самоводене - до км 1+845, път ІІІ-3031 от км 1+845 до с. Хотница, път VTR 2011 с. Хотница – с. Ресен и обратно. Срок до 22.01.2018 г.; Път  III-551 :  Движението по път ІІІ-551 Дебелец – Средни колиби – Елена е ограничено за МПС  над 10 т  поради намален габарит на пътното тяло. Обходен маршрут:  Дебелец – В. Търново – Лясковски кантон – Миндя – Елена и обратно. Срок до 05.07.2018 г. Път  III-4073:  Движението по път ІІІ-4073 Царски извор – Драганово от км 0+000 до км 5+500 е ограничено поради свлачище. Обходен маршрут:  Царски извор – Сушица – Драганово и обратно. Срок целогодишно. Път  III-4082:  Движението по път ІІІ-4082 Чешма – Кесарево е ограничено за МПС  над 3,5 т  поради намален габарит на пътното тяло. Срок до 05.07.2018 г. Обходен маршрут:  Чешма – Сливовица – Горско Ново село – Джулюница – Кесарево. \n  ОПУ-Видин: Временно са въведени следните ограничения за движение на МПС: Път  III-1411:  Движението по път III-1411 с. Слана Бара – Видин при км 24+990 е ограничено за МПС  над 5 т  поради компрометирано експлоатационно състояние на мост . Обходен маршрут:  Видин – път II-14 до пътно кръстовище на км 3+217 през с. Слана Бара до път III-1411. Срок до 31.01.2018 г. \n  ОПУ-Враца: Временно са въведени следните ограничения за движение на МПС: Път  II-11 :  Движението по път ІІ-11 Оряхово – Лесковец – граница с област Плевен от км 118+000 до км 119+000 е ограничено за МПС  над 3.5 т.  поради свлачищни процеси и деформации в асфалтовата настилка. Обходен маршрут:  Оряхово – Селановци /път ІІІ-306/ Галово – Остров /пътища ІV-ти клас/-път ІІ-11-граница Плевен. Срок 31.03.2018 г. Път ІІІ-161:  Движението по път ІІІ-161 Ребърково – Люти дол от км 0+000 до км 8+700 се осъществява при стеснение в двете посоки и ограничение за движението на МПС  над 10 т  от км 0+000 до км 5+900 и  над 3,5 т  от км 5+900 до км 8+700, поради свлачищни процеси. Срок 31.03.2018 г. Път  III-308:  Движението по път ІІІ-308 Своде – Караш – Хубавене – Роман в участъка от село Караш до село Хубавене е ограничено поради свлачище от км 25+000 до км 25+200. Срок 31.03.2018 г. Обходен маршрут:  Роман – Ябланица – Осикова Лъкавица – Правешка Лъкавица – Караш за пътуващите от Роман за Караш. Ябланица – Роман – Хубавене за пътуващите от София и Ловеч. \n  ОПУ-Габрово: Временно са въведени следните ограничения за движението на МПС: Път  III-403 :  Движението по път III-403 с. Кормянско – с. Малък Вършец при км 10+080 е ограничено за МПС с ширина, включително на товара, по-голяма  от 3,30 м  поради стеснен участък при мост над р. Крапец. Сигнализирано е с пътен знак В15. Обходен маршрут:  за МПС над 3,30 м по път III-401 Граница Ловеч - /Кормянско – Малък Вършец/ - при км 46+800 по общински път до III-403 в с. Малък Вършец. Срок до 31.03.2018 г. Път  III-3011 :  Движението по път III-3011 Крамолин – В. Търново от км 22+129 до км 28+380 е ограничено за МПС  над 10 т поради намален габарит на пътното тяло при км 26+444. Срок до 30.06.2018 г. Път  III-5004 :  Движението по път III-5004 Граница В. Търново – Дряново – Габрово – граница Ст. Загора от км 10+940 до км 11+550 съвпадащ с ул. Малина в гр. Габрово е ограничено поради извършване на строителни дейности. Обходен маршрут:  за квартал Чехлевци: по път III-5004, път II-44, път III-4404. Поставена е необходимата сигнализация. Срок до 31.08.2018 г. \n  ОПУ-Добрич: Временно са въведени следните ограничения за движение на МПС:  няма ограничения. \n  ОПУ-Кюстендил: Временно са въведени следните ограничения за движение на МПС: П ът ІІІ-6222 :  Движението по път ІІІ-6222 Смоличано – Пелатиково от км 10+000 до км 14+000 е ограничено поради пропадане на част от пътното платно при км 10+650, км 11+720, км 12+830 и км 13+360. Срок до 31.01.2018 г. \n  ОПУ-Кърджали : Временно са въведени следните ограничения за движение на МПС: Път  III-5009 :  Движението по път ІІІ-5009 Зорница – Бели пласт – Стремци – Черноочене – Кърджали е ограничено за МПС  над 12 т . Обходен маршрут:  по път I-5 Хасково – Кърджали и път III-507 Кърджали – Мост през с. Мост. Срок до 21.12.2018 г. \n  ОПУ-Ловеч : Временно са въведени следните ограничения за движение на МПС : Път III-358:  Движението по път III-358 Шипково – Рибарица е ограничено за движение на МПС над 12 т, поради обилен снеговалеж и навявания. Път  III-3505:  Движението по път III-3505 Казачево – Стефаново от км 0+000 до км 8+500 е ограничено за МПС  над 12 т поради пропадане на тротоар и подпорна стена при км 1+250 в с. Казачево, където има и стесняване на едната лента за движение. Водачите да се движат със съобразена скорост и повишено внимание. Срок до 30.04.2018 г. \n  ОПУ-Монтана : Временно са въведени следните ограничения за движение на МПС : Път ІІІ-112:  Движението по път ІІІ-112 Дъбова Махала – Смирненски – Славотин – Студено Буче – Монтана е ограничено за МПС  над 12 т  поради изпълнение на строително-монтажни работи. Останалите автомобили да се придвижват с повишено внимание. Срок до 31.03.2018 г. Път  III-8104:  Движението по път ІІІ-8104 Замфирово – Пърличево от км 7+000 до км 7+700 е ограничено за МПС  над 12 т поради пропадане на част от едната лента и банкета. Движението се осъществява двупосочно в една лента. Скоростта на движение е ограничена до 50 км/ч и е сигнализирано с пътни знаци. Срок до 31.03.2018 г.; \n  ОПУ-Пазарджик: Временно са въведени следните ограничения за движение на МПС: Път  II-84:  Движението на товарни автомобили  над 12 тона  е ограничено по път II-84 Велинград – Юндола поради обилен снеговалеж и снегопочистване. Път III-3704:  Движението по път III-3704 Пазарджик – Ветрен при км 11+485 в с. Бошуля е ограничено за МПС  над 10 т . Обходен маршрут:  гр. Пазарджик, път I-8 с. Звъничево – Септемврийски ханчета, път III-8402 гр. Септември, кръгово кръстовище с път III-3704 с. Бошуля. Срок до 18.09.2018 г. \n  ОПУ-Перник: Временно са въведени следните ограничения за движение на МПС: Път ІІ-63:  Ограничено движение по път  ІІ-63 Перник – Брезник – Трън от км 20+500 до км 21+500 (в чертите на гр. Брезник) във връзка с провеждане на фестивал от 8:30 до 21:00 часа на 20.01.2018 г. (събота). Обходен маршрут: по ул. „Мала река“ и ул. „ Ангел Коцелянов“ част от път ІІІ-811 ; Път ІІІ - 637:  Движението по път ІІІ-637 от с. Мрамор до разклон за с. Лева река е ограничено за МПС  над 10 т . Срок до 31.03.2018 г. \n  ОПУ-Плевен : Временно са въведени следните ограничения за движение на МПС: Път  III-118:  Движението по път ІІІ-118 в чертите на гр. Долна Митрополия от км 23+057 до км 24+038 е ограничено за всички МПС, поради ремонтни дейности. Обходен маршрут:  през съседни улици в града, съгласно поставената вертикална сигнализация. Срок – целогодишно. Път ІІІ-301:  Движението по път III-301 край регулация с. Козар Белене – начало регулация гр. Левски от км 1+750 до км 5+753 е ограничено за МПС общо тегло  над 7 т . Обходен маршрут:  път III-303 Българене – Малчика – Аспарухово – Левски. Срок – целогодишно. Път ІІІ-304:  Движението по път III-304 Изгрев – Трънчовица – Бацова махала – Новачене – Дебово от км 0+030 до км 24+650 е ограничено транзитното движение на МПС  над 15 т. Обходен маршрут:  по път ІІ-34 Плевен – Никопол. Срок – целогодишно. Път III-3004:  Движението по път III-3004 в гр. Долна Митрополия от км 6+199 до км 8+027 е ограничено за всички МПС поради подмяна на ВИК мрежа. Обходен маршрут:  по сигнализирана вътрешна улична мрежа в гр. Д. Митрополия. Срок до 31.01.2018 г. Път ІІІ-3004:  Движението по път III-3004 Опанец – Долна Митрополия от км 0+000 до км 6+125 в района на с. Опанец е ограничено транзитно движение на МПС  над 3.5 т . Обходен маршрут:  по път І-3 Бяла – Плевен – Ботевград (от п.в. \"КАТ\" на км 88+973 към п.в. на км 95+099). Срок – целогодишно. Път ІІІ-3005:  Движението по път III-3005 Ясен – Търнене – Градина в района на с. Ясен от км 1+793 до км 4+223 е ограничено за движение на МПС  над 3.5 т , осигурен е сигнализиран обходен маршрут; Срок – целогодишно. Път ІІІ-3005:  Движението по път III-3005 Ясен – Търнене – Градина – Петърница – Бъркач – Беглеж, в района на с. Беглеж от км 21+062 до км 27+123 е ограничено за МПС  над 8 т . Обходен маршрут:  път ІІІ-3502 Брестовец – Горталово – Беглеж – Бежаново – Ъглен. Срок – целогодишно. Път ІІІ-3006:  Движението по път III-3006 Радомирци – Рупци – Червен бряг от км 8+904 до км 9+221 в участъка на свлачище в землището на гр. Червен бряг е ограничено за МПС  над 12 т . Обходен маршрут:  по път І-3 до гр. Луковит, кръстовище с път ІІІ-306, дясно, до гр. Червен бряг и обратно. Срок – целогодишно. \n  ОПУ-Пловдив : Временно са въведени следните ограничения за движение на МПС: Път  II-86 :  Движението по път II-86 Асеновград – Нареченски бани е ограничено за МПС с височина  над 4 м.  през тунелите. Обходен маршрут : път III-866 Кричим – Девин. Път ІІІ-667:  Движението по път III-667 Плодовитово – Първомай – Асеновград при км 6+832 в района на мост над р. Марица е ограничено за МПС  над 5 т  поради намален габарит на пътното платно на стоманения мост на р. Марица. Обходен маршрут:  път ІІ-66 Стара Загора – Поповица и път І-8 София – Пловдив – Свиленград. П ът III-804 :  Движението по път III-804 Поповица – Болярци е ограничено за МПС  над 12   т  поради намален габарит на пътното платно на мост в с. Поповица. Срок до 21.12.2018 г. Път III-861:  Движението по път III-861 в отсечката гр. Лъки-пътно кръстовище за хижа Момчил юнак е ограничено за МПС с тегло  над 12 т  поради намален габарит на пътното тяло. Срок до 31.03.2018 г. П ът III-5802 :  Движението по път III-5802 Тополово – Леново – Поройна в участъка от край с. Поройна до кръстовище с път III-667 от км 19+287 до км 19+495 е ограничено за всички МПС. Срок до 21.12.2018 г. П ът III-8611 :  Движението по път III-8611 Белица-Загражден – Давидково в участъка от км 13+500 от Държавно ловно стопанство ”Кормисош” след с. Белица до границата с област Смолян при км 18+431 е ограничено за всички МПС. Срок до 21.12.2018 г. \n  ОПУ-Разград: Временно са въведени следните ограничения за движение на МПС : няма ограничение. \n  ОПУ-Русе: Временно са въведени следните ограничения за движение на МПС: Път   ІІІ-202:  Движението по път III-202 Русе – Щръклево – Нисово – Кацелово при км 36+945 е ограничено за МПС  над 10 т поради поради компрометирано експлоатационно състояние на мост до с. Кацелово при км 36+945 над р. Черни Лом. Едната лента е затворена за движение и е въведен пропускателен режим по свободната лента за движение. Въведено е ограничение на скоростта 40 км/ч. Срок до 26.04.2018 г. Път III-202:  Движението по път ІІІ-202 Нисово – Кацелово от км 17+750 до км 33+900 се ограничава за всички МПС за целия зимен период. Срок до 31.03.2018 г. Обходен  маршрут : път ІІІ-501 Русе – Иваново – Две могили – път ІІІ-5001 Две могили – Широково – Кацелово и обратно. Път  III- 501:  Движението по път ІІІ-501 Борово – Бяла от км 46+665 до км 51+245 се ограничава за всички МПС за целия зимен период. Срок до 31.03.2018 г. Обходен маршрут:  гр. Борово – път І-5 /Русе – В. Търново/ - кръгово кръстовище гр. Бяла и обратно. Срок до 31.03.2018 г. Път  ІІІ-5101:  Движението по път ІІІ-5101 Борово – Пет кладенци от км 0+000 до км 6+670 е ограничено за МПС  над 10 тона . Обходен маршрут:  през гр. Бяла. Срок до 26.04.2018 г. \n  ОПУ-Силистра: Временно са въведени следните ограничения за движение на МПС: Път III-701: Ограничено движение по път ІІІ-701 в участъка Секулово – Тодор Икономово от км 9+454 до км 16+353 за МПС  над 3,5 т  поради компрометирано състояние на мостово съоръжение. Обходен маршрут  за МПС над 3,5 тона: през общински път 70009 Секулово – Прохлада – Браничево, път І-7 Браничево – Пристое – Каолиново, път ІІІ-7005 Каолиново – Тодор Икономово и обратно. Срок до 30.06.2018 г. \n  ОПУ-Сливен : Временно са въведени следните ограничения за движение на МПС : няма ограничения. \n  ОПУ-Смолян : Временно са въведени следните ограничения за движение на МПС : Път III-861:  Движението по път III-861 в отсечката гр. Лъки-пътно кръстовище за хижа Момчил юнак е ограничено за МПС с тегло  над 12 т  поради намален габарит на пътното тяло. Срок до 31.03.2018 г. Път ІІІ-8683 : Движението по път ІІІ-8683 с. Арда – с. Горна Арда от км 27+000 до км 29+500 е ограничено за МПС с тегло  над 10 т  поради пропадане и стеснение на една от пътните ленти. Движението в района се регулира с пътни знаци. Срок до 31.03.2018 г. \n  ОПУ-София: Временно са въведени следните ограничения за движение на МПС: Път  II-81:  Ограничено движение по път ІІ-81 Монтана – София през проход „Петрохан“ за автомобили  над 12 т. Обходен маршрут:  през гр. Своге. Срок до 31.03.2018 г.  3 Път ІІ-82:  Движението по път II-82 Костенец – Самоков от км 0+000 до км 39+176 е ограничено за товарни МПС  над 10 т  в двете посоки. Срок до 30.09.2018 г. Път  III-801 :  Движението по път III-801 Вакарел – Панагюрище е ограничено за МПС с ремаркета и полуремаркета поради намален габарит на пътното тяло. Срок до 31.03.2018 г. Път ІІІ-3701:  Движението по път III-3701 в участък от края на с. Ямна до края на област Ловеч от км 16+600 до км 22+300 е ограничено за всички МПС поради свлачищни процеси. Срок до 30.09.2018 г. Обходен маршрут:  път II-37 Етрополе – Лъга – Джурово, път I-3 Джурово – Ябланица граница област Ловеч, път III-358 Ябланица – Гложене, път III-3701 Гложене – Черни Вит. Път ІІІ-8001:  Движението по път III-8001 Беренде извор – Беренде от км 4+700 до км 9+410 е ограничено за движение на МПС поради намален габарит на пътното платно. Срок до 01.09.2018 г. Път ІІІ-8102:  Движението по път III-8102 Чибаовци – Свидня от км 10+000 до км 16+750 е ограничено поради активирали се свлачища. Срок до 30.09.2018 г. Обходен маршрут:  до Чибаовци да се ползва път II-81 до Бучин проход, път III-164 Бучин проход – Искрец – Свидня. \n  ОПУ-Стара Загора : Временно са въведени следните ограничения за движение на МПС : Път ІІІ-807:  Движението по път III-807 в с. Скобелево е ограничено поради аварирал р. Марица при км 7+600. Обходни маршрути: \n- път ІІ-66 Поповица – Плодовитово – Първомай – Скобелево; \n- път ІІ-66 Чирпан – Плодовитово – Първомай – Скобелево; \n- Скобелево – Първомай – Плодовитово – път ІІ-66. Път  III-5005 :  Движението по път III-5005 връх Шипка – връх Бузлуджа от км 0+000 до км 12+213 се ограничава за всички МПС за целия зимен период. Срок до 31.03.2018 г. Път ІІІ-5031:  Движението по път III-5031 Опан – Гълъбово е ограничено на МПС  над 10 т. Обходен маршрут:  път І-5 Стара Загора – Димитровград и път ІІІ-554 Раднево – Гълъбово. \n  ОПУ-Търговище : Временно са въведени следните ограничения за движение на МПС : Път III-4082:  Движението по път III-4082 Капище – Банковец от км 0+000 до 11+300 е ограничено за МПС  над 3,5 т  поради компрометирано експлоатационно състояние на мостово съоръжение. Срок до 30.04.2018 г. \n  ОПУ-Хасково: Временно са въведени следните ограничения за движение на МПС : Път III-5009:  Движението по път III-5009 Козлец – Кърджали от км 0+000 до км 26+080 e ограничено за МПС  над 12 т.  Срок до 21.12.2018 г. \n  ОПУ-Шумен: Временно са въведени следните ограничения за движение на МПС: Път III-701: Ограничено движение по път ІІІ-701 в участъка Секулово – Тодор Икономово от км 9+454 до км 16+353 за МПС  над 3,5 т,  поради компрометирано състояние на мостово съоръжение. Обходен маршрут : за МПС над 3,5 тона: през общински път 70009 Секулово – Прохлада – Браничево, път І-7 Браничево – Пристое – Каолиново, път ІІІ-7005 Каолиново – Тодор Икономово и обратно. Срок до 30.06.2018 г. Път ІІІ - 731:  Движението по път III-731 Радко Димитриево – Друмево e ограничено за МПС  над 10 т  поради свлачищни процеси. Срок до 21.05.2018 г. Обходен маршрут:  Шумен – Овчарово – Друмево. \n  ОПУ-Ямбол : Временно са въведени следните ограничения за движение на МПС : Път ІІІ-7008:  Движението по път III-7008 Елхово – Изгрев от км 2+440 до км 2+560 е ограничено поради компрометирано експлоатационно състояние на дървен мост над р. Тунджа. Обходен маршрут:  по изграден обходен път до моста с ограничение на скоростта до 30 км/ч. Срок до 31.03.2018 г.; Път ІІІ-7008:  Движението по път III-7008 Малък манастир – Голям манастир от км 18+059 до км 18+123 се осъществява в една лента, поради пропаднала настилка и пропаднал насип. Движението се регулира чрез пътни знаци. Срок до 31.03.2018 г. \n  2. Опасност от падащи камъни:  Искърско дефиле; Кресненско дефиле; път І-1 /Е-79/ Мездра-Ботевград, Видин-Монтана и в участъците от км 321+400 до км 321+500 и от км 352+650 до км 352+750; път I-4 София-Варна при с. Пролаз и Коритна-Български Извор-Микре; път I-5 /Е 85/ В. Търново-Дряново-Габрово-Шипка; път І-6 Коняво-разклон Клапаровци и София-Карлово-Бургас, проходи „Козница” и „Стражата”; път I-8 при кръстовище за с. Габровица; път I-9 Крушевец-М.Търново; път ІІ-19 Симитли- Г. Делчев; път II-35 Троян-Кърнаре; път II-37 Пещера-Батак-Ш. Поляна; път II-53 Стара река-Сливен; път ІІ-62 Самоков-Дупница /местност Дервена/; път ІІ-82 Самоков-София /Г.Окол-Пасарел-Кокаляне/; път II-84 Варвара-гара Костандово /кръстовище за Св. Петка/; път ІІ-86 Асеновград-Смолян; път ІІІ-102 Превала-Монтана; път ІІІ-104 Бобошево-Четирци; път ІІІ-107 Рила-Рилски Манастир; път III-305 Дерманци-Торос-Гложене; път ІІІ-488 Градец-Ичера-Сливен; път ІІІ-601 Горановци-Олтоманци; път ІІІ-606 в района на Копривщица; път ІІІ-622 Друмохар-Ваксево; път III-842 Юндола-Голямо Белово; път ІІІ-861 Юговско ханче-Югово-Лъки-Здравец; път ІІІ-865; Стояново-Ардино; път ІІІ-866 Смолян-Кричим-Стамболийски-път І-8; път ІІІ-3011 стената на яз. „Ал. Стамболийски”; път ІІІ-8611 Белица-Загражден, всички пътища на област Смолян; път II-55 на Проход на Републиката; път ІІ-73 Шумен-Карнобат. Шофьорите да се движат с повишено внимание по тези участъци. \n  \n \n", "date": "2018.01.18", "title": "Всеки трябва да прочете това, преди да тръгне на път днес"}
{"url": "https://www.blitz.bg/svyat/kitay-i-evropa-testvat-nova-tekhnologiya-za-analiz-na-burite-na-zemyata_news572311.html", "text": "\n Китай и Европа тестват съвместно нова технология, която ще помогне на спътниците в космоса да анализират проявленията на бурите по различни точки на Земята, предаде Асошиейтед прес. \nЕвропейската космическа агенция съобщи, че си е партнирала с Държавния научно-космически център на Китай при провеждането на наземни изпитания на две допълнителни устройства, проектирани да доставят изображения с висока резолюция от орбита на разстояние 36 хиляди километра. \nАко опитите са успешни, следващият етап ще бъде космическа мисия. Европа и Китай работят по подобен проект заедно за първи път. Съществуващите сателитни системи не могат да съберат информация за температурата и влажността, необходими за мониторинг на бурите. Тропическите циклони в северозападната част на Тихия океан всяка година излагат на сериозна опасност Китай и други държави в района. \n \n", "date": "2018.01.18", "title": "Китай и Европа тестват нова технология за анализ на бурите на Земята"}
{"url": "https://www.blitz.bg/svyat/ubiytsite-na-grtskiya-kapo-di-tuti-kapi-izbyagali-s-byal-khelikopter-video_news572310.html", "text": "\n Показно убиха бос на мафията в Гърция, съобщава в. \"Та Неа\". \n  \n \n 57-годишният Василис Стефанакос е бил разстрелян с 22 куршума в квартал в Атина. Показната екзекуция е станала около 19 ч. Двама мъже на мотоциклет се приближили до БМВ-то на мафиотския бос и открили стрелба. \n Властите са установили, че убийците са използвали автомат \"Калашников\". Районът е отцепен от полицаи. Властите издирват откраднат бял хеликоптер. Убитият бос излязъл от затвора преди година и половина, след като лежа там 9 години. \n Осъждан е за убийство, за бягство от затвора и контрабанда. Смята се, че Василис Стефанакос е помогнал за убийство, извършено от Алкет Ризаи през 2006-а, както и помощта му Ризаи да избяга от затвора през 2009 г. \n Първоначално е бил осъден на 21 години и три месеца затвор, но по-късно присъдата му е съкратена. Василис Стефанакос има и 14-годишна присъда за участието му в криминални дейности. \n", "date": "2018.01.18", "title": "Убийците на гръцкия Капо ди тути капи избягали с бял хеликоптер (ВИДЕО)"}
{"url": "https://www.blitz.bg/svyat/vizhte-kak-kholi-beri-mina-polugola-po-cherveniya-kilim-snimki_news572314.html", "text": "\n Холивудската звезда Холи Бери определено знае как да привлече и задържи вниманието върху себе си. 51-годишната актриса буквално подлуди феновете си с поредната си провокативна поява на червения килим. \n Момичето на Бонд бе сред звездите на наградите \"Имидж\", присъждани от американската Национална асоциация за съдействие на напредъка на цветнокожите (NAACP), където „изгря в пълния си блясък“, предаде Дарик. \n Холи Бери бе избрала вишнева рокля, която не остави почти нищо скрито – основен акцент в тоалета бе прозрачна материя, която се простираше от деколтето до земята. \n Актрисата неведнъж се е появявала на червения килим с дръзки тоалети, които не оставят много на мъжкото въображение. Това обаче рядко провокира негативни коментари, а повече възхищения заради перфектната й фигура. \n \n", "date": "2018.01.18", "title": "Вижте как Холи Бери мина полугола по червения килим (СНИМКИ)"}
{"url": "https://www.blitz.bg/svyat/trmp-ne-brza-da-mesti-posolstvo-v-yerusalim_news572315.html", "text": "\n Президентът на САЩ Доналд Тръмп опроверга израелския премиер Бенямин Нетаняху, че планираното преместване на посолството на САЩ от Тел Авив в Йерусалим ще бъде извършено в рамките година, предаде Ройтерс. \n \"До края на годината? Говорим за различни сценарии. Това би било нещо временно. Намеренията ни не са такива\", отбеляза Доналд Тръмп. \n Междувременно държавният секретар на САЩ Рекс Тилърсън каза, че преместването \"вероятно ще стане след не по-малко от три години, като и този срок е доста амбициозен\". \n Бенямин Нетаняху пък е позитивно настроен преместването да стане до 12 месеца. \n В началото на декември миналата 2017 година Доналд Тръмп призна Йерусалим за столица на Израел. \n Това предизвика гнева на ООН и ООП. \n", "date": "2018.01.18", "title": "Тръмп не бърза да мести посолство в Йерусалим"}
{"url": "https://www.blitz.bg/svyat/otvlyakokha-chuzhdentsi-v-nigeriya_news572316.html", "text": "\n Отвлякоха чужденци в Нигерия. Става дума за двама американци и двама канадци, предаде АП. \n Агенцията уточнява, че похищението е станало в нигерийския щат Кадуна. Четиримата чужденци пътували към столицата Абуджа, когато били нападнати от засада от въоръжени мъже. \n Отвлечените чужденци работели за изграждането на слънчеви централи. Отвличането за откуп е много разпространено явление в Нигерия. \n С него се занимават местни племенни банди. \n", "date": "2018.01.18", "title": "Отвлякоха чужденци в Нигерия"}
{"url": "https://www.blitz.bg/svyat/zhirinovski-s-novo-amploa-kato-aktor-v-piesa-video_news572320.html", "text": "\nКандидатът за президент на Русия Владимир Жириновски се изживява и в ново амплоа като актьор в театралната постановка \"Планина от ум\" на \"Школата за съвременни пиеси\", пишат московските медии. \n \n \n \nВ постановката политикът се появява само веднъж. За пръв път той ще играе днес, 18 януари. Персонажът му се нарича Фамусов, и по замисъла на автора Грибоедов, той е въплъщение на невежество, ограничен човек, който поставя държавната служба над всичко. Превод: БЛИЦ \n \n", "date": "2018.01.18", "title": "Жириновски с ново амплоа - като актьор в пиеса! (ВИДЕО)"}
{"url": "https://www.blitz.bg/svyat/rst-na-salafitite-v-germaniya_news572322.html", "text": "\n Германските служби за сигурност заявиха, че броят на салафитските екстремисти е достигнал около 950 души. Това е над два пъти повече в сравнение с 2011 г., съобщи в. \"Тагесшпигел\". \n Салафитите с двойно гражданство са предимно от арабски страни и Турция. Изненадващото е, че при чисто чуждестранните салафити най-голямата група са руските граждани, се казва в документа. \n Това са преобладаващо хора от севернокавказкия регион: чеченци, ингушетци, дагестанци и осетинци. \n Салафитите са мюсюлмани-фундаменталисти, които се стремят към религиозна държава. Те не признават конституцията, а се придържат единствено към шериата и смятат, че всички въпроси на съвместното съществуване се решават от Корана и от указанията на пророка Мохамед, припомня \"Дойче веле\". Който се придържа към тях, ще бъде възнаграден в Рая, останалите ги очаква пъкълът, твърдят салафитите. \n Вярно, че не всички салафити са непременно терористи. Има и такива, които искат просто да водят богоугоден живот или пък се стремят към религиозна държава, но категорично отхвърлят насилието. \n", "date": "2018.01.18", "title": "Ръст на салафитите в Германия"}
