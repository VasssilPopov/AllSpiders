{"url": "https://www.blitz.bg/obshtestvo/pritesneni-roditeli-zatvaryat-uchilishchen-pluven-baseyn-v-plovdiv-kakvo-da-pravim_news595117.html", "text": "От понеделник затварят училищния плувен басейн в СУ \"Димитър Матевски\". Това споделят притеснени родители, цитирани от \"Марица\".Те са изправени пред перспективата или да спрат децата си от плуване, или да ги запишат в частните басейни, където месечната карта излиза около 100 лева.  \"Нямаме финансова възможност да отделим тези средства. В същото време се тревожим за здравето на децата си. Къде ще спортуват те сега\", питат родителите.", "date": "2018.04.21", "title": "Притеснени родители: Затварят училищен плувен басейн в Пловдив! Какво да правим?"}
{"url": "https://www.blitz.bg/obshtestvo/khvanakha-trima-tiyneydzhri-prebili-i-ograbili-nepoznat-v-pazardzhik_news595134.html", "text": "Трима тийнейджъри, извършили грабеж, са задържани след преследване с полицейски служители в Пазарджик. Грабителите са три момчета на 16 и 17 години, всичките от областния град, предава \"Дарик\". Екшънът се разиграл малко след 22.30 ч. снощи на кръстовище в областния град. 18-годишен пазарджиклия бил нападнат от непознати. Те му нанесли побой и отмъкнали мобилния му телефон заедно с връзка ключове. След получаване на сигнала за случилото се автопатрули от местното полицейско управление незабавно блокирали близкия периметър около местопрестъплението.     В резултат на предприетите действия от органите на реда извършителите са арестувани малко след нападението.     Непълнолетните са задържани за срок от 24 часа, а с тях работят разследващ полицай и инспектор от Детската педагогическа стая. ", "date": "2018.04.21", "title": "Хванаха трима тийнейджъри, пребили и ограбили непознат в Пазарджик"}
{"url": "https://www.blitz.bg/analizi-i-komentari/koalitsiya-oligarkh-bukhalkata-na-prokopiev_news594887.html", "text": "Дойде мигът за дългоочакваното учредяване на коалицията, която според публикации в медиите е създадена от бизнесмена Иво Прокопиев по модела от стенограмите „Арго“. Става дума за така наречената „Демократична България“, в която влизат свързваните с Прокопиев политически субекти – „Да, България“, ДСБ и „Зелените“. За благоразположението на олигарха може да съдим от челните заглавия в малотиражната му медийна група. Дни наред водещите теми в тях не бяха посветени на напрежението в Близкия Изток и предстоящите удари на САЩ срещу Асад (нищо, че непазарните сайтове се издържат благодарение на милионите, които „Америка за България“ инвестира в тях през последните години). Събитие номер 1 за Прокопиев бе учредяването на новата (му) коалиция. По тази причина придворните му журналисти и анализатори бяха мобилизирани да пишат коментари колко лошо живеем в България и как единственото спасение за изстрадалата ни нация е формацията около групировката „Капитал“.  Да се чуди човек с каква наглост и дебелоочие обявяваш за алтернатива провалени министри, фалирали политици и откровени маргинали, които ако утре има избори вкупом всички заедно едва ли ще добутат и до 3 процента този път. Но да оставим пациентите на Карлуково в ръцете на компетентните органи и институции. Нека видим каква всъщност е целта на шумно рекламираното, лъскаво и скъпарско мероприятие в един от най-баровските столични хотели (Кой плаща, при положение, че нито една от трите коалирали се формации не получава държавна субсидия?).  На сбирката присъстваха почти всички от първите редици на Прокопиевата шпицкоманда. Като започнеш с проваления правосъден министър и участник в стенограмите „Арго“ Христо Иванов, минеш през бившия лидер на СДС Мартин Димитров, който започва изказванията си с култовото „Иво ни възложи“; продължиш с Атанас Атанасов, председател на ДСБ – партията, която се ръководи не според собствения си устав, а съгласно заповедите на Прокопиев (това също видяхме в стенограмите) и стигнеш до едни зелени човечета, които бяха чути в столичния център да се хвалят, че говорят с „шефката, която имала телефон, защото шефът (нейният съпруг) от няколко месеца не ползвал“.  Сиреч – обвиняемият и запориран бизнесмен свика под знамената цялата си прислуга, включил е целия си ресурс, прибягвайки до поредния ход на отчаянието. А той ще е трети само за тази година. Първо участваше в лобистката, клеветническа кампания срещу България, която включваше десетки публикации с обща теза, еднакви заглавия, еднакви източници – като под индиго идентични, с вероятен произход редакцията на капиталците. Второ – той и колегите му от Задругата на олигархията дейно подпомагаха двумесечните протести срещу държавността и институциите у нас (и то в периода на Европредседателството на България), маскирани като екологично недоволство, а всъщност недоволството е олигархично – няколко бизнесмени, притежаващи милиарди са недоволни от властта и искат да я сменят. В добавка, повечето са и клиенти на Темида, начело с обвиняемия за далаверата „ЕВН“ бизнесмен, горд собственик на запорирани активи за 200 милиона, след като две съдебни инстанции окончателно уважиха иска на КПКОНПИ, поради солидни доказателства, че парите са придобити от незаконна дейност. Третият епизод идва сега – запорираният бизнесмен създаде новия си политически инструмент за влияние. Той има две цели – щит срещу правораздавателните органи на републиката и оръжие за прокарване на политическо влияние на олигархичната група за удовлетворяване на корпоративните им интереси. А както знаем те не виреят без обгрижване от държавата. Така Прокопиев натрупа първите сто милиона, помним добре аферата „Каолин“.  Първите задачи на групата „със специално предназначение“ (както комунистите в семействата Прокопиеви и Бойкикеви наричаха терористичните клетки на наша територия) са свързани с откровен рекет по адрес на съдебната система. Спецсъдиите трябва да бъдат убедени, че ще бъдат подложени на брутална, цинична и вулгарна кална кампания, с цялата мощ на Прокопиевата кафява пропагандна машина, медиите-бухалки, НПО-тата бухалки и партиите бухалки. Това ще се случи, ако посмеят да предприемат каквито и да са действия, нарушаващи интересите на гуруто Прокопиев, ментор и пръв началник на съвременните български болшевики. По този начин имащата проблеми със закона малка, но креслива групичка ще получи възможност спокойно да продължи към следващата си задача. А именно – опит за предизвикване на предсрочни парламентарни избори, които (по някакъв недотам честен начин, предвид ниските нива обществено доверие в олигархичната формация) да вкарат отново в парламента Прокопиевата шпицкоманда, които избирателят само преди година нарита със зверски шут в най-тъмния ъгъл на политическата сцена.  И тук вече ще се задейства последният етюд на бутафорната и трагикомична пиеса. Прокопиев ще опита да стане премиер. За това свидетелства и обявеното преди дни от „Демократична България“ правителство в сянка. Неговият състав на пръв поглед е изцяло близък до успелия млад мъж, личи си, че списъкът е писан в редакцията на „Капитал“. Но в публично обявените мокри сънища на бригадата не присъства име на министър-председател в сянка. Очевидно само един може да заема тази позиция – шефът на групата марионетки и основен кукловод на задкулисието - самият Прокопиев.  С други думи – самозабравилият се, високомерен и арогантен олигарх ще опита да направи това, което преди него опитаха днешните му колеги от Задругата на олигархията, водеща ежедневна война срещу държавността, институциите, третият кабинет на Борисов и лично срещу лидера на ГЕРБ.  Огнян Донев и Цветан Василев също искаха да стават премиери. Е, не успяха. Няма да успее и Прокопиев. Но ще опита, ако преди това не се наложи пак да бяга в Сингапур, при неуспех на рекета на пионките му по адрес на специализираното правосъдие.       ", "date": "2018.04.21", "title": "Коалиция „Олигарх“ – бухалката на Прокопиев"}
{"url": "https://www.blitz.bg/obshtestvo/prvo-v-blits-bivsh-deputat-bere-dusha-zad-zaklyuchena-vrata_news595130.html", "text": "Бившият депутат Христо Марков е в много тежко, безпомощно състояние и може във всеки един момент да почине, без някой да му окаже помощ. За това алармира на профила си във Фейсбук писателят Румен Леонидов, който е негов близък приятел. \"Приятели, Христо Марков лежи на пода от вчера и умира, вратата му е заключена от вътре и не може да извика Бълза помощ! Моля ви, сторете нещо, извикайте Пожарната и линейка и го спасете. Говорих преди минута с него, едвам говори, умирам казва, умирам! Майнички, сторете нещо! Бог да му е на помощ\", пише Румен Леодинов.   Христо Марков е един от създателите на СДС в Пловдив. Бил е депутат във Великото Народно събрание и в 36-ото Народно събрание. Заедно с легендарния отец Амбарев създават СДС - Пловдив. Ексдепутатът е роден на 16 януари 1962 г. По майчина линия е от рода на войводата Христо Чернопеев и писателя антикомунист Трифон Кунев.   След като излиза от Народното събрание, Христо Марков преживява няколко срива в личния си живот. През 2013 година съпругата му го изхвърля посред зима на улицата.   \"Не ми се спомня за това. Сега, като се връщам назад, не знам как съм го преживял. Наистина, друг човек може би нямаше да издържи на това, през което преминах. Няма никога да забравя, когато през 2013 година бях изхвърлен, се качих горе във вилата. Там първо нямаше ток, а дърва изобщо нямаше. Беше минус 21 градуса, така съм спал, студ, без никакви пари, без ядене, страшно беше. Не знам как издържах. Човек трябва да умее да стиска зъби и да се бори. И освен това дело за апартамента, съпругата ми беше завела дело за принос в семейното огнище. Нейният принос според нея бил 90%, а моят 10%. Представяте ли си, на всичките ми заплати като депутат, на всичките ми старания да купувам вили, да помагам на семейството, искаше имуществото ми да бъде разделено 90 на 10 в нейна полза. Тя ми обра всички ценности.   Все още не е ясно какво е действителното състояние на Христо Марков, в момента негови приятели се организират, за да стигнат до дома му и да разберат какво се случва с него. Мобилният му телефон е включен, но не отговаря на него.     ", "date": "2018.04.21", "title": "Първо в БЛИЦ! Бивш депутат бере душа зад заключена врата!"}
{"url": "https://www.blitz.bg/obshtestvo/baba-stoyanka-zakrgli-103-i-razkaza-mnogo-interesni-istorii-za-zhivota-si_news595128.html", "text": "Баба Стоянка Стойнова от пазарджишкото село Сарая навърши 103 години на 7 април. Разговорът с човек на такава възраст е като пътешествие с машина на времето. Озоваваш се в епоха, когато електрическата крушка е била лукс, телефонът - екзотика, грамофонът - последна дума на техниката, а шевната машина - безценно оръдие на труда. Това разказва \"Марица\".Баба Стоянка е родена в далечната 1915-а. Оженила се на 17 години за Петко Стойнов. На младини тя била голяма хубавица. Любовта им е пример за цялото село. За да се съберат обаче, се наложило Петко да открадне своята любима.   Бащите на двамата се познавали и работили заедно. Петко дори пращал годежари в дома на Стоянка, но баща й ги отпратил, тъй като тя била още малка. След отказа, кандидат-женихът решил да си вземе сам булката.   Станало като в приказките. През един пролетен ден младата Стоянка тръгнала да носи мляко, а Петко я пресрещнал, метнал я на рамо и я занесъл у дома. Така започнал съвместният им живот, изпълнен с много любов и уважение.   В дома на съпруга си Стоянка заварила трима роднини на мъжа си, за които тя и Петко трябвало да се грижат. Свекърът и свекървата били вече възрастни и не можели да работят, имали и още двама малки сина. По-малкият брат бил на 6 години и Стоянка го отгледала като свое дете. След около две три години жената вече имала и свои деца - син и дъщеря.   Младите съпрузи се трудили на нивите, отглеждали и много животни. Младата Стоянка ставала в два часа през нощта, за да омеси хляба и да го изпече. На сутринта се качвала в каруцата и поемала за нивата.  Всички в селото уважаваха родителите ми, разказва дъщеря й Гюргена. Баща ми беше батко на всички, а майка ми - кака. На Петковден баба Стоянка винаги приготвяла печен мисир и посрещала по 50 гости за имения ден на съпруга си. И близки, и съседи завиждали на любовта им.  За своите 103 години баба Стоянка е преживяла много събития. Била е свидетел на учредяването на местното ТКЗС. Мъжът й бил третият, който се включил в земеделското стопанство. Когато закарали собствените им животни в общите обори, жената плакала със сълзи, тъй като преди това смятали да ги продадат, а с парите да си построят нова къща. След това все пак с много усилия успели да си вдигнат нов дом.   Семейството преживяло и няколко наводнения, тъй като къщата им била близо до селската река. През една от лютите зими огромен леден къс задръстил коритото, водите придошли и наводнили дворовете и първите етажи на близките къщи.  Баба Стоянка отгледала двете си деца Гюргена и Иван. Синът станал инженер. След време  помогнал на сестра си да завърши Селскостопанския институт в София и Хранително-вкусовия в Пловдив. Гюргена се омъжила и живяла в София, а когато съпругът  починал, дошла в селото при родителите си. Само че точно тогава се споминал и баща . Дъщерята поискала да вземе майка си в София, ала баба Стоянка категорично отказала да напусне дома си. И така 27 години вече двете жени живеят заедно и се грижат една за друга. Баба Стоянка се радва и на любовта на две внучки  и двама правнуци от сина  Иван. Едните живеят във Видин, а другите в Пазарджик .  В къщата командва тя, споделя дъщеря  Гюргена. Вече на 103 години баба Стоянка все още е на крака. Винаги държи нещата у дома под контрол и обича да се разпорежда.   Баща ми винаги я слушаше и уважаваше мнението . Сега тя на мен ми заповядва, а аз цял живот съм работила в \"Сердика\" в София и съм свикнала да командвам подчинените си, шегува се дъщерята.   Макар че старата жена вече е поотслабнала и почти не вижда и не чува, не  пие почти никакви хапчета. Обича да похапва мед и сладкиши, приготвя си чай от различни билки и меден прашец. Досега е боледувала само от простуди и грип. Най-сериозното й заболяване било на млади години. Тогава я оперирали от апендицит.  Двете сами въртят къщата Баба Стоянка и 85-годишната й дъщеря се справят сами с домакинството.  Съседите от селото ни помагат с каквото могат, защото и аз вече трудно ходя. Всеки месец на 7-ми отивам да взема пенсиите и после пазарувам. През останалото време комшиите ни купуват храна от магазина, разказва дъщеря  Гюргена.  Кметът на село Сарая Николай Минчев също не отказва да помогне на двете жени. Тази години им нарязал и прибрал дървата. Въпреки несгодите и трудностите в живота възрастната жена посреща всеки гост в къщата си с \"добре дошъл\". Тя не пропуснала да отбележи и поредния си 103-и рожден ден. Дъщеря  приготвила почерпка и поканили всички близки. Кметът на селото също уважил празника.  Когато  казах,че наближава 7-ми, тя ми отговори: “Ще наготвиш и ще поканиш съседите и приятелите“, казва дъщерята Гюргена. А догодина, ако сме живи и здрави пак ще празнуваме, зарича се баба Стоянка.", "date": "2018.04.21", "title": "Баба Стоянка закръгли 103 и разказа много интересни истории за живота си"}
{"url": "https://www.blitz.bg/layfstayl/sezont-na-birata-zapochna-predstavyame-vi-nyakolko-mezeta-i-za-nay-vziskatelnite-snimki_news595101.html", "text": "Сезонът на червеното вино отмина и на дневен ред отново са студените бири и апетитните мезета. Пикантни, солени, топли или студени – тук ще намерите поне по едно мезе за вашия вкус.  600 г филе от сьомга  150 г чери домати  1 глава резене  1 портокал  2 лайма  сол на вкус  сусамово олио за намазване Филето от сьомга се реже на кубчета. Резенето се нарязва на неголеми парчета. Лаймовете и портокалът се измиват добре и се режат на полумесеци. Рибата, резенето, цитрусите и чери доматчетата се нанизват на шишчета. Мажат се със сусамово олио и се посоляват. Пекат се на грил от всички страни до готовност. 2 кг пилешки крилца  150 г краве масло  150 мл лют сос „Шрирача“  3–4 стръка стеблена целина  сол на вкус за соса:  100 г майонеза  100 г кисело мляко  50 г синьо сирене  сокът от 1/4 лимон  1/4 ч. л. риган  1 щипка чесън на прах  сол и черен пипер на вкус   Крилцата се разделят надве и се посоляват. Маслото се разтопява, смесва се с лютия сос и се разбива добре, до хомогенизиране. Крилцата се заливат с половината от тази смес и се оставят да престоят една нощ. След това се подреждат в тава с незалепващо покритие и се пекат 10–15 минути, на грил програма, в загрята на 240 градуса фурна. Обръщат се и се пекат още 5–10. Изваждат се от фурната, заливат се с останалия сос и се разбъркват. Целината се обелва и се нарязва на гредички. Киселото мляко, майонезата и лимоновият сок се разбъркват добре. Добавят се натрошеното синьо сирене, риганът, чесънът, сол и черен пипер на вкус и отново се разбърква. Крилцата се поднасят със соса и с парченца целина. 1 кг картофи  зехтин за пържене на маслена баня за соса:  400 г домати на кубчета (от консерва)  3 скилидки чесън  1/2 глава червен лук  1 дафинов лист  2 с. л. зехтин  1 с. л. червен пипер (или 1 с. л. пушен)  1 ч. л. захар  1/4 ч. л. кайенски пипер  сол на вкус Картофите се белят и се режат на големи кубчета. Пържат се на няколко пъти в сгорещения зехтин до полуготовност, за около 8 минути. Изваждат се в цедка, за да се отцедят от излишната мазнина. Лукът и чесънът за соса се наситняват и се запържват в зехтина. Прибавят се дафиновият лист, червеният пипер, кайенският пипер, доматите, 100 мл вода, сол на вкус и захарта. Готви се около 15 минути, дърпа се от огъня и сосът се прецежда през едра цедка. Картофите се пържат още веднъж – до готовност. Изваждат се и се отцеждат от излишната мазнина, след което се посоляват. Сервират се със соса и бира.    500 г червени чушки  50 мл зехтин „Екстра върджин“  8 скилидки чесън  150 г краве сирене  4 стръка мащерка  сол и черен пипер на вкусза качамака:  100 г царевичен грис за качамак (инстантен)  300 мл зеленчуков бульон  50 г сирене „Пармезан”  2 стръка мащерка  зехтин за намазване  сол на вкус Бульонът се овкусява със сол и се кипва. Сипва се царевичният грис и се готви на слаб огън при постоянно бъркане, докато абсорбира течността и се свари. Дърпа се от огъня. Добавят се настърганият пармезан, листенцата мащерка и се разбърква добре. Сместа се разстила на тънък около 1 см пласт върху намазана със зехтин хартия за печене и се оставя да се охлади. Чесънът се бели и се слага в малък съд за печене. Залива се със зехтин, колкото да го покрие, и се пече около 1 час в загрята на 150 градуса фурна, без вентилатор. Чушките се избушват и се пекат в загрята на 200 градуса фурна, с вентилатор, до готовност. След това се запарват, обелват се и се режат на жулиен. Смесват се с чесъна със зехтина, прибавя се и наситнената мащерка. Овкусяват се със сол и черен пипер. Оставят се да се мариноват за 20 минути. След това сместа се сипва в чопър и се накълцва. С помощта на ринг от качамака се изрязват кръгове. Намазват се със зехтин и се запичат на грил тиган от двете страни. Сместа с чушки се разбърква с натрошеното сирене и се разпределя върху шайбите от качамак.", "date": "2018.04.21", "title": "Сезонът на бирата започна! Представяме ви няколко мезета и за най-взискателните (СНИМКИ)"}
{"url": "https://www.blitz.bg/svyat/tezi-zvezdi-sa-uspeshni-no-imat-adski-trudno-detstvo_news595145.html", "text": "Понякога, за да станеш силен човек, минаваш през редица житейски трудности, които те изглаждат като характер. За съжаление, тези трудни моменти може да бъдат в детството, пише vesti.bg.През тези години, когато сме още деца, може да бъдем \"белязани\" за дълго, ако ни сполети някакво неприятно събитие.  Някои от нас търсят вдъхновение и упора в историите на известни личности, които са преминали през множество изпитания. Една от звездите с трудно детство е поп певицата Кристина Агилера. Поп звездата има кошмарни спомени от детството си. \"Никога не съм усещала сигурност, чувствах се безпомощна, а това е най-ужасното за едно дете\", споделя певицата. Причината за лошите спомени на Агилера е баща ѝ Фаусто, който тормозел семейството си не само психически, но и физически. Гневните му изблици били чести, а от тях страдали и трите жени в семейството – майката и двете ѝ дъщери. \"Единственото, което ме спасяваше от болката, беше музиката\", споделя години по-късно звездата. Според Фаусто той не е бил перфектен съпруг, но не си спомня да е бил лош баща. Шели, майката на Кристина, е споделяла, че агресията е била насочена предимно върху нея самата, но един път е ударил  силно Кристина, защото вдигала много шум. Тогава Шели взима и окончателно решение - да напусне Фаусто. Тя се мести в Питсбърг, където живее майката на Шели. Бабата на Кристина е и първата, която забелязва гласовите данни на внучката си и я насочва към различни музикални състезания. Кристина години по-късно предава болката и спомените си в своята музика, по-специално в песните Hurt и I'm Ok - посветени на баща й и отношенията им.  Певицата никога не е крила трудното си детство. Едва на 7-годишна възраст звездата изпада в тежка депресия. От една страна, заради славата, която идва с първата ѝ голяма роля, а от друга – заради постоянния тормоз, на който била подложена от съучениците си. Като повечето деца на тази възраст Деми не споделяла с никого какво се случва с нея в училище, защото се срамувала. Години по-късно певицата губи баща си, което отново я връща към депресията. Психотерапиите помагат, но за кратко. През останалото време Деми се „обръща“ за помощ към алкохола и наркотиците.  За щастие тежките моменти вече са ви миналото, а звездата все по-често се ангажира да помага на други, които имат подобни проблеми.", "date": "2018.04.21", "title": "Тези звезди са успешни, но имат адски трудно детство"}
{"url": "https://www.blitz.bg/layfstayl/shoubiznes/sofi-marinova-progovori-za-nay-golyamata-si-gordost_news595040.html", "text": "Много се гордея с Лоренцо. Няма такава гордост за един родител синът му да тръгне по неговите стъпки. Това сподели ромската перла Софи Маринова. „В началото се притеснявах, защото ми каза, че не иска да е певец, а футболист. Минаха 2-3 години, видя, че на много колеги децата започнаха да пеят. Ревността дойде и ми каза, че иска да пее”, разказа още Софи пред Нова телевизия. И добави, че се е случвало по участия да я карат да пее песента на сина си „Инстаграм”.  „С парите от участията си купи микрофон, лаптоп. Защо са ми кавалери в къщата, няма само кака Софка да ходи да работи. Много са ми задачките. Много се изморих”, каза още гордата майка.    ", "date": "2018.04.21", "title": "Софи Маринова проговори за най-голямата си гордост"}
{"url": "https://www.blitz.bg/daydzhest/unikalni-snimki-ot-arkhiva-razkrivat-kakva-e-bila-rozhdenichkata-elizabet-vtora-v-minaloto_news595043.html", "text": "Британската кралица Елизабет Втора днес навършва 92 години. Тя е родена в Лондон на 21 април 1926 година. Елизабет е най-дълго управлявалият монарх в британската история. Нейно Величество често казва, че в трудни времена я крепят християнската вяра и максимата \"умереност във всичко\", изповядвана от кралица Виктория. Бъдещата кралица и по-малката ѝ сестра, принцеса Маргарет, се обучават в домашни условия. Когато баща им става крал през 1936 г., Елизабет се оказва вероятната престолонаследничка.  За да се подготви за бъдещата си роля, тя започва да изучава право и конституционна история, както и изкуства, музика, езда и плуване. През октомври 1940 г., едва 14-годишна, принцеса Елизабет произнася първата си публична реч. През 1947 г. е оповестен годежът на принцеса Елизабет и Филип Маунтбатън, който има гръцко, датско и германско кралско потекло. Сватбата им е няколко месеца по-късно в Уестминстърското абатство в Лондон.  Младата принцеса Елизабет, която вече е майка на две деца - принц Чарлз и принцеса Ана, на 25-годишна възраст се озовава в центъра на британския политически живот, след като баща ѝ, крал Джордж Шести, умира внезапно през 1952 г.  Преодолявайки редица спънки и предизвикателства през дългия си живот, кралица Елизабет Втора винаги е \"поддържала достойнството си, чувството си за дълг и прическата си\", заяви навремето актрисата Хелън Мирън, която спечели Оскар за превъплъщението си в образа на Нейно Величество във филма \"Кралицата\". Източник: dariknews.bg", "date": "2018.04.21", "title": "Уникални СНИМКИ от архива разкриват каква е била рожденичката Елизабет Втора в миналото"}
{"url": "https://www.blitz.bg/stsena/britanski-aktor-shokira-s-priznanieto-si-za-polzite-ot-raka_news595057.html", "text": "Британският актьор Том Къртни разказа как борбата с рака на простатата е променила живота му. В интервю пред The Guardian той признава, че лечението на онкологичното заболяване е дало тласък на кариерата му. „Хората съветват да не се разказва за болестта, но след диагнозата направих най-добрите си филми”, споделя Къртни.  Актьорът добавя, че от 2004 г. насам се е подложил на няколко операции. „През 2007 г. ми направиха ново бедро, а през 2018 г. – очи”, отбеляза той. Преди няколко седмици е потърсил помощ заради катарактата си, след което разбрал, че през целия си живот не е различавал цветовете. „Не мога да не говоря за това. Веднъж си купих кафява тениска, а сега разбирам, че тя е виолетова. Това е невероятно”, споделя 81-годишният актьор.  Том Къртни има две номинации за „Оскар”. Участвал е в проекти като „Самотата на бегача на дълги разстояния”, „45 години” и  „Д-р Живаго”. През 2008 г. участва в снимките на сериала \"Малката Дорит\". Превод: БЛИЦ    ", "date": "2018.04.21", "title": "Британски актьор шокира с признанието си за ползите от рака"}
{"url": "https://www.blitz.bg/obshtestvo/regioni/neadekvatnata-blagovesta-uzhasi-blagoevgradskite-meditsi-s-priznanieto-si_news595038.html", "text": "15-годишно момиче от Сандански изпаднa в тежко състояние и потърси помощ в Спешно отделение на МБАЛ Югозападна. Лекарите установили, че непълнолетната е предозирала с канабисови цигари и внезапно се почувствала зле. Неадекватна Благовеста ужасила лекарите в отделението с признанието, че системно употребява канабис. След като я свестили лекарите информирали полицията, пише struma.com.   Ченгетата разпознали в момичето, която не за първи път ги вдигна на крак. Те я вкарали в управлението, за да изяснят кой този път и е продал дрогата. Благовеста не е изолиран случай.  Напоследък все по-често непълнолетни момичета и момчета попадат в болница след употреба на наркотици. Става страшно, тъй като младите приемат пушенето на канабисови цигари за нещо нормално вече, без да подозират последствията от това. Полицията по места прави почти ежедневни операции \"Антидрога\", залавят и вкарват в ареста и при най-малкото количество намерен канабис, но явно канабисът стана най-популярната дрога сред подрастващите. Започват с цигари и завършват като консуматори на твърда дрога, която ги убива.  ", "date": "2018.04.21", "title": "Неадекватната Благовеста ужаси благоевградските медици с признанието си"}
{"url": "https://www.blitz.bg/layfstayl/shoubiznes/krisko-se-izpovyada-pred-slavi_news595044.html", "text": "Рапърът Криско разкри кога се е родила идеята му за съвместно парче с телевизионния водещ Слави Трифонов „Гледай как се прави“. На червеното диванче в студиото на гологлавия водещ изпълнителят призна, че преди много години, след един концерт в Габрово, той си е взел автограф от него. „И още тогава си казах, че искам да имам песен с теб”, сподели той.  „Първоначално мислех да направим балада, защото ти правиш такива неща напоследък. Бях я поизмислил донякъде, но я оставих и ми дойде идеята за това парче. Исках песен с повече заряд, да реставрираме положението”, разказа той.  „Мислех, че парчето ще е по-тъпо, но бях готов безапелационно, защото това е приятелство”, каза от своя страна Слави Трифонов.  „Като дойдох на снимките и ти казах, че няма да танцувам пикливите ти танци”, добави Трифонов. Малко по-късно обаче се навил и се включил.    ", "date": "2018.04.21", "title": "Криско се изповяда пред Слави"}
{"url": "https://www.blitz.bg/layfstayl/shoubiznes/zvezdite-na-rodniya-shoubiznes-se-okazakha-mnogo-nacheteni-chernata-zlatka-se-borila-ss-svetovna-matematika-a-asya-kapchikova_news595062.html", "text": "Голяма част от родните знаменитости са добили популярност в сферата на модата, музиката или киното, но в действителност години наред са учили с амбицията за съвсем друга реализация. Златка Димитрова е завършила икономика в Бургас. Това било желание на майка й., Златка се хвали, че не й е било трудно да учи. Най-трудно ми беше със световната математика“, отсича плеймейтката, която заради лапсус вместо за икономика говореше с убеждението за световната математика, пише \"Телеграф\".   Малцина знаят, че сексапилната плеймейтка Ася Капчикова е изследвал дебрите на философията в Софийския университет. „Завърших философия, беше приятно и честно казано ми се отдаваше. Истината е, че никога не съм обмисляла да се занимавам с това. Имах теория и практика, преподавах в едно училище, докато бях студентка. Беше част от обучението ми“, споделя красавицата.   Плеймейтката Маги Бадер се хвали с отлична диплома от средното си образование. Миската е завършила информационни технологии, но никога не е мислила да се занимава с това. „Все още ме бива, смея да твърдя, че съм добра с компютрите“, казва Маги.   Рапърът Атанас Колев се прослави като талантлив изпълнител, но едновременно с това мечтае за зашеметяваща кариера в областта на медицината. \"Когато има желание, има начин винаги! Искам силно и двете неща да ми се случват и не пестя усилия. След десет години се виждам като успешен рапър в чужбина или като лекар, който би останал да се развива тук“, казва Наско.   Друга позната звезда от малкия екран е Наум Шопов-младши. Мачото разкри, че ще специализира пластична хирургия. 24-годишния Наум смята медицината да е основната му професия. През изминалата година той се похвали, че е завършил семестриално и вече е лекар-стажант.   Мис България Тамара Георгиева и моделката Глория Петкова се определят като хора на изкуството. Тамара е завършила Художествената академия, занимава се основно с дизайн. Манекенката Глория Петкова, популярна с участието си в „Биг Брадър“, също разкри, че е смятала да изкарва прехраната си с картини. Тя се завърна окончателно в България и ще гради семейните си отношения тук и очаква първото си дете.   Сузанита има план резерва, ако с музиката и скандалите не успее – ще бъде фризьорка. Това, което феновете не знаят е, че малката дива учи за фризьорка. Онези, които са наясно с избора й са категорични, че уроците са безсмислени за Сузи, която едва ли ще смени микрофона с ножицата.    ", "date": "2018.04.21", "title": "Звездите на родния шоубизнес се оказаха много начетени: Черната Златка се борила със световна математика, а Ася Капчикова..."}
{"url": "https://www.blitz.bg/svyat/velik-chovek-ukrainska-deputatka-pozdravi-khitler-za-rozhdeniya-mu-den-snimka_news595004.html", "text": "Депутатът от Градския съвет на украинския град Лвов Марияна Батюк публикува на профила си в социалната мрежа пост в чест на 129-ата годишнина от рождението на Фюрера Адолф Хитлер. Поздравлението си тя започва с думите, че той е бил \"велик човек”.В поста си тя е използвала и цитати от книгата на лидера на нацистка Германия \"Моята борба\" и снимка на диктатора.   Час по-късно публикацията на Батюк е отстранена.  Превод: БЛИЦ  ", "date": "2018.04.21", "title": "Велик човек! Украинска депутатка поздрави Хитлер за рождения му ден (СНИМКА)"}
{"url": "https://www.blitz.bg/obshtestvo/stolitsa/iznudvaniyat-biznesmen-aleksandr-vaklin-zakova-kmetitsata-na-mladost-video_news595025.html", "text": "Няма заговор. Има поискани пари, има сигнал, има договорени пари, има дадени пари. Това заяви изнудваният от кмета на столичния район „Младост” Десислава Иванчева - Александър Ваклин. Той бе категоричен, че Иванчева сама си е поискала парите, сама е определила мястото и времето, по които да й бъдат дадени.  „Има достатъчно доказателства срещу нея, уверявам ви. Те са неоспорими. Убеден съм, че тя е крайният получател на тези 250 000 евро”, подчерта той пред Нова телевизия.    „Направих четири опита да си запиша час за среща с кметицата на район „Младост”. На нито една от тях тя не дойде. Срещите се състояха, но на тях присъстваше длъжностно лице.  „Седмица след седмица нашите служители се връщаха с различни оправдания защо нашата преписка не се пуска. Бяха я загубили, после се намери, после пак я загубили.    Пуснахме жалба към главния архитект на София. Те препратиха жалбата към Общински съвет, който образува изслушване на Иванчева. Общинските съветници са се опитали да вразумят госпожата, но съобщение така и не дойде. После пуснахме жалба до съда.  Когато осъществихме контакт с кметицата, разбрах, че става дума за много пари”, каза още бизнесменът.  „Бившият кмет на \"Младост\" Петко Дюлгеров е един от хората, с които се свързах, защото знаех, че могат да разговарят с кметицата. Свързах се с него напълно случайно.  Неговата роля бе чисто контактна роля”, обясни Ваклин.  „Веднага след като ми поискаха парите, подадох сигнал. Вярвам, че органите си вършат работата, видях как работят и не виждам проблем всеки един гражданин, когато види сериозен проблем, да се обръща към органите”, каза още той.  Що се отнася до обвиненията, че акцията срещу Десислава Иванчева е била прекалено показна, Александър Ваклин заяви, че тази показност е по вина на г-жа Иванчева. \"Мястото, което си избра, не беше подходящо\", отбеляза той.    ", "date": "2018.04.21", "title": "Изнудваният бизнесмен Александър Ваклин закова кметицата на „Младост” (ВИДЕО)"}
{"url": "https://www.blitz.bg/analizi-i-komentari/georgi-markov-popilya-krititsite-na-viktor-orban-i-razkri-kak-dzhendrite-ot-gey-brakovete-sa-ssipali-es-video_news595029.html", "text": "Виктор Орбан пръв 2015 г. затвори границата за мигранти, след това изгради втора стена. Тезата му е различна от тази на Меркел, а именно, че никога ислямът няма да стане част от Унгария. Това заяви депутатът от ГЕРБ от гражданската квота, бивш конституционен съдия, адвокат и бивш юрист консулт на Столичната община Георги Марков, коментирайки третата изборна победа на унгарския премиер. „Той не допусна това, което се случи в Германия, а то е показателно за провалената политика на Западна Европа”, каза още Марков пред Нова телевизия.  „Опозицията казва, че оградата на границата е ограда на срама. Унгарците обаче се радват на тази ограда, те не искат бежанци. Истината е, че лидерите на опозицията в Унгария са много слаби”, категоричен бе той.  Според бившия конституционен съдия, Франция и Германия трябва да се откажат от желанието си да командват Централна Европа. „Външният министър на Люксембург г-н Жан казва, че Орбан е туморът на Европа. Кой си ти бе, приятелю? Че този човек през 1988 година прави партия за сваляне на комунистическия режим. Къде е тогава Ангела Меркел. Тя си признава, че при свалянето на стената е била в сауната. Т.е. люксембургецът да си гледа премиера, че е женен за мъж. Орбан е женен за жена и има 5 деца”, отсече Марков.  ЕС стана по-слаб, защото най-силното нещо на ЕС бяха редът и законността. Бяха допуснати милиони нашественици да минат през граници на суверенни страни, извършвайки престъпление. И започнаха тези атентати и стана тази война с „Ислямска държава”. Загинаха невинни хора и това отслаби ЕС. Той трябва да е съюз на силни суверенни страни. И това е големият въпрос на евроизборите. Догодина всички тези теми ще се поставят и ще има нови партии”, посочи той.  „Хората се страхуват от ислямизацията, от тоталното разрушаване на ценностите, от джендъри, от гей бракове.  Къде са европейските социалисти? Най-големият цирк ще бъде сега, на заседанието на ПЕС. Сега Нинова може да попита защо са рухнаха социалистическите партии. В Европа няма социалисти! Те са  джендъри, мислят само за гей бракове, за офшорки и да се женят с братовчеди.  „Въпросът за охраната на границите е много важен. В България няма бежанци, защото Турция пази Европа. Дотам се е докарал този ЕС, че не може да се защити. И евала правя на Борисов, че ходи при Ердоган, защото, ако реши, може да ни пусне няколко орди, които ще ходят по Витошка, ще се бият с нашите футболни фенове и ще стане страхотия”, коментира още депутатът от ГЕРБ.       По повод българската позиция по случая с отравянето на бившия руски шпионин Сергей Скрипал и решението на страната ни да не гони руски дипломати, Марков заяви, че България всяка страна членка на ЕС не е загубила националния си суверенитет. В конституцията ни има текст, че цялата власт произтича от народа, а не от Брюксел. Защо Бойко да гони руски дипломати?”, заяви той.   „В България няма респект към властта. Ние сме световни шампиони по публични убийства и безнаказаност и масови катастрофи. Очевидно при комунизма страхът е ръководел българина да не прави такива неща. Едно време българинът плачеше за държавата, сега плаче за държава”, завърши бившият конституционен съдия.     ", "date": "2018.04.21", "title": "Георги Марков попиля критиците на Виктор Орбан и разкри как джендърите от гей браковете са съсипали ЕС (ВИДЕО)"}
{"url": "https://www.blitz.bg/layfstayl/shoubiznes/fenovete-na-esil-dyuran-iztrpnakha-neshcho-losho-se-sluchi-s-folkadzhiykata_news595063.html", "text": "Фолкпевицата Есил Дюран се появи с патерица на участие. Преди броени дни, докато въртяла педалите, пред нея изскочил пешеходец и при сблъсъка тя излетяла от велосипеда си, пише \"Телеграф\". За щастие певицата се разминала с охлузвания и наранявания, най-вече на левия крак. Предвижването й без патерици обаче е много болезнено и затова по този начин Дюран се появи на светско парти. Тя беше придружена от съпруга си – музиканта Борис Павлов.   Фолкаджийката представи джаз репертоара си на откриване на столичен ресторант в \"Лозенец. Въпросната вечер Есил имаше участие със своята колежка Нелина. ", "date": "2018.04.21", "title": "Феновете на Есил Дюран изтръпнаха, нещо лошо се случи с фолкаджийката"}
{"url": "https://www.blitz.bg/daydzhest/7-turtsi-iznasilvat-rayna-knyaginya-v-plovdivski-zatvor_news595037.html", "text": "Учителката панагюрка Райна Попгеоргиева Футекова, наречена Райна Княгиня, ушила Главното знаме на Априлското въстание и символ на бунта. На 22 април 1876 година в Панагюрище знамето е осветено, обявен е край на 5-вековното робство. Със сабя, револвер и знамето в ръка Райна минава из града, аплодирана като героиня. След погрома на въстанието е арестувана и изпратена в затвора “Имам Евине” в Пловдив. Подложена е на изтезания - бита, изнасилена от седем турци едновременно, оставена на хляб и вода повече от месец. Под натиска на чуждите консули в Пловдив е освободена на 31 юли. Изтерзана и болна заминава за Русия, където се лекува и завършва медицина. Тя е първата дипломирана акушерка в България. Осигурява стипендии за деца сираци от въстанието.   След Освобождението Райна е преподавателка в девическата гимназия в Търново. Приятелка на вдовицата на Христо Ботев - Венета.   Ушитото от нея знаме се загубва във въстанието, ала за 25-годишнината му шие още три знамена.    Жени се за Васил Дипчев, участник в Априлското въстание, кмет на Панагюрище и по-късно депутат.   В семейството се раждат петима синове: Иван, Георги, Владимир, Петър и Асен. Райна умира на 29 юли 1917 г. в София.    Трима от синовете , офицери, герои от войните, стават жертва на народната власт. Иван Дипчев умира в лагера край Ловеч, Владимир е разстрелян без съд и присъда през 1944 г., Асен, адютант на капитан Харлаков, убиеца на Александър Стамболийски, лежи дълги години по лагерите. Източник: Марица", "date": "2018.04.21", "title": "7 турци изнасилват Райна Княгиня в пловдивски затвор"}
{"url": "https://www.blitz.bg/svyat/momiche-mechtaeshcho-za-brak-napravi-neveroyatna-kaskada-za-da-khvane-buketa-video_news595084.html", "text": "Потребителите на мрежата обсъждат видеоклип, в който едно момиче, което много иска да се ожени, се опитва да сбъдне желанието си. На кадрите, публикувани от рен.тв, се вижда как момичето хваща букета на булката. Опитвайки се да го сграбчи, тя се приближава и тича след него, скачайки като баскетболен играч. Обувките й с високи токчета не помръдват. В резултат на това \"спортистката\" пада на гърба си, но със скъп букет в ръцете си.  Трябва да се отбележи, че тя не само прави невероятната каскада заради брака. В стремежа си към букета тя преборва и конкурентка, която също пострадва.  Превод: БЛИЦ", "date": "2018.04.21", "title": "Момиче, мечтаещо за брак, направи невероятна каскада, за да хване букета (ВИДЕО)"}
{"url": "https://www.blitz.bg/obshtestvo/kultura/s-vzrozhdenski-pesni-i-molitva-rodolyubivi-grazhdani-otbelyazakha-142-godini-ot-aprilskoto-vstanie-snimki_news594996.html", "text": "Паметният 20 април на 1876 година бе почетен от родолюбиви граждани на столицата пред храм \"Св. Александър Невски\" с възрожденски песни и молитва за свободна и силна България. Да уважи борбите на българския народ за свобода беше и председателят на Асоциацията на честните сирийци в България господин Мохамед Ибрахим. Той поздрави народа ни за борбеността му.  Шествие с български знамена, с портретите на българските възрожденци и въстаници, водено от православни хоругви и православния кръст се отправи към Паметника на опълченеца и в едноминутно мълчание бе почетен героизмът на българските опълченци. Шествието спря и пред Паметника на цар Освободител в почит и признателност към руските войни, освободителите на България от турско робство.  Събитието приключи пред Паметника на Апостола отново с минута почит за голямото му дело и саможертва. Там господин Ибрахим поиска да вдигнат заедно православния кръст с господин Атанас Стефанов, заместник председателя на Сдружение приятели на Русия и православния свят, в знак на единната воля на християни и мюсюлмани да живеят в мирни, свободни и суверенни държави.    ", "date": "2018.04.21", "title": "С възрожденски песни и молитва, родолюбиви граждани отбелязаха 142 години от Априлското въстание (СНИМКИ)"}
{"url": "https://www.blitz.bg/svyat/yens-stoltenberg-nato-ne-smyata-da-izolira-rusiya_news595049.html", "text": "НАТО не смята да изолира Русия. Това заяви генералният секретар на Алианса Йенс Столтенберг. „НАТО не иска да изолира Русия. Русия е наш съсед”, отбеляза той в интервю за немския вестник  Welt am Sonntag.  Той приветства ролята на Германия, която се обяви за двустранен подход към отношенията с Москва. Този подход, по думите на Столтенберг, предполага \"мощна отбрана и диалог\". Трудно е да се преговаря с Русия, но е необходимо, отбеляза Столтенберг. Превод: БЛИЦ    ", "date": "2018.04.21", "title": "Йенс Столтенберг: НАТО не смята да изолира Русия"}
{"url": "https://www.blitz.bg/svyat/putin-izletya-ot-klasatsiyata-na-time-za-nay-vliyatelni-lichnosti_news595060.html", "text": "За първи път от пет години насам списание Time не включи президента на Русия Владимир Путин в класацията си за 100-те най-влиятелни личности в света. Рейтингът е публикуван на сайта на изданието. Предишните четири години Путин намираше място в престижния списък в категория „лидери”, където са подредени имената на политици, бизнесмени и обществени деятели. В настоящата класация обаче руският държавен глава не фигурира в нито една от традиционните категории („кумири”, „артисти”, „титани”, „новатори”).  В тазгодишната класация на Time сред имената на лидерите виждаме това на президента на САЩ Доналд Тръмп; на Северна Корея Ким Чен Ун; на китайския лидер Си Дзинпин; ;на спецпрокурора, разследващ руската намеса в американските избори Робърт  Мюлер; на британския принц Хари и годеницата му Меган Маркъл и на саудитския престолонаследник Мохамед.     По-рано европейската версия на Time публикува Путин на корицата на априлския си брой. Президентът бе представен като цар. През 2007 г. международната версия на списанието призна руския президент за Човек на годината. Превод: БЛИЦ", "date": "2018.04.21", "title": "Путин излетя от класацията на Time за най-влиятелни личности"}
{"url": "https://www.blitz.bg/svyat/momcheto-koeto-razkaza-kakvo-sa-mu-platili-za-da-go-snimat-vv-videoto-za-khimicheskata-ataka-v-duma-shche-govori-pred-oon_news595001.html", "text": "Група за сигурност на ООН влезе в сирийския град Дума, за да провери могат ли специалистите на Организацията за забрана на химическите оръжия (ОЗХО), които близо седмица се намират в арабската република, да пристъпят към работа. Екипът на ООН е съпровождан от военна полиция. В същото време Вашингтон, Лондон и Париж продължават да твърдят, че Москва възпрепятства работата на ОЗХО на мястото на предполагаемата химическа атака. За това, че е дошло време да се научат да различават фактите от спекулациите, се изказа външният министър на Русия Сергей Лавров. \"Обърнахме се с искане към Хага в град Дума да бъдат изпратени инспектори от ОЗХО. Направихме се веднага след като се появиха съобщенията за предполагаемо използване на химически вещества. Вместо да се постараем всички заедно да съпроводим мисията на ОЗХО и да видим какво се е случило или не се е случило там, бяха нанесени удари\", каза Сергей Лавров.  Съвсем скоро на представителите на Вашингтон, Лондон и Париж ще им се наложи да погледнат в очите сирийското дете, което изигра роля в постановката „Бели каски”, станала повод за нанасянето на авиоударите от ранното утро на 14 април. Малкият Хасан бе накаран да участва в страховития спектакъл за отровата, а в замяна получи храна.   Детето е живо и напълно здраво. И на заседанието на Съвета за сигурност на ООН ще разкаже какво точно се е случило в сирийския град Дума.        Междувременно се разбра, че  . Превод: БЛИЦ", "date": "2018.04.21", "title": "Момчето, което разказа какво са му платили, за да го снимат във ВИДЕОТО за химическата атака в Дума, ще говори пред ООН"}
{"url": "https://www.blitz.bg/svyat/koya-e-taynata-na-nay-ryadkata-pasta-na-sveta-snimki_news595097.html", "text": "Представете си как се изкачвате по стръмен хълм редом до стотици други хора. Слънцето гали лицето ви, вятърът леко подухва, а вие трепнете в очакване да достигнете върха и да се насладите на едно неповторимо изживяване. Не, това не е пътят към духовното пробуждане, вие просто отивате да ядете паста. И не каква да е паста, а най-рядката паста на Земята – Su filindeu.Традицията на Su filindeu започва преди около 200 години, ако не и повече. Точно колко стара е рецептата за тази паста знае само рода, който я произвежда, пише vesti.bg.  Тайната се предава от майка на дъщеря в продължение на векове в тихото италианско селце Лула, провинция Нуоро. Днес единствените живи наследници са три жени – 64-годишната Паола Абраини, нейната племенница и нейната зълва. Те са и единствените хора на Земята, способни да сготвят правилно фината паста.  Славата й се разнася извън Нуоро чрез религиозните пилигрими, които минават през града всяка година през май и октомври за празниците на св. Франческо. Вероятно от тях тръгва и името - \"Божествените нишки\". Дълги години жените готвят от пастата си за посетители само два пъти годишно, но от сравнително скоро започват да я приготвят и за три ресторанта в околността, за да могат повече хора да я опитат. Да, изкачването на хълма не е за всеки, но само тези които стигнат до финалната точка, получават вана за крака и порция от най-рядката паста на Земята, чиято традиция може да се изгуби завинаги в следващите десетилетия. Всъщност жените не пазят рецептата си в тайна, просто техниката за правене на тази паста е толкова сложна и прецизна, че никой не може да се усъвършенства в прилагането ѝ. През 2016 г. световноизвестният готвач Джейми Оливър се опитва да научи техниката. Абраини се опитва да го научи, но готвачът се отказва след само два часа. „ “, споделя италианката пред БиБиСи. Огладняхте ли от толкова разкази за тази божествена паста? Ако искате да я опитате и се чудите към къде да се запътите през месец май - то остров Сардиния е вашето място. Подгответе се за дълго пътешествие и тръгнете по пътя към едно блажено удоволствие.", "date": "2018.04.21", "title": "Коя е тайната на най-рядката паста на света? (СНИМКИ)"}
{"url": "https://www.blitz.bg/svyat/dzholi-poludya-ot-revnost-po-brad-pit-dori-izgubi-sznanie_news595103.html", "text": "Актрисата Анджелина Джоли ревнува бившия си съпруг Брад Пит заради новата му любовница и дори стига до истерия. Това съобщава The Hollywood Gossip. Този път холивудската звезда побесня, защото бившият й съпруг се увлякъл по професорка по архитектура от Масачузетския технологичен институт. Както става известно в публикацията, Джоли ревнува заради новия роман Пит, защото винаги е искала тя първа от двамата да започне връзка.   Според наличната информация, след като е научила за романа на Пит и професорката по архитектура, Джоли е изпаднала в немислима ярост, като дори е загубила съзнание. Превод: БЛИЦ", "date": "2018.04.21", "title": "Джоли полудя от ревност по Брад Пит, дори изгуби съзнание"}
{"url": "https://www.blitz.bg/svyat/snakha-reshi-da-se-otrve-ot-boklutsite-na-svekrva-si-i-otkri-neshcho-koeto-ya-ostavi-bezmlvna-snimki_news595123.html", "text": "Жителка на английския окръг Съмърсет решила да почисти къщата и да се отърве от старите неща, които свекърва й оставила. Ненужния боклук тя събрала в една кутия и го занесла на антиквара Гарет Вусу, за да оцени стойността им, пише в.\"Метро\".Тя разчитала на малка сума, която да изпрати за благотворителност. Но сред всички тези неща антикварите открили две кутии Cartier, в които имало диамантен пръстен и сапфир.          Жената останала безмълвна от неочакваните новини, но все пак се съгласила, че Wasp трябва да ги продаде на търг. За пръстена с диамант тя получила 60 000 долара, а за сапфирения продукт - 40 000 долара. Превод: БЛИЦ     ", "date": "2018.04.21", "title": "Снаха реши да се отърве от боклуците на свекърва си и откри нещо, което я остави безмълвна (СНИМКИ)"}
{"url": "https://www.blitz.bg/svyat/kim-chen-un-poe-nov-kurs-v-razvitieto-na-severna-koreya_news595018.html", "text": "Паралелно с отказа от ядрени изпитания като основен стратегически курс в Северна Корея е провъзгласено и развитието на икономиката, предават световните медии. В публикувано постановление, прието след пленума на ЦК на Трудовата партия на Корея пише, че „всички сили ще бъдат насочени в борбата за строителството на мощна социалистическа икономика, решително повишение на жизнения стандарт на народа“. За това, както се сочи в постановлението, е необходим мир на Корейския полуостров, благоприятна външна атмосфера и развитие на приятелските връзки със съседните и другите държави по света.  Лидерът на КНДР Ким Чен ун подчерта, че „в условията, когато е завършено снабдяването на нашите въоръжени сили с ядрено оръжие отпадна необходимостта и занапред да се провеждат ядрени изпитания и изпитания на балистични ракети“.  Източник: Фокус", "date": "2018.04.21", "title": "Ким Чен ун пое нов курс в развитието на Северна Корея"}
{"url": "https://www.blitz.bg/lyubopitno/nauka-i-tekhnologii/v-sashch-obyavikha-za-szdavaneto-na-orzhie-s-nasochena-energiya_news595036.html", "text": "Прогресът в използването на технологии с „насочена енергия” в отбранителната сфера достигна преломна точка. Това разказал за портала Space News новият ръководител на Центъра за перспективни технологии в Lockheed Martin Нелсън Педрейро. Според него, компанията вече е създала прототип на лазерно оръжие, което може да се използва за защита на военни бази от безпилотни апарати. Той припомнил, че миналата година Lockheed Martin демонстрира работата на 30-киловатовата система ATHENA в база на САЩ в Ню Мексико.     „Системата порази въздушна цел в полет, нанасяйки структурни повреди и предизвиквайки загуба на контрол над тях. Лазери се разработват и за Агенцията за ПРО като противоракетно въоръжение, свалящо балистични ракети на противника при излитане” – добавил Педрейро. Превод и редакция:   БЛИЦ    ", "date": "2018.04.21", "title": "В САЩ обявиха за създаването на оръжие с „насочена енергия”"}
{"url": "https://www.blitz.bg/svyat/the-daily-telegraph-senzatsionno-udarna-boyna-grupa-ot-rusiya-e-otrovila-skripal-v-doma-mu_news595008.html", "text": "Британската полиция е идентифицирала ключовите заподозрени в покушението над бившия сътрудник на руското военно разузнаване Сергей Скрипал и дъщеря му Юлия, съобщава The Daily Telegraph. По данни на изданието, в момента полицията се опитва да заведе дело срещу „лица, представляващи интерес за следствието, които по всяка вероятност са се върнали обратно в Русия”. Властите предполагат, че семейство Скрипал е било отровено в дома си в Солсбъри от ударна бойна група, изпратена в Англия от руските власти. Тя е обработила с отровно вещество в течна форма бравата на входната врата на Сергей Скрипал.  The Daily Telegraph отбелязва, че следователите очакват \"огромни трудности\" при повдигането на обвиненията срещу заподозрените. По думите на бивш детектив от лондонската полиция, „могат да съществуват косвени доказателства, че определени руснаци са били на определени самолети, както и че са се намирали в Солсбъри в момента на покушението, но това не доказва, че нападението е било извършено от тях”.     Междувременно от Скотланд Ярд заявиха, че полицията „не обсъжда конкретни линии на разследването”. Превод: БЛИЦ    ", "date": "2018.04.21", "title": "The Daily Telegraph сензационно: Ударна бойна група от Русия е отровила Скрипал в дома му!"}
{"url": "https://www.blitz.bg/svyat/pokhotliva-daskalitsa-popadna-na-uchenicheski-kupon-i-brzo-vkara-v-krevata-dve-piyani-momcheta-snimki_news595012.html", "text": "Учителка от средно училище в Южна Каролина се озова в ареста, след като стана ясно, че е упражнила сексуално насилие спрямо двама 18-годишни ученици и е напила трима непълнолетни. Престъпленията са извършени в нощта на 9 срещу 10 април на купон. Партито било по време на пролетната ваканция. Присъстващите били под 21-годишна възраст, но са употребявали алкохол, съобщава People.     Предполагаемите жертви на похотливата преподавателка са на 18-годишна възраст, но според законодателството на Южна Каролина на учителите в средните училища се забранява да имат интимни отношения със свои ученици, независимо дали са пълнолетни, или не.  На 28-годишната преподавателка по английски език Бритни Уетцел е наложена мярка за неотклонение „подписка”.  Друга служителка в школото, която също е присъствала на шумното парти, се оказа на подсъдимата скамейка за разпространение на алкохол сред непълнолетни.  23-годишната асистентка Акина Андрюс също е с мярка за неотклонение „подписка”. Превод: БЛИЦ    ", "date": "2018.04.21", "title": "Похотлива даскалица попадна на ученически купон и бързо вкара в кревата две пияни момчета (СНИМКИ)"}
{"url": "https://www.blitz.bg/intsidenti/strakhovit-intsident-ss-staritsa-izkara-akla-zhivushchite-v-plovdivskiya-kvartal-trakiya-snimki_news595065.html", "text": "Инцидент с възрастна жена вдигна на крак полицията и Спешна помощ в Пловдив. Жената се е строполила на метри от пешеходната пътека пред блок 96 в \"Тракия\". Сигнал за случилото се подали минувачи. На място първо се отзовал екип медици от близкото V ДКЦ , след което дошъл екип на Бърза помощ. Лекарите, обаче само констатирали смъртта на жената.  Най-вероятно се касае за сърдечен проблем.  На място пристигна и екип на полицията, който за кратко отцепи района, съобщава  .  „Помислихме, че жената е блъсната на пешеходната а пътека. Много се уплашихме, оказа се обаче че е страдала от сърдечно заболяване”, разказва живуща в блок 96.  Тялото на жената е покрито с чаршаф и се очаква екип на Съдебна медицина да отведе трупа за аутопсия. Движението по булеварда се извършва нормално. ", "date": "2018.04.21", "title": "Страховит инцидент със старица изкара акъла живущите в пловдивския квартал \"Тракия\" (СНИМКИ)"}
{"url": "https://www.blitz.bg/layfstayl/ptuvane/prvo-v-blits-poredna-izvnredna-situatsiya-s-avtobus-tozi-pt-na-magistrala-lyulin-snimka_news595048.html", "text": "Пътниците от автобус на превозваческа фирма „Транс 5”, пътуващ по линията София-Сандански, висяха цял час на магистрала „Люлин” в очакване да продължат пътуването си. Причина за извънредната ситуация станало счупено предно стъкло на аутобана. Това съобщи за БЛИЦ пътник от злополучния рейс. По думите му, автобусът бил спрян от движение след полицейска проверка.  „Нямахме никаква яснота дали и кога ще дойде друг автобус. След един час чакане на магистралата дойде дългоочаквания превоз”, разказва потърпевшият.  На   БЛИЦ очаква новини, снимки и видео от своите читатели в цяла България и по света", "date": "2018.04.21", "title": "Първо в БЛИЦ: Поредна извънредна ситуация с автобус! Този път на магистрала \"Люлин\" (СНИМКА)"}
{"url": "https://www.blitz.bg/kriminalni/nakazanie/burgaski-bezdelnik-sedna-da-pie-vino-v-borisovata-gradinka-udari-mayka-pred-ochite-na-sina-y-i_news595023.html", "text": "Безделник си купи двулитрова бутилка вино и седна да се напива край детския кът в Борисовата градинка в центъра на Бургас и удари майка пред очите на 5-годишния й син. Мъжът, който е безработен и неженен е глобен за агресията си с 1500 лева с решение на Бургаския районен съд. Един предиобед той се настанил на една от пейките и започнал да пие. През това време майката, чието дете си играело наоколо, седнала в близост до него и започнала да говори по мобилния си телефон. Тогава мъжът станал, приближил се до нея и при липса на личен мотив, без каквато и да е причина и без да е предизвикан от младата жена й нанесъл удар с юмрук в областта на лявото рамо. Силно изненадана и уплашена от случилото се, тя попитала нападателя какво прави. Той, видимо пиян, залитащ и миришещ на алкохол й казал „Много силно говориш майка ти стара”.     В близост имало други родители с деца, които се започнали да крещят към към агресивния мъж, а една от жените се обадила на 112, за да повика полиция. Един от свидетелите на случая, който също бил в градинката с детето си и хванал нападателя за ръката и го държал до пристигането на служителите на МВР.     Полицаите задържали мъжа и го отвели в сградата на районното управление, а по случая било започнато бързо производство. Източник: burgasinfo.com", "date": "2018.04.21", "title": "Бургаски безделник седна да пие вино в Борисовата градинка, удари майка пред очите на сина й и..."}
{"url": "https://www.blitz.bg/obshtestvo/regioni/grozen-ekshn-v-burgasko-shkolo-murgava-baba-napadna-domakinka-razdava-shamari-i-ritnitsi_news595052.html", "text": "Мургава баба гневно забила шамар и ритала домакинката на ОУ „Васил Левски“ в бургаския квартал \"Горно Езерово\". За грозния екшън става ясно от мотивите на Бургаския районен съд, който я е наказал с глоба от 1000 лева. Домакинката излязла от училището и тръгнала към детската градина, за да занесе закуски на децата, които тренирали там. Вървяла заедно със чистачката, когато видели, че в двора на училището имало събрани много хора, както ученици, така и по-големи момчета от ромската махала. Те ритали топка в двора на училището. По това време учителят по физическо възпитание който имал час видял, че колежката му, която също имала час с по-малките ученици, се хванала за кръста и започнала да плаче. Учителят погледнал към нея и тя му показала с ръка ученик от 7 ”6” клас, който бил ритнал силно една баскетболна топка и с нея ударил педагожката по гърба. Учителят отишъл при седмокласника за да го дръпне настрана, но той го наплюл, замахнал да го удари, напсувал го и му казал „боклук\", пише burgasinfo.com.  По същото време домакинката казала на по-големите момчета да си тръгват към махалата, защото в противен случай щяла да се обади на полицията. В този момент жената видяла, че едно момче от ромската махала, което се казвало Чавдар и не бил ученик в училището, идвало, заедно с баба си. Младежът я попитал „защо се е обадила на полицията\". От своя страна бабата пък я питала „ти защо си ударила внука ми“. След това хванала дясната ръка на домакинката и я извила, ударила един шамар по лявата буза и лявото ухо. След това посегнала с десния си крак и ритнала в лявата долна част на корема жената. Домакинката й обяснила, че младежът я е излъгал и че не го е удряла. След това бабата и внукът си тръгнали.  Потърпевшата жена се качила при директорката на училището и разказала за това, което се било случило. Подали сигнал на полицията, като по-късно на място пристигнали и служителите на реда. В последствие било образувано и досъдебно производство.       Бабата се признала за виновна и твърдяла, че разбира в какво е обвинена.      ", "date": "2018.04.21", "title": "Грозен екшън в бургаско школо: Мургава баба нападна домакинка, раздава шамари и ритници"}
{"url": "https://www.blitz.bg/obshtestvo/prvi-krvavi-podrobnosti-ot-ubiystvoto-kray-momchilgrad_news595096.html", "text": "Възрастната жена, която бе намерена мъртва днес в момчилградското село Кременец, е убита по особено жесток начин. Тя е била посечена с брадва, а по тялото й са открити множество следи от ударите. Сигналът за намереното тяло е подаден днес около 10. 30 часа на тел. 112.   На мястото на произшествието незабавно са пристигнали директорът на ОД на МВР-Кърджали старши комисар Венцислав Момчилов, окръжният прокурор Желязко Стефанов, прокурор Бонка Василева, разследващ полицай и дежурна оперативна група за извършване на оглед.   Задържаният за убийството 48-годишен мъж е с психични отклонения. Многократно е лекуван в психиатрия. Според разследващите може да няма мотив за жестокото престъпление.   заплашвайки, че ще се самоубие. Налага се да бъде приложена сила и на място пристига спецотряд. Операцията е приключила за минути и мъжът е задържан за срок до 24 часа. Образувано е досъдебно производство за убийство. Работата по случая продължава под наблюдението на Окръжната прокуратура в Кърджали.    ", "date": "2018.04.21", "title": "Първи кървави подробности от убийството край Момчилград"}
{"url": "https://www.blitz.bg/kriminalni/prestplenie/top-svodnikt-marto-debeliya-izpolzva-smrtta-na-zhena-si-za-da-se-izmkne-ot-aresta-no-lichnata-mu-drama_news595053.html", "text": "Вдовецът Мартин Филипов-Дебелия, обвинен в сводничество, за пореден път вчера влезе в съда в Благоевград. Това се случва дни след като погреба съпругата си София, която издъхна внезапно. Пред магистратите Дебелия се държа като силно опечален и загрижен за осиротелите си синове, които останали без майка. Той поиска да бъде пуснат под домашен арест, за да се грижи за тях, но съдът отказа, след протест на прокурора Елица Калпачка, пише struma.com.  Според прокуратурата има опасност Мартин Дебелия да се укрие, имало и данни, че се опитва да влияе на свидетели, нищо, че е зад решетките. Работещите за него проститутки се страхуват, ако той е на свобода. От Мартин изпитва ужас и Гергина, която сега е свидетел срещу него, но в хода на делата преди време обясняваше на дълго и на широко колко добър е Марин, колко влюбена е в него и как \"колежките\" и лъжат, че ги биел и тормозил. Вчера Гергина поиска защита от съда.  Припомняме, че Мартин Филипов бе арестуван в благоевградски хотел, където е държал момичетата, работили за него. Жриците на любовта се разприказваха и Марто влезе зад решетките. Потресаващи признания направиха в съдебна зала проститутките му, някои разказаха, че Мартин се държал безобразно с тях и системно ги малтретирал, карайки ги насила да се дрогират. Всичко това натежа в съдебна зала и съдия Екатерина Николова отказа да промени мярката му и го върна в затвора в Бобовдол.  ", "date": "2018.04.21", "title": "Топ сводникът Марто Дебелия използва смъртта на жена си, за да се измъкне от ареста, но личната му драма..."}
{"url": "https://www.blitz.bg/svyat/obezumyal-mladezh-zastrelya-krasivata-si-bremenna-priyatelka-i-natika-trupa-y-v-kufar-snimki_news595075.html", "text": "Жител на американския град Милуоки е обвинен в убийството на приятелката си. Трупът на бременната в петия месец Шанън е открит в куфар, облепен със скоч. 27-годишният Куентин Нийл е бил задържан, след като в наето от него помещение полицията се натъкнала на тялото на 21-годишната жена, по което имало огнестрелни и прорезни рани, съобщава People.     Шанън е обявена за безследно изчезнала на 13 април, след като не взела по-малкото си братче от училище и не се явила на работното си място. Притеснените й родители се обърнали за помощ към полицията, подозирайки, че Куентин има пръст в изчезването на рожбата им.  В апартамента на младия мъж били открити кървави следи.     По данни на следствието, Куентин и Шанън се скарали. 27-годишният Нийл извадил пистолета, с който скоро се сдобил и произвел два изстрела в главата на бременната си приятелка.  Обвиняемият твърди, че Шанън го е нападнала с огнестрелно оръжие в ръце, а той само се отбранявал. Той признава, че е сложил трупа в чувал за смет и го натикал в куфар.  Мобилния телефон на момичето изхвърлил в езерото, а чантата й – в боклука. Превод: БЛИЦ    ", "date": "2018.04.21", "title": "Обезумял младеж застреля красивата си бременна приятелка и натика трупа й в куфар (СНИМКИ)"}
{"url": "https://www.blitz.bg/kriminalni/potresavashchi-istorii-ot-dnevnika-na-bivsh-pilot-udushil-20-godishno-momiche-obicham-da-ubivam-snimki_news595113.html", "text": "Бивш пилот бе осъден на доживотен затвор за убийството на негова колежка в базата на военновъздушните сили на Небраска. 21-годишният Тимъти М. Уили, който ще изтърпи присъдата си във федерален затвор, миналата седмица призна, че е удушил 20-годишната Риханда Дилард, чието тяло е намерено в общежитието, съобщава People.По време на процеса Тимъти се извинява за това, което е направил, но в дневника му, открит от следователите, младият човек пише: \"Аз обичам да убивам.\" Това е толкова просто. Той описва \"апетита, жаждата и глада\", които е имал във връзка с убийствата. Някои откъси от неговия дневник са демонстрирани по време на изслушването.      Тимъти и Риханда се срещнали на баскетболен мач, където разменили своите телефони. Нападателят обърнал внимание на това, че момичето има малко приятели в града и следователно никой няма да се тревожи за загубата й.      В нощта на убийството, когато двамата гледали телевизия в стаята, Тимъти си обляък тениска с Жокера. \"Мислех, че би било забавно да се облечеш с тениска на сериен убиец, социопат, когато извършиш убийство\", пише той в дневника си. След края на престъплението Тимъти отпътува за 13 дни.      В същото време той призна в дневника си, че не изпитва неприязън към убитата и \"единственото, което тя е направила, е да се опитам да му бъде приятелка\". Тимъти също планирал да отиде в Ню Йорк и да си намери работа като професионален убиец, защото \"никой никога няма да бъде известен с убийството на само един човек\". Превод: БЛИЦ", "date": "2018.04.21", "title": "Потресаващи истории от дневника на бивш пилот, удушил 20-годишно момиче: Обичам да убивам! (СНИМКИ)"}
{"url": "https://www.blitz.bg/zdrave/kurioz-bashcha-na-9-detsa-ot-maroko-nauchi-che-e-bezploden_news595088.html", "text": "Мароканец, баща на девет деца, научи, че е безплоден. Това съобщи Al-Massae. Мъжът, който работи в сферата на образованието, е женен от 35 години. Той научил жестоката истина, когато бил подложен на медицински преглед. Оказва се, че неговата сперма е недееспособна от раждането му. Човекът се обърнал към различни лекари, за да потвърдят диагнозата.  В резултат на това мъжът съди жена си. Той възнамерява да постигне развод и да се лиши от родителските права. Съпругата му е изправена пред присъда. Превод: БЛИЦ", "date": "2018.04.21", "title": "Куриоз! Баща на 9 деца от Мароко научи, че е ... безплоден"}
{"url": "https://www.blitz.bg/analizi-i-komentari/kirilov-komentira-aktsiyata-po-aresta-na-ivancheva-i-natri-nosa-na-opozitsiyata_news595069.html", "text": "Председателят на правната комисия в Народното събрание Данаил Кирилов от ГЕРБ смята, че няма прекомерност в процесуалните действия при задържането на кметицата на столичния район \"Младост\" Десислава Иванчева. Иванчева бе задържана във вторник пред Спортната палата в центъра на София и държана с белезници на публично място в продължение на часове. Според прокуратурата това се налагало от разпоредбите на Наказателно-процесуалния кодекс. Кметицата на \"Младост\" е обвинена в получаване на подкуп в особено големи размери. Според нея обаче задържането й е \"заговор\".  \"Въпреки внушенията на опозицията, се вижда, че новият антикорупционен орган действа ефективно. Смятам, че това е правилната посока\", каза пред Дарик Кирилов по повод на акцията, която бе първата съвместна операция на специализираната прокуратура и новата комисия за борба с корупцията.  По отношение на задържането на Иванчева Кирилов изрази мнение, че няма прекомерност в процесуалните действия. \"Приемам тезата, че мястото не е избрано от органите по разследването, че те са били в ситуация не да избират мястото на действие, а да съобразяват ефекта на процесуалното действие. И щом са искали да хванат и подкупа, и дееца, то е трябвало да действат в съответния момент, в който това е било възможно. По отношение на твърденията за прекомерност, искам всички, които хвалеха румънския модел, сега да си дадат сметка и да направят сравнение. Защото тези, които го хвалеха, сега обявяват тези действия за прекомерност. Трябва да се действа, трябва да се вижда, че се извършват такива процесуални действия. И тук съм съгласен и с другата теза - тези действия би следвало да имат и превантивен ефект за обществото. И нека най-накрая обществото да избере какво иска - дали иска ефективна борба с корупцията, или иска постоянно да се мрънка за прекомерност или за някакво несъответствие.  Смятам, че с оглед сложността и размера на подкупа, това е затруднило и е удължило във времето извършването на процесуалното действие. Но тук пак се стига до абсурда, че стремежът прецизно да се спази НПК получава обществена критика, което според мен е липса на приоритет в обществения дебат. Борбата е силово действие, не можем да се оплакваме от такива мерки\", каза Кирилов.     На въпрос дали ще бъде подкрепена идеята на Валери Симеонов и НФСБ да се върне пушенето на закрито в обособени помещения в заведенията, Кирилов отговори, че въпросът не е обсъждан в ГЕРБ. \"Аз си мисля, че нямаме такъв дебат и нямаме такава дилема. Правилата по отношение на тютюнопушенето се прилагат вече четири-пет години и не съм сигурен, че има необходимост да се преоценява приложението на тези правила\", каза той.  С уговорката, че изразява личното си мнение депутатът от ГЕРБ посочи, че според него е добре да се запази настоящият режим за пушене. ", "date": "2018.04.21", "title": "Кирилов коментира акцията по ареста на Иванчева и натри носа на опозицията"}
{"url": "https://www.blitz.bg/svyat/britanets-se-bori-s-dupkite-po-ulitsite-po-palav-i-originalen-nachin-snimki-18_news595152.html", "text": "Проблемът с лошите пътища притеснява хората във всички краища на земята. Отчаян жител на Хавърхил, Съфолк, Англия, също срещна проблема и по свой начин реши да привлече вниманието на властите, пише life.ru.Палавият \"хулиган\", въоръжен с жълта боя, намеква, че пътищата в града наистина са лоши.          Дали мистериозният художник на графити е постигнал по този начин своята цел е неизвестно. Но той вече се превърна в местен герой, подкрепянпо всякакъв начин от потребителите на социални мрежи, които, изглежда, също са ядосани. Един от тях дори предложи да организира нещо подобно в неговия град. Превод: БЛИЦ", "date": "2018.04.21", "title": "Британец се бори с дупките по улиците по палав и оригинален начин (СНИМКИ 18+)"}
{"url": "https://www.blitz.bg/politika/desetki-khilyadi-protestirat-sreshchu-viktor-orban_news595157.html", "text": "Десетки хиляди унгарци протестират срещу Виктор Орбан в нов протест в събота, предава AFP, цитирана от Фокус. Протестиращите изпълниха улиците на столицата Будапеща втора последователна събота. Миналата седмица около 100 хиляди протестираха срещу премиера. Ораторите настояваха за независими от партиите медии. Критиците на изборната победа на Орбан обвиняват и медиите, които са зависими от партийните централи.  Един от организаторите казва за агенцията, че протестът няма да промени нещата за една нощ, но целта е да се създаде гражданско движение, което да се противопостави на политиката на Виктор Орбан. ", "date": "2018.04.21", "title": "Десетки хиляди протестират срещу Виктор Орбан"}
{"url": "https://www.blitz.bg/layfstayl/nyama-da-povyarvate-v-koy-svetovno-izvesten-mzh-e-vlyubena-nataliya-gurkova-snimka_news595159.html", "text": "Наталия Гуркова се оказа голям фен на руския президент Владимир Путин! Красавицата дори си е купила рокля с неговия лик. Тя публикува снимка с тоалета в Инстаграм и цитат, за който твърди, че е на Путин: \"Не е важно какво говорят зад гърба ти,важно е като се обърнеш всички да мълчат!\"  \"Сега всички ще си поръчат рокли с Путин\", коментира фен на Мис България.   Приятели на красавицата разказват, че тя действително била голям почитател на Путин и се интересувала от биографията му.  ", "date": "2018.04.21", "title": "Няма да повярвате в кой световно известен мъж е влюбена Наталия Гуркова! (СНИМКА)"}
{"url": "https://www.blitz.bg/svyat/udarnata-grupirovka-na-sashch-nachelo-ss-samoletonosacha-khari-truman-zae-pozitsii-v-sredizemno-more_news595080.html", "text": "Групата за нападение на САЩ, водена от самолетоносача Хари Труман, започна да изпълнява възложените задачи в Средиземно море. Това се посочва в съобщение на американския флот. Същевременно целта и задачите на групата не са посочени. Не е известно и кога групата за въздушни удари ще се насочени към региона на Персийския залив.  \"Наличието на сила в тази важна област отразява нашия ангажимент към сигурността, свободата и просперитета в Европа и Африка\", каза вицеадмирал Лиза Франчети, командващ шести флот на САЩ, базиран в Неапол, Италия.  Разполагането на групата се осъществява на фона на влошаването на ситуацията в Сирия, причинено от удар на западната коалиция на 14 април, включваща САЩ, Великобритания и Франция. Те също така заявиха, че това е отговор на предполагаемото използване на химическо оръжие в Дума, Сирия.  Превод: БЛИЦ", "date": "2018.04.21", "title": "Ударната групировка на САЩ начело със самолетоносачa „Хари Труман” зае позиции в Средиземно море"}
