{"url": "https://www.blitz.bg/svyat/izvnredno-polozhenie-na-grtski-ostrov-zaradi-bezhantsite_news559220.html", "text": "\n Общинските служби и местните фирми на остров Лесбос започнаха стачка след призив на кмета Спирос Галинос в знак на протест срещу ужасните условия в бежанските лагери на гръцкия остров, съобщи Reuters. \nНеколкостотин жители протестираха на улиците, носейки плакати, на които пишеше: \"Облекчете нашия остров. Хората живеят в мизерия\". \nГалинос предупреди, че Лесбос не трябва да се превръща в отворен затвор и призова за незабавно прехвърляне на бежанците в континенталната част на Гърция. Той посочи, че 8 000 бежанци и мигранти в столицата на острова Митилини са наблъскани в лагер, който е планиран за една трета от този брой. \nХората чакат молбите им за убежище да бъдат обработени и в случай на позитивен отговор - да бъдат преместени в друга страна от ЕС. Тези, чиито молби бъдат отхвърлени, ще бъдат върнати обратно. \nПроцесът обаче е болезнено бавен и хората стоят блокирани в продължение на много месеци като всеки ден пристигат нови, влошавайки ситуацията. Редовно избухват сбивания за пространство и храна, според местните медии. \nСтачката затвори магазини, офиси, общински служби, детски ясли и аптеки, а десетки хора участваха в шествие в центъра на града, призовавайки правителството да прехвърли кандидатите за убежище в континенталната част на страната. \nНамиращ се само на няколко мили от турския бряг, Лесбос понесе основния удар от европейската мигрантска криза. През 2015 г. близо един милион души, бягащи основно от Сирия, Ирак и Афганистан, достигнаха бреговете му с намерение да продължат на север, предимно към Германия.\n", "date": "2017.11.20", "title": "Извънредно положение на гръцки остров заради бежанците"}
{"url": "https://www.blitz.bg/svyat/eksploziya-raztrsi-belgiyski-zavod-na-kompaniyata-arcelormittal-imala-meratsi-da-kupi-rodnoto-kremikovtsi-video_news559183.html", "text": "В Белгия избухна взривът на металургичния завод\n Експлозия разтърси белгийският град Гент. Тя е избухнала в металургичен завод, собственост на компанията „ArcelorMittal“. Това заяви представителка на Федералната полиция на Белгия, цитирана от местни медии. \n \n \n\"Можем да потвърдим, че няколко души са били ранени Това е цялата информация, с които разполагаме в момента\", каза тя. \nВсе пак някои медии съобщиха, че заради взрива има и загинал. Тази информация обаче все още не е официално потвърдена.\n \n \nБЛИЦ припомня, че през 2008 година компанията „ArcelorMittal“ имаше интерес към родния завод „Кремиковци“. Тогава се твърдеше, че „ArcelorMittal“ се е съгласила да плати 1,2 млрд. долара за родното предприятие. В последствие обаче се отказаха от сделката.   Превод: БЛИЦ \n \n", "date": "2017.11.20", "title": "Експлозия разтърси белгийски завод на компанията „ArcelorMittal“, имала мераци да купи родното „Кремиковци“ (ВИДЕО)"}
{"url": "https://www.blitz.bg/ikonomika/zhestok-udar-sreshchu-britanskite-banki-zaradi-brekzit_news559189.html", "text": "\n Британските банки ще загубят правото да правят бизнес в Европейския съюз след „Брекзит“. Това съобщи шефът на финансовите дейности Мишел Барние, цитиран от „Индъпендънт“. \n В днешното си изказване от Брюксел, Барние потвърди, че „Брекзит трябва да означава Брекзит“ във всички отношения и не може и дума да става въпрос определени отрасли да останат част от единния пазар, тъй като това е „пакет от четири неделими свободи, общи правила, институции и структури“. \n „Банките ще загубят, така нареченият си, „финансов паспорт“ в ЕС. Именно той им позволява да предлагат услугите си на пазар от 500 милиона потребители и 22 милиона предприятия в цяла Европа“, коментира още той. \n Изявлението на Барние е лоша новина за Лондонското сити, в което 5 400 британски фирми разчитат точно на паспортните си права, генериращи им възможността да донесат във Великобритания всяка година приходи от 9 милиона евро. Според ББА тази загуба ще бъде „разрушителна, скъпа и ще отнеме много време“. \n Вече стана ясно, че освен банките, и производството на коли ще пострада след „Брекзит“, като много големи компании вече започнаха изтеглянето си от Лондон. \n", "date": "2017.11.20", "title": "Жесток удар срещу британските банки заради „Брекзит“!"}
{"url": "https://www.blitz.bg/svyat/shok-khamster-vzkrsna-stotitsi-stopani-sega-se-pitat-dali-ne-sa-pogrebali-zhivotinkite-si-zhivi-snimki_news559158.html", "text": "Хамстер се събуди, докато собствениците му - майка и дъщеря от Великобритания скърбяха за неговата смърт. След като Лиза Гудман и дъщеря й Лили споделиха във фейсбук как животинчето Фъдж буквално е възкръснало, много хора осъзнаха, че може би са погребали живи своите хамстери, пише в.\"Метро\".\nЛиза от Оксфордшир написа: \"Исках да публикувам това и да споделя предупреждението си, тъй като това не е нещо, което много хора знаят. Фъдж е хамстерът на дъщеря ми Лили. Когато той почина, аз просто се молех да се събуди. Не исках да й казвам, че е умрял\". \n\"Фъдж беше студен и от това, което знам, именно заради това те влизат в т.нар. хибернация. Хамстерите попринцип идват от по-топъл климат, така че трябва да се отглеждат на топла температура. Не знаех за това преди няколко години, когато мислех, че един от моите хамстери е умрял, но, докато казвах последните си сбогувания, той отново започна да проявявам признаци на живот, когато започна да се затопля\", казва още майката. \n \n \n \n\"Не мога да повярвам колко хора всъщност коментират поста ми. Мисля, че причиних паника, но това не бе намерението ми. Някои хора си спомнят своите домашни хамстери, които са погребали в миналото, и се чудят дали са ги погребали, докато са били още живи. Сигурна съм, че хората все пак са погребали мъртви хамстери, а не живи, тъй като все още има малки признаци на живот в хибернационните\", добавя тя. Превод и редакция: БЛИЦ \n \n \n \n", "date": "2017.11.20", "title": "Шок! Хамстер възкръсна. Стотици стопани сега се питат дали не са погребали животинките си живи (СНИМКИ)"}
{"url": "https://www.blitz.bg/svyat/video-ot-patrulka-pokaza-kakvo-shokirashcho-neshcho-se-sluchi-na-shchatska-magistrala_news559125.html", "text": "\n Малък самолет кацна аварийно на магистрала в окръг Пинелас, щата Флорида.  \nПилотът на машината се опитва да я приземи, докато колите се движат по аутобана. \nКадрите, които са от камерите на полицейски коли, показват, че инцидентът е станал на 19 ноември в 10:20 сутринта местно време. \nИзточник: Нова телевизия\n", "date": "2017.11.20", "title": "ВИДЕО от патрулка показа какво шокиращо нещо се случи на щатска магистрала"}
{"url": "https://www.blitz.bg/daydzhest/unikalno-momiche-pusna-pismo-v-moreto-trseyki-khubavo-momche-sled-6-g-poluchi-otgovor-koyto-nikoga-ne-e-ochakvala-snimki_news559198.html", "text": "Американка от Ашланд, Кентъки, получи отговор на писмо, което е хвърлила в морето преди 6 години. Това предаде Daily Mirror.\nПрез 2011 г. 18-годишната Робинс написала върху топка за софтбол телефона си и добавила: \"Ако го намери някое хубаво момче, да ми се обади\". След това го хвърли в морето. Преди седмица тя получила СМС от неизвестен номер: \"Хей, искам да бъда супергерой.\" Събеседникът се представил като Адам и разказал за топката. \n \n \n \nКогато разменили контакти в Снапчат, се оказало, че \"младият мъж\" е подписан като жена на име Ашли. \"Хвана ме! Да, аз не съм Адам, просто се опитах да бъда готин човек. Но ние все още можем да сме приятелки\", споделя тя. \nЗа капак името й се оказва, че не е нито Адам, нито Ашли. Всъщност топката е открита от 16-годишно момиче на име Келси. Въпреки че бележката не достигна до желания получател, Хайли не се сърди. Тя от дълго време спряла да чака който и да било й отговори. \nПубликацията, в която Хейли разказва за топката и първите думи на \"Адам\", събрала над 11 хиляди харесвания. Превод и редакция: БЛИЦ \n \n \n \n \n", "date": "2017.11.20", "title": "Уникално! Момиче пусна писмо в морето, търсейки \"хубаво момче\". След 6 г. получи отговор, който никога не е очаквала (СНИМКИ)"}
{"url": "https://www.blitz.bg/lyubopitno/prodadokha-list-ot-koronata-na-napoleon-za-chutovna-suma-video_news559136.html", "text": "\n Лист от короната на Наполеон Бонапарт беше продаден на търг край Париж за 625 хиляди евро. Златният лист тежи 10 грама и може да се побере в шепа, но според специалистите той е символ на могъщата власт, която е имал френският император, предаде БНТ.  \nЦената, на която беше продадена тази частица от френската история, далеч надхвърля първоначалните оценки от 100-150 хиляди евро. \nЛюбопитно е, че шест листа от короната на Наполеон били премахнати, защото тя била твърде тежка. Именно един от тях бе продаден вчера, но следите на останалите пет се губят. Засега е тайна и кой е купувачът на златния лист. \n  \n", "date": "2017.11.20", "title": "Продадоха лист от короната на Наполеон за чутовна сума (ВИДЕО)"}
{"url": "https://www.blitz.bg/svyat/pritesnitelni-razkritiya-za-misteriozno-izcheznalata-arzhentinska-podvodnitsa_news559185.html", "text": "\n Екипажът на изчезналата  , е съобщил за произшествие още в деня на изчезването си. Това заяви говорителят на ВМС на Аржентина Габриел Галеаци. \n„Изчезналата аржентинска подводница загина“, лаконично каза експертът. , когато изминаваше маршрута си от пристанището Ушуая до град Мар дел Плата. На борда на подводницата имаше 44 членове на екипажа. \n„Още в сряда от подводницата съобщиха, че е имало инцидент“, уточни Галеази. , но анализът на данните показа, че тези сигнали не съвпадат със сателитния телефон на „Сан Хуан“. \nВъпреки лошото време търсенето на подводница продължава. Операцията включваше 13 морски и 10 самолета. Американският флот изпрати независими подводници, за да помогне на Аржентина. \nЛипсващата подводница е построена в Германия и е част от аржентинския флот през 1985 година. Дължината й е 66 метра, подводницата ускорява до 25 възела. Превод: БЛИЦ \n \n", "date": "2017.11.20", "title": "Притеснителни разкрития за мистериозно изчезналата аржентинска подводница!"}
{"url": "https://www.blitz.bg/layfstayl/shoubiznes/pomnite-li-goreshchata-uchitelka-silviya-zubeva-eto-kolko-mnogo-e-porasnala-sladkata-y-dshcherichka-asya-snimka_news559187.html", "text": "\n Волейболният национал Тодор Скримов пусна нова снимка с дъщеря си Ася. Той публикува фотографията в личния си профил в инстаграм.  \nСкримов и красивата учителка Силвия Зубева станаха родители в началото на август тази година.  \nДвамата сключиха брак по-малко от месец преди това - на 7 юли.   \n \n  \n", "date": "2017.11.20", "title": "Помните ли горещата учителка Силвия Зубева? Ето колко много е пораснала сладката й дъщеричка Ася (СНИМКА)"}
{"url": "https://www.blitz.bg/svyat/roza-e-na-94-godini-i-prodlzhava-da-raboti-video_news559118.html", "text": "Роза Гавриловна от Русия е на 94 години и продължава да работи. Тя е започнала работа в края на Втората световна война и вече 72 години работи като гинеколог, пише Дарик.\nПо време на войната тя е помагала на ранените войници и това е било много трудно време за нея. \nРоза не преподава в университета, но дава уроци на пациентките си. До ден днешен тя поема най-сложните случаи. Колегите й казват, че тя е пример за всички тях. \n94-годишната лекарка никога не си е вземала болничен. \"Ако съм болна, пия водка, само малка чашка. Изпивам и един аспирин, за да спя добре, а следващия ден се чувствам по-добре\", разказва Роза Гавриловна. \n\"Животът е страхотен. Обичам живота. Обичам децата. През целия живот се усмихвах, а това е важно\", казва още 94-годишната Роза. \n", "date": "2017.11.20", "title": "Роза е на 94 години и продължава да работи (ВИДЕО)"}
{"url": "https://www.blitz.bg/svyat/travestit-skandalno-az-mlcha-za-tova-che-sm-mzh-a-po-vreme-na-seks-nikoy-ne-go-zabelyazva-snimki-18_news559097.html", "text": "След първата си сериозна връзка, транссексуално момиче реши да изследва сексуалността си и да пробва с неангажиращ секс. 25-годишната Даяна о'Риорда е родена в чуждо тяло, както казва самата тя. Преди е била момче, след което започнали психологически проблеми.\nНа шестгодишна възраст тя дори се опитва да отреже сексуалния си орган, след което се опитва да се самоубие. Но след операция за промяна на пола, която Даяна решава да направи преди четири години, тя живее абсолютно щастлив живот, съобщава Метро. \nСега Даяна работи като барманка в Девън, където лесно намира ухажори. Момичето вярва, че не е длъжна да предупреждава партньорите си, че е родена на име Дийн. Разбира се, когато момчетата разберат за това, понякога реагират неадекватно, но според Даяна това не е тяхна работа. \n\"Разбира се, ако имах сериозна връзка, бих казала на момчето за миналото ми, това е част от моя живот, но ако това е просто забежка, тогава не е нужно да казвам нищо. Физически няма разлика между мен и едно нормално момиче\", обяснява тя. \nДаяна е един от най-малките пациенти в Обединеното кралство, които са претърпели операция за сексуална промяна. След това тя имала връзка с млад мъж, който я приемал заедно с миналото й, а на 22 години тя губи и девствеността си. \nСлед две години и половина се разделят, след което Даяна решава да изследва женската си сексуалност и да не започва отново сериозна връзка. \nТя смята, че тъй като разликата между нея и обикновеното момиче не е забележима, тогава няма нужда да предупреждава бъдещите си партньори. Когато Диана осъзнава, че отвътре е момиче, родителите й разбират решението й. \nОсвен това, Диана е родена с междинни признаци на жените и мъжете, така че гласът й не мутира и няма косми на лицето.\n", "date": "2017.11.20", "title": "Травестит скандално: Аз мълча за това, че съм мъж, а по време на секс никой не го забелязва (СНИМКИ 18+)"}
{"url": "https://www.blitz.bg/svyat/shokirashcho-razkritie-prints-khari-bil-na-3-godini-i-lezhal-v-bolnitsa-povedenieto-na-dayana-porazilo-lekarite_news558765.html", "text": "\n Всеки знае, че принцеса Даяна бе силна жена, която се бори за правата на човека по света, особено за бедните и болните от ХИВ. \n Но у дома тя винаги се радваше на ролята си на майка. Един от приятелите й наскоро откри ситуация, когато принц Хари бил болен и лежал в болница. \n Не само, че Даяна била с него през цялото време в болницата, но и помолила да спи в стаята, близо до него. Не искала да го остави и за миг, а принцът бил само на три години. \n Спането на пода не е за принцеси, но за всички майки това е нормално. Въпреки това, екипът от болницата предоставил матрак за принцесата, който бил по-удобен за нея. \n Даяна била на 26 години. \n", "date": "2017.11.20", "title": "Шокиращо разкритие! Принц Хари бил на 3 години и лежал в болница - поведението на Даяна поразило лекарите"}
{"url": "https://www.blitz.bg/svyat/tova-sa-litsata-na-izdirvanite-za-brutalno-napadenie-nad-advokat-v-atina-snimka_news559130.html", "text": "\n Появиха се снимки на двамата издирвани от гръцката полиция, за които се смята, че са отговорни за убийственото нападение в петък над адвокатка в центъра на Атина, при което тя пострада жестоко. Те са използвали военни гранати, с една от които бе прострелян кракът на адвокатката на Съюза на фотожурналистите в Гърция, пише \"Български новини\". \nГранатата съдържа бял фосфор, който е изгорил коляното на 55-годишната жена до неузнаваемост. Съюзът на фотожурналистите вече излезе и с протестно писмо в медиите срещу жестокия вандализъм. \n \n", "date": "2017.11.20", "title": "Това са лицата на издирваните за брутално нападение над адвокат в Атина (СНИМКА)"}
{"url": "https://www.blitz.bg/lyubopitno/evrika/izvestni-ucheni-otkrikha-che-dushata-naistina-sshchestvuva_news559131.html", "text": "\n Известните учени за квантова физика успели да дадат отговор на въпроса, с което се занимават всички религии и множество философи: \"Има ли човек душа?\" Американският лекар Стюарт Хамероф и британският психиатър сър Роджър Пенроуз научно доказали, че душата наистина съществува. \n \n Двамата експерти са автори на новата квантова теория за свеста, според която нашите души се намират в специфични структури, наречени микротубули, намиращи се в клетките на мозъка, а от там, след смъртта могат да излязат и да продължат да съществуват във Вселената. \n Доктор Хамероф от Университета в Аризона и Пенроуз работил тази теория още от 1996 г., когато тръгнал от идеята, че мозъкът е биологичен компютър, съставен от почти 100 милиарда неврони, т.е. нервни клетки и специални така наречени аксонски искри и синаптически връзки, които се държат като информационни компютърни мрежи. Те искали да докажат, че нашият съзнателен опит е резултат от процеса, който се провежда в микротубулите, които нарекли оркестрирана обективна редукция (Orch-OR). \n \n Експертите проучили случаите на хора, които са преживели клинична смърт. Техните микрочастици от мозъчните клетки изгубили количествени данни, но информацията в тях не била унищожена. С това Хамероф и Пенроу потвърждават, че душата не умира, а отива някъде във Вселената. \n - Ако след клинична смърт лекарите успеят да съживят пациента, цялата квантова информация се връща в микротубулите, а личността, която е била на ръба на живота, твърди, че има чувството, че е умряла. Човек, който наистина умира, неговата квантова информация напълно напуска тялото във вид на душа и продължава да съществуват някъде във Вселената, обяснява доктор Хамероф. \n", "date": "2017.11.20", "title": "Известни учени откриха, че душата наистина съществува"}
{"url": "https://www.blitz.bg/svyat/iznenada-grdata-na-amerikanska-zvezda-izskochi-tsyalata-dokato-pozirashe-za-snimki-18_news559132.html", "text": "В неудобно положение изпадна американската певица Синитта, която се появи на откриването на изложбата в Националната портретна галерия в Лондон с розов костюм с дълбоко деколте. Докато позираше за снимка, якето на звездата се отвори и гърдата й се показа на 100 процента, пише рен.тв.\nЗа капак тя не носеше сутиен. \nСинитта (54 г.) е певица, тв звезда, танцьорка и актриса, родом от Лондон. Годишният й доход през 2016 г. се оценява на 7 млн. паунда. Превод и редакция: БЛИЦ \n \n \n", "date": "2017.11.20", "title": "Изненада! Гърдата на американска звезда изскочи цялата, докато позираше за СНИМКИ (18+)"}
{"url": "https://www.blitz.bg/svyat/sara-dzhesika-parkr-prizna-s-kakvo-amerikantsite-svrzvat-rusiya-video_news559126.html", "text": "Сара Джесика Паркър сподели впечатленията си от пътуването си до Русия. Звездата от \"Сексът и градът\" казва, че пътувала с метрото в Москва, ходила по Арбат, научила за руски композитори и посетила няколко грузински ресторанта, пише рен.тв.\n\"В Санкт Петербург, имах време да опитам кебапа. Знаете ли, той е прекрасен и е толкова вкусен. На мен ми хареса. Когато съм в Ню Йорк, често ям храна на крак по улицата, защото в големия град не винаги има много време за закуска\", признава Паркър. \nАктрисата каза, че свързва Русия основно с културата, литературата, архитектурата и вкусната храна. \"За американците Русия е предимно балет и известни хореографи\", добавя тя. \nПаркър призна, че иска да се завърне в Санкт Петербург, Москва и да види други руски градове. Превод и редакция: БЛИЦ \n", "date": "2017.11.20", "title": "Сара Джесика Паркър призна с какво американците свързват Русия (ВИДЕО)"}
{"url": "https://www.blitz.bg/layfstayl/shoubiznes/samo-v-blits-grandiozen-skandal-raztrsi-kh-faktor-zritelite-na-bunt-svalyat-predavaneto-ot-ekran_news559061.html", "text": "Зрители на предаването \"Х фактор\" се вдигат на истински бунт в социалната мрежа след отпадането на Теодор от предаването снощи. Последният от отбора на момчетата си отиде след упреци от журито, а напред, след музикален дуел, продължи Мирослава.\nМалкото момиче, което обожава джаза, получи подкрепата на Заки и менторката си Саня. Криско пък от своя страна каза силни думи за Теодор. Гласът на Любо също отиде при младежа, но след изравняването на силите, вотът на зрителите показа, че по-малко подкрепа с есемеси е получил Тео. \nЗрители в социалните мрежи буквално се вдигнаха на бунт. Почти всички мнения, изразени на страницата на формата, показват, че всичко е нагласено, а от предаването си е тръгнало най-борещото, израстващо и талантливо момче. Според любителите на шоуто, Мирослава по-скоро приспива публиката, отколкото да вълнува. \nМинути преди елиминациите снощи, Теодор бе нападнат заради изказване за вече отпадналия Иван. Според много от зрителите този ход на журито е бил умишлен, за да може по-лесно да бъде отстранен един от най-силните претенденти и спряганият за победител във формата Теодор. Според почитателите на \"Х фактор\" Саня е казала тежката си дума и умишлено бута момичетата си напред, за да създаде прецедент в шоуто и за първи път момиче под 25 години да спечели формата.  Някои зрители дори призоваха това да е последният сезон на тази \"пародия\". \nПредлагаме ви част от мненията на феновете на шоуто, извадени от страницата на формата: \n \n", "date": "2017.11.20", "title": "Само в БЛИЦ! Грандиозен скандал разтърси \"Х фактор\", зрителите на бунт - свалят предаването от екран?"}
{"url": "https://www.blitz.bg/svyat/bezchinstvo-piyani-britanski-voynitsi-prebikha-mzh-v-krit-napadnakha-i-mlada-zhena_news559073.html", "text": "\n В Ханя единния наказателен съд днес остави в ареста двама британски войници, които пребиха  30-годишен грък в центъра Ханя без причина и повод, пише \"Български новини\". \n30-годишният мъж е бил със съпругата си и свой приятел, когато е бил нападнат от пияните британски войници. Той е настанен в болницата с множество травми и е в шок. \nМладият мъж е претърпял огромна фрактура в носа и има натъртвания по цялото му тяло. Британски войници са разположени в Ханя, в рамките на голямо учение, проведено в морската база в Суда. \nВ четвъртък, друга група пияни английски войници нападна и млада жена, отново в центъра на Ханя. \n \n", "date": "2017.11.20", "title": "Безчинство! Пияни британски войници пребиха мъж в Крит, нападнаха и млада жена"}
{"url": "https://www.blitz.bg/svyat/putin-stana-mechka-s-krila-snimki_news559078.html", "text": "\n Крилата мечка, която държи в ръцете си есетра, но е с лицето на руския президент Владимир Путин, изработи скулпторът аматьор от Виктор Кропачев. Творбата на автора от Астрахан се казва „Ум, сила и душа“.  \n„Тялото на мечката символизира Русия. Това животно е трудно да бъде спряно и не е лесно да бъде подчинено“, обясни скулпторът пред руски медии. \n \n \nЕсетрата пък символизирала Астраханска област. Именно там, по време на своя визита преди няколко години, Путин уловил млада есетра.  \nРеализирането на идеята на Кропачев му отнело около два месеца тежка работа, а средствата, които вложил, получил като субсидия от бюрото по труда за развитие на свой бизнес. \n \n \nЗа съжаление на автора, поне засега нито една изложбена зала не е пожелала да експонира неговото произведение на изкуството. Затова той смята да го подари на своя вдъхновител - Владимир Путин. Мечтае обаче да може да го направи лично. \n \n", "date": "2017.11.20", "title": "Путин стана мечка с крила (СНИМКИ)"}
{"url": "https://www.blitz.bg/lyubopitno/nauka-i-tekhnologii/ne-e-fantastichen-film-nasa-shche-pazi-khorata-ot-kosmicheski-virusi_news559076.html", "text": "\n Заболяването на хора с извънземен вирус звучи като сценарий за научнофантастичен филм. Това обаче е съвсем реална заплаха, която е провокирала НАСА и учени по света да разработят план за защита на човечеството от извънземни бактерии, съобщава онлайн изданието Engadget. \n Всъщност, учените работят по темата още от 1958 г. насам. През 1967 г. няколко държави подписват и Резолюция на ООН, която да управлява космическите мисии и пътувания. През годините се създават и пет категории, с които учените трябва да се съобразяват, когато разработват космически апарати. \n Целта е да се гарантира, че земни микроби няма да стигнат до отдалечените светове и да нарушат техния баланс дори и там да няма живот. Именно затова апаратът Cassini изгоря в атмосферата на Сатурн през септември т.г. \n С напредъка на космическите програми обаче вече човечеството гледа към редовни пътувания до Марс например. Преди това има ще има и мисии с взимане и връщане на проби на Земята. Всичко това създава нови рискове - потенциално непознати и неоткрити към дадения момент извънземни бактерии да се озоват на Земята. \n Затова НАСА има специален екип, който да се грижи за защита на Земята от подобни неканени гости. Това включва и разработка на методи, които да гарантират, че пробите, които пристигат от далечни светове, ще могат да се изучават в земните лаборатории сигурно и безопасно. \n Един от тях е DHMR, който нагрява компонентите на апарата до 110 градуса по Целзий в продължение на 47 часа или 125 градуса за 5 часа при почти нулева влажност. Технологията се използва и в момента и се смята за една от най-ефективните, като убива микроби не само по повърхността, но и вътре в материалите. \n Технологията, разбира се, не е всесилна. Затова се работи и по допълнение чрез комбинация от въглероден диоксид и пероцетна киселина, за да се стерилизират компонентите. Тъй като Марс има високо ниво на въглероден диоксид, учените дори проучват възможности да създадат местна технология за намаляване на биориска още преди компонентите и пробите да тръгнат към Земята. \n НАСА разработва и още една техника за почистване чрез разтвор от въглероден пероксид и вода, който да се пръска с много фини капки. Това обаче е метод, който ще се прилага избирателно, защото не е подходящ за цели кораби, а ако концентрацията на разтвора е прекалено силна, той ще е отровен за хората. \n Учените работят и по много други методи дори стерилизация чрез лъч от електрони. Специалистите казват, че може би някои мерки са твърде прекалени и притесненията са неоснователно големи. Тъй като обаче все още има много неясноти в състава и биоусловията на Марс например, те предпочитат да са сигурни и да имат множество готови методи, в случай на необходимост. Все пак никой не иска пандемия от космически вирус. \n", "date": "2017.11.20", "title": "Не е фантастичен филм: НАСА ще пази хората от космически вируси"}
{"url": "https://www.blitz.bg/svyat/masovi-buntove-v-ukrayna-naemnitsi-v-donbas-podgotvyat-prevrat-v-kiev_news559082.html", "text": "Във Въоръжените сили на Украйна все по-често се забелязват пораженчески настроения сред военнослужещите, пише украинският сайт в Харков nahnews.org. Разузнаването на ДНР получило копие от донесение в Службата за сигурност на Украйна, потвърждаващо снижението на морално-психологическото състояние сред украинските националисти и грузинските наемници.\nОказало се, че грузинските наемници в украинската зона на Донбас активно обсъждат по-нататъшните планове за борба със сегашните украински власти. От доноса до ССУ станало ясно, че украинските националисти разпространяват слухове, че „украинските власти ще предадат Донбас”, че „всичко беше напразно”, а така също необоснованите загуби на армията и доброволческите батальони. В частност, гибелта на Дмитрий Сумски с позивна „Шаман” се оказала за тях най-обидна. \n  \nВажно е да се отбележи, че при обсъждане на въпроса за подготовката към бунт се споменавало името или прякора „Крис” – чужд наемник от западните служби, наблюдаващ дейността на „Десен сектор”. \n  \nСпоред мнението на „Крис”, поражението на неговата армия (САЩ) във Виетнам започнало с разпространението на мнение на завърналите се ветерани, „че ние там бяхме напразно”. Именно с такива настроения, според куратора, се завръщат сега у дома украинските военнослужещи от Донбас. \n  \nВ тази връзка той препоръчва вниманието да се пренасочи от войната в Донбас към въвеждане на ред в Киев. \n  Превод и редакция: БЛИЦ \n \n", "date": "2017.11.20", "title": "Масови бунтове в Украйна, наемници в Донбас подготвят преврат в Киев"}
{"url": "https://www.blitz.bg/svyat/kakvo-neshcho-e-zlobata-zhena-podpali-sobstvenata-si-kola-ot-yad-snimka_news559081.html", "text": "36-годишна шофьорка от Ланкастър Каунти, Пенсилвания, бе арестувана, след като подпали автомобила си на паркинг в близост до детски център. Аманда Силиман така се вбесила на повредения си Ford Taurus, че решила да му драсне клечката, съобщава Trib Live.\n Афектираната жена обяснила на пристигналите полицаи, че колата за пореден път я оставяла на пътя. Това така разстроило Аманда, че извадила розова тениска от багажа си, напоила я с парфюма си, пъхнала я в гърловината на резервоара и я запалила. 15-годишният Taurus пламнал като факла и изгорял напълно, преди да дойде пожарната. \n Полицаите отвели Силиман директно в ареста с обвинение за палеж, притежание на запалителни материали, създаване на предпоставки за катастрофа, вандализъм и нарушаване на обществения ред. Тя не могла да плати определената от съда гаранция от $25 000 и ще дочака присъдата си зад решетките. \n", "date": "2017.11.20", "title": "Какво нещо е злобата! Жена подпали собствената си кола от яд (СНИМКА)"}
{"url": "https://www.blitz.bg/svyat/britanski-medii-v-panika-ruski-korab-prizrak-s-ordi-zarazeni-plkhove-kanibali-se-poyavi-kray-kaliforniya-video_news559072.html", "text": "\n Британски медии съобщават тревожна новина, че край бреговете на Калифорния се е появил руски кораб призрак. \nЗа зловещата находка съобщават Mirror, Daily Mail и The Sun. Таблоидите пишат, че останките на кораба, снимани в Калифорния, може да са на руския круизен лайнер \"Любов Орлова\". Старият пътнически кораб бил продаден за скрап и пропаднал докато бил буксиран от Канада в Доминиканската република през 2013 година. \nИзданията съпровождат информациите за тайнствения кораб-призрак със смразяващи подробности. \n  \n\"Експерти се опасяват, че 40-годишният лайнер бъка от хиляди заразени плъхове канибали, които нямат друг източник на храна, освен роднините си\", пише Daily Mail. \n\"Останките на руския кораб-призрак бяха изхвърлени на крайбрежието, след като е бил превзет от орди плъхове канибали\", допълва Sun. \nТаблоидите се позовават на документалния филм на Science Channel. В него се пояснява, че останките на кораба призрак изобщо не са на \"Любов Орлова\", а на американски танкер и се намират на крайбрежието на Калифорния още от 1930 г. Но британските таблоиди лансират на първо място своята версия, само Daily Mail уточнява, че това може да е и танкер.  Превод: БЛИЦ \n \n \n \n", "date": "2017.11.20", "title": "Британски медии в паника! Руски кораб призрак с орди заразени плъхове канибали се появи край Калифорния! (ВИДЕО)"}
{"url": "https://www.blitz.bg/svyat/makedonski-medii-grmnakha-gruevski-s-ogromno-nedvizhimo-imushchestvo-v-nay-skpite-chasti-na-evropa_news559103.html", "text": "Бившият македонски премиер Никола Груевски притежава огромна сграда на стойност от 7 милиона евро в белгийския град Антверпен. Това съобщава бившият кореспондент на държавната информационна агенция в Скопие МИА Бобан Нонкович, цитиран от БГНЕС.\nСпоред него \"фамилията е закупила къщи и по хърватската крайбрежна ивица на Адриатическо море\". В информацията пише, че \"Груйо /така наричат Груевски в Македония, бел.ред./ е бил докторонт в Монте Карло\". Обвиненията на Нонкович са оповестени в днешния брой на \"Слободен печат\". \nВ последния си брой седмичникът \"Фокус\" съобщи, че братовчедът на Никола Груевски Сашо Миялков е \"навлязъл мощно в петролния бизнес чрез компанията \"ОМ Петрол\". \n\"Той /Миялков/ е закупил \"петролни складове и три бензиностанции от веригата \"РТ Транс\", пише в разследването. В него се подчертава, че Сашо Миялков е закупил и строителната компания \"София градба\", а вече е акционер и в \"Жито полог\" и \"ЗК Пелагония\" и е част от собствениците на \"Здраве Радово\". \nСашо Миялков бе дългогодишен директор на контраразузнаването. Той се смята за един от основните организатори на масовото подслушване в Република Македония, което вкара страната в безпрецедентна политическа криза продължила над 2 години.\n", "date": "2017.11.20", "title": "Македонски медии гръмнаха: Груевски с огромно недвижимо имущество в най-скъпите части на Европа!"}
{"url": "https://www.blitz.bg/svyat/kitay-otnovo-smaya-sveta-pusna-na-voda-prviya-korab-s-elektricheski-dvigatel-v-choveshkata-istoriya_news558865.html", "text": "\n Първият кораб в света, работещ с електрическа енергия, беше пуснат в китайския град Гуанджоу. Плавателният съд се  \n \n \n Чжуцзян Превод: БЛИЦ \n", "date": "2017.11.20", "title": "Китай отново смая света, пусна на вода първия кораб с електрически двигател в човешката история"}
{"url": "https://www.blitz.bg/layfstayl/skorost/nemski-eksperti-ot-tuv-obyavikha-klasatsiyata-na-nay-nadezhdnite-avtomobili-za-2017-g_news559007.html", "text": "Германската асоциация за технически надзор (TUV) публикува рейтинг на надеждността на автомобилите. Експертите анализираха данни за около 10 милиона действителни тестове на превозни средства, проведени от юли 2016 г. до юни 2017 г. Крайният показател на модела (общо 225 - най-популярните машини в Европа) се изчислява на базата на сериозните неизправности, например дефекти на двигателя, трансмисията, шасито, окачването, спирачките.\nВ резултат на това най-надеждният сред двегодишните  и тригодишните автомобили е признат Mercedes-Benz SLK. Втората по надеждност кола е Volkswagen Golf Sportsvan, третото място беше разделено между още два Mercedes - B класа и GLK. \nВъв възрастовата категория от четири до пет години, Mercedes-Benz B-класа, Porsche 911, Mazda CX-5 и Audi Q5 са начело.Най-сигурният автомобил сред шест и седемгодишните машини, експертите посочиха Porsche 911. Списъкът включва също Audi Q5 и TT, Honda CR-V и Mazda трета серия. Превод и редакция: БЛИЦ \n \n", "date": "2017.11.20", "title": "Немски експерти от TUV обявиха класацията на най-надеждните автомобили за 2017 г."}
{"url": "https://www.blitz.bg/svyat/kitay-obeshchava-revolyutsiya-na-toaletnite-no-kakvo-oznachava-tova_news559027.html", "text": "Китай обяви планове за изграждане и модернизиране на 64 000 обществени тоалетни от 2018 до 2020 г. като част от своята \"революция на тоалетните\" за стимулиране на туризма и увеличаване на приноса на този сектор за икономическия растеж, предаде Reuters.\n Пекин иска да развива и разширява сектора на услугите, за да излезе от системата на икономически растеж, подхранван от увеличаване на дълговете и инвестициите, като в същото време да компенсира продължаващото слабо световно търсене на китайски стоки за износ. \n Три години \"революция на тоалетните\" са довели до значителни постижения, посочва Китайската национална туристическа агенция, след като перспективите за бързо развиващия се сектор бяха помрачени от множество оплаквания за хигиената в тоалетните в китайските туристически обекти. \n От 2015 г. Китай е вложил 1,04 милиарда юана в построяването и ремонта на 68 000 тоалетни, надхвърляйки заложената тригодишна цел от 57 000 тоалетни, отбелязва агенция XINHUA. \n Според новата инициатива се планира да бъдат изградени 47 000 нови тоалетни, а 17 000 вече съществуващи да бъдат модернизирани през следващите три години. \n", "date": "2017.11.20", "title": "Китай обещава \"революция на тоалетните\", но какво означава това?"}
{"url": "https://www.blitz.bg/kriminalni/nakazanie/v-zatvora-umrya-nay-prochutiyat-serien-ubiets-v-sveta_news559040.html", "text": "\n Серийният убиец Чарлз Менсън, който изтърпяваше доживотна присъда, е починал в американски затвор на 84 г. предаде TMZ. \nСестрата на една от жертвите на Менсън е разказала, че са ѝ позвънили от затвора, в който престъпникът изтърпяваше наказанието си, и са ѝ съобщили, че той е умрял в неделя, в 20.30 часа местно време.  \n  \nЧарлз Менсън е един от най-известните серийни убийци на на XX века. През 1969 г. заедно с членовете на своята комуна той убива съпругата на режисьора Роман Полански актрисата Шерън Тейт и четирима нейни познати. Менсън е признат за виновен и за други две убийства. Превод: БЛИЦ \n", "date": "2017.11.20", "title": "В затвора умря най-прочутият сериен убиец в света"}
{"url": "https://www.blitz.bg/svyat/v-siriya-zapochna-lov-na-operatori-na-protivotankovi-kompleksi-tow-2_news559012.html", "text": "В северната част на централната сирийска провинция Хама продължават боевете с обкръжените терористични групировки ИД и „Джебхат ан-Нусра”. Сирийската армия методично настъпва, преодолявайки най-силните оръжия на противника – противотанковите комплекси и джихад-мобилите на \"Нусрите\".\nТерористите използват както стари съветски комплекси, взети от складовете на сирийската армия, така и американски TOW-2, които коалицията „случайно загубила в пустинята”. Те са използвани, както по бронирани цели, така и за борба със сирийската пехота. Затова добрите оператори сред терористите са ценени изключително високо. \n  \nЕдин от тези „майстори” беше Халид Халуф от 13-а дивизия на „Свободната армия на Идлиб” – той предпочиташе удари по сирийски войници и техните съюзници, а не честни и равностойни двубои с танкове. \n  \nНа 18 ноември той атакувал от своя TOW-2 сирийски войници и дори направил видеозапис. Още същия ден обаче той е унищожен с ответен огън, и то по ирония на съдбата с изстрел на руски ПТРК „Конкурс”. \n  \nВпрочем той е вторият изявен оператор на TOW-2 сред джихадистите, унищожен миналата седмица. Преди това смъртта си намери Хамдо Ахмад ал-Хамуд. При опит да прояви уменията си, той е ликвидиран с пряко попадение на фугасен снаряд от оръдие на танк Т-72. \n  Превод и редакция: БЛИЦ \n \n", "date": "2017.11.20", "title": "В Сирия започна лов на оператори на противотанкови комплекси TOW-2"}
{"url": "https://www.blitz.bg/analizi-i-komentari/yamayskata-koalitsiya-se-provali-s-grm-i-tryask-v-germaniya-umuvat-sledvashchiya-khod_news559046.html", "text": "\n Председателят на Християндемократическия съюз (ХДС) Ангела Меркел изрази съжаление по повод решението на Свободната демократическа партия (СвДП) на Кристиан Линднер да преустанови участието си в предварителните преговори за съставяне на „ямайска“ коалиция в Берлин (Съюза (ХДС/ХСС), СвДП и „Зелени“), отбелязва националният ежедневник Die Welt. \n„Това е денят за дълбок размисъл за това какво ще се случи в Германия оттук нататък“, призна Меркел след изненадващото решение на Линднер, обявено в нощта на понеделник. Канцлерът на ФРГ допълни, че свободните демократи са станали от масата за преговори в момент, в който участващите партии са били на път да постигнат споразумение. В трудния за Германия момент, Меркел увери, че ще продължи с отговорното си управление. \nПо информация на националния ежедневник Die Zeit ще има нови избори или правителство на малцинството. В нощта срещу понеделник бе съобщено, че канцлерът на ФРГ Ангела Меркел (ХДС) се застъпва за провеждането на нови избори в Германия. Бе определена дори и дата за вота – 22 април. В редиците на Християндемократическия съюз (ХДС) обаче определиха информацията като „пълна глупост“. \nНо Меркел по-рано бе заявила, че няма да води правителство на малцинството. Във всеки случай, за партията „Левица“ новите избори са „демократично подходящото последствие\" след сриването на междупартийните преговори за съставяне на „ямайска коалиция“ в Берлин между Съюза (ХДС/ ХСС), Свободната демократическа партия (СвДП) и „Зелени“. Провалът им бе обявен в нощта срещу понеделник, след четири седмици на интензивни сондажи между участващите партии, уточнява \"Фокус\". \nПрипомняме, че късно вечерта в неделя, Свободната демократическа партия се отказа от участие в преговорите. Нейният председател Кристиан Линднер заяви, че „е по-добре да не управляваме, отколкото да управляваме зле“. Линднер не даде повече ясното, но неговата формация, Съюзът (ХДС/ХСС) и партията „Зелени“ имаха най-големи различия главно що се отнася до темите, свързани с бежанците и климата. \n", "date": "2017.11.20", "title": "\"Ямайската\" коалиция се провали с гръм и трясък, в Германия умуват следващия ход"}
{"url": "https://www.blitz.bg/svyat/zrelishchno-video-ruski-dron-nasochva-s-lazer-snaryadi-porazyavashchi-dzhikhadistite-s-ubiystvena-tochnost-v-siriya_news559018.html", "text": "Руският оръжеен експерт Юрий Лямин пръв забеляза в Сирия необичаен руски безпилотен летателен апарат. Според него, неизвестният БЛА с помощта на лазерен целеуказател-далекомер осветява целите за управляеми артилерийски снаряди, които поразяват обектите с ювелирна точност. Действието става в района на Абу-Кемал, твърди imp-navigator.livejournal.com.\nБЛИЦ припомня, че през септември в интернет беше публикуван видеозапис от полета на руски разузнавателен дрон „Орион” над селището Ал-Латамина в сирийската провинция Хама. Има основания да се предполага, че край Абу-Кемал работи именно „Орион”. \n  \nМаксималната продължителност на полета на „Орион” е над 24 часа, а височината му е около 8000 м. Апаратът може да вземе на борда си до 300 кг полезен товар. В състава на комплекса „Орион” влизат от 4 до 6 безпилотника и земна станция. \n  Превод и редакция: БЛИЦ \n \n \n", "date": "2017.11.20", "title": "Зрелищно ВИДЕО: Руски дрон насочва с лазер снаряди, поразяващи джихадистите с убийствена точност в Сирия"}
{"url": "https://www.blitz.bg/svyat/izraelski-ministr-poddrzhame-tayni-vrzki-s-mnogo-arabski-strani_news559048.html", "text": "Израел поддържа „тайни връзки“ с много арабски и мюсюлмански страни, но ги държи в тайна по тяхна молба, съобщи Daily Sabbah, позовавайки се на министър от израелския кабинет. Ювал Щайниц, министър на енергетиката, заяви: „Ние имаме отношения, някои от които тайни, с много арабски и мюсюлмански страни“. По думите му връзките са „дискретни“ по искане на другите страни, а не на Израел.\n „Уважаваме желанието на другата страна, с която поддържаме отношения и развиваме контакти, независимо дали става въпрос за Саудитска Арабия или друга държава“, заяви министърът. \n Въпреки че Саудитска Арабия и Израел нямат официални дипломатически отношения, то те имат общ враг в лицето на Иран. И двете страни искат да ограничат разширяващото се влияние на Техеран в Близкия изток. Министър-председателят на Израел Бенямин Нетаняху многократно е говорил с гордост за нарастващото сближаване с „умерените арабски държави“, без да ги именува. Предполага се, че визира Саудитска Арабия. \n Подкрепената от Иран „Хизбула“ е враг в лицето на Израел. Лидерът на шиитската военна организация Хасан Насрала заяви наскоро, че има информация, че Саудитска Арабия е поискала от Израел да нападне Ливан, където „Хизбула“ има голямо влияние. \n", "date": "2017.11.20", "title": "Израелски министър: Поддържаме тайни връзки с много арабски страни!"}
