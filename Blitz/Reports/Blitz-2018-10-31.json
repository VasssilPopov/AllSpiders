{"url": "https://www.blitz.bg/obshtestvo/iztrita-publikatsiya-za-ubietsa-viktorio-vv-feysbuk-razgnevi-vsichki-v-sotsialnata-mrezha_news636710.html", "text": "Един изтрит пост от администраторите във фейсбук предизвика истинска лавина от гняв в социалната мрежа. Става дума за публикация на Радина Ралчева, специалист в областта на рекламата и връзките с обществеността, която живее в Берлин.   Тя сподели в социалната мрежа своето мнение по повод поредното шокиращо убийство, при което баща уби майката на детето си и собствената си дъщеричка на 1 годинка,  Ралчева написа следното: \"Значи можете да крещите нон стоп против майките на деца с увреждания, против Истанбулската конвенция, против Северин, циганите, арабите, евреите, помаците, турците, бежанците, либералите, гейовете, лудите, възрастните и т.н, можете да пребивате бездомници и клошари, можете да мъчите животни, можете да клеймите всеки различен от тъпия ви стереотип, можете да сте “велики” борци за националното, православното, традициите, можете да разкъсвате всеки мислещ прогресивно и извън схемите, можете да обличате носии, да друсате хора като малоумни на произволни места, можете да правите бдения да запазване на семейните ценности, да организирате ракиени контрапротести, да громите еврогейството, да организирате групови кръщанета, сватби и т.н, да размахвате знамена и татуировки на национални герои, с които нямате дори една допирна точка, можете да обвинявате всички и всичко за собствената си безпомощност и неудовлетвореност, можете да псувате ощетените и да ритате слабите, можете да чертаете разделителни линии и да вдигате стени от омраза и агресия. Това можете. А сега сте тихи. Мнооого тихи. Ето ви го. Убиец. На жена си, на невръстното си дете, на себе си. Точно във вашия калъп е. Бял, българин, левент, патриот, православен, навлечен в носия и посаден в църква, представящ традицонните български ценности и семейство. Тихи сте. Не ви чуваааааам.\" Скоро след публикуването на мнението ѝ обаче текстът на Ралчева е свален от социалната мрежа, тъй като е бил докладван от потребители, които са се почувствали засегнати от него. Подобни практики не са рядкост във Фейсбук и често са логични и обосновани, особено за постове прокламиращи насилие, омраза или антидемократична пропаганда. В други обаче това не е така и често правилата на социалната мрежа се използват от откровени тролове, които организирано докладват определени профили.  Това, което последва изтриването на публикацията на Ралчева, която вероятно не се е харесала на българите с подчертано \"патриотични\" нагласи, обаче е доста рядко явление. След като мнението ѝ изчезна от социалната мрежа, то започна да се споделя лавинообразно от огромен брой други потребители в социалната мрежа без да бъде санкционирано. ", "date": "2018.10.31", "title": "Изтрита публикация за убиеца Викторио във Фейсбук разгневи всички в социалната мрежа"}
{"url": "https://www.blitz.bg/politika/vmro-vsichki-zamesili-ni-v-skhemata-s-trgoviya-s-blgarsko-grazhdanstvo-dlzhat-nay-malkoto-izvinenie_news636723.html", "text": "Всички, намесили името на ВМРО и на лидера ѝ Красимир Каракачанов в скандалната схема с търговия с българско гражданство, по която тече проверка на спецпрокуратурата, дължат най-малкото извинение за уронване на престижа. Това обявиха от ВМРО в официална позиция, изпратена до медиите.  \"От днешната пресконференция на Специализираната прокуратура, на която бяха обявени данни за разследването за измами с документи за български произход и арестите в Държавната агенция за българите в чужбина, стана ясно, че няма никакви сведения ВМРО и Красимир Каракачанов да са съучастници по някакъв начин\", посочват от партията.  От ВМРО уточняват, че заместник-главният прокурор Иван Гешев в отговор на журналистически въпроси е обявил, че „…към момента от събраните доказателства няма връзка на министър Каракачанов с описаната престъпна дейност…“ и „…няма данни да е замесена партията ВМРО или адресът на централата ѝ…“.  \"Ние, Патриотите от ВМРО, продължаваме да държим, че лицата от български етнически произход трябва да получават българско гражданство по облекчена процедура. Това е наша кауза, вярваме, че е национална кауза – България да бъде истинска майка за всички свои чеда, от всички български етнически землища!\", заявяват от партията.  \"Припомняме и категоричната си позиция, че всеки, позволил си да спекулира и да се облагодетелства на гърба на нашите сънародници, които искат българско гражданство, трябва да бъде преследван с цялата строгост на закона\", се казва още в позицията. ", "date": "2018.10.31", "title": "ВМРО: Всички, замесили ни в схемата с търговия с българско гражданство, дължат най-малкото извинение"}
{"url": "https://www.blitz.bg/obshtestvo/babkh-izvrshi-proverki-vv-vrzka-s-kachestvoto-na-kashkaval-v-detski-gradini-i-uchebni-zavedeniya_news636725.html", "text": "Областната дирекция по безопасност на храните (ОДБХ)-Сливен извърши проверки по два сигнала за доставка на кашкавал с плесен в училища на територията на Сливен по схемата „Училищно мляко” в регламентираните за това срокове и процедури. Откритите млечни  продукти с нарушени опаковки са поставени под забрана от инспекторите и са насочени за унищожаване.     Първият сигнал постъпва на 25 октомври 2018 г. в Областна дирекция по безопасност на храните (ОДБХ)-Сливен за доставка на кашкавал с плесен за учениците в Начално училище „Васил Левски” в града. Веднага е извършена проверка в училището. Установява се, че за периода 22-26 октомври 2018 г. са направени две доставки на български кашкавал от краве мляко по БДС 14:2010  от склад в Сливен, собственост на фирма със седалище Ямбол.     При проверката в учебното заведение са намерени бройки кашкавал в срок на годност от същата партида, цитирана в сигнала, произведени от фирма за млечни продукти в Хасково. Кашкавалът е бил с видими петна от плесен. Взетите проби за анализ са изследвани в лаборатория към ОДБХ-Сливен. Според протокола от лабораторния анализ е установено, че опаковката на кашкавала е неплътно прилепнала и страничните повърхности са покрити с плесен.     От склада в Сливен на 22 и 24 октомври 2018 са реализирани доставки за детски градини и учебни заведения на територията на града. В склада не са установени налични количества, тъй като остатъкът от тях е върнат в склад на фирмата в Ямбол.     За установеното несъответствие с качеството на кашкавала, ОДБХ-Сливен информира с официални писма директора на ОДБХ-Ямбол, на чиято територия се намира склада на фирмата дистрибутор и директора на ОДБХ-Хасково, на чиято територия е предприятието производител на кашкавала, за предприемане на последващи действия.     ОДБХ-Ямбол извършва проверка в склад на фирмата дистрибутор. Установено е, че количеството кашкавал от Сливен и наличното количество в склада в Ямбол са върнати на предприятието производител в Хасково. От своя страна ОДБХ-Хасково извършва проверка в предприятието производител, при която не са открити налични количества от кашкавал от същата партида. За тази партида са представени лабораторни анализи от изпитване, при които не са установени несъответствия. В следствие на проверката е връчено предписание.     Във връзка с постъпил онлайн сигнал на 29 октомври 2018 за кашкавал с плесен в училище „Св.св.Кирил и Методий” в Сливен е извършена проверка в училището и е установено, че кашкавалът е от същата партида - доставен е в училището на 23 октомври 2018 г. от дистрибутора в Ямбол. При проверката млечните продукти с нарушени опаковки са поставени под забрана от инспекторите и са  насочени за унищожаване. Директорът на ОДБХ-Сливен с официално писмо уведомява директорите на ОДБХ-Хасково и Ямбол за предприемане на последващи действия.     Действията на БАБХ във връзка с качеството на млечни продукти по подадените сигнали продължават.          ", "date": "2018.10.31", "title": "БАБХ извърши проверки във връзка с качеството на кашкавал в детски градини и учебни заведения"}
{"url": "https://www.blitz.bg/obshtestvo/zdravniyat-ministr-poiska-ot-patriarkh-neofit-tsrkvata-da-podkrepi-donorstvoto_news636731.html", "text": "Министърът на здравеопазването Кирил Ананиев отправи молба към Негово Светейшество патриарх Неофит църквата да насърчи и подкрепи донорството на органи при настъпила мозъчна смърт, за да могат хората, които чакат за трансплантация, да получат шанс да живеят, съобщава bTV.   Министър Ананиев посочи, че в момента в листата на чакащите за трансплантация български граждани са 1137 души, като най-голям е броят на чакащите за трансплантация на бъбрек – 1024. За да получат всички тези хора шанс да продължат да живеят, е необходима обществена съпричастност.    Снимка: Министерство на здравеопазването  Затова Министерството на здравеопазването търси подкрепата и на Българската православна църква, която да призове миряните да бъдат съпричастни с чакащите за трансплантация и техните семейства.  От своя страна Негово Светейшество патриарх Неофит запозна министъра с позицията на Св. Синод на БПЦ-БП по отношение на трансплантацията на органи и донорството. Министър Ананиев пое ангажимент към Негово Светейшество патриарх Неофит и писмено да отправи молбата си до Св. Синод, която ще бъде разгледана по време на предстоящата зимна сесия. Министър Ананиев изложи пред Негово Светейшество всички мерки, които Министерството на здравеопазването е предприело за решаване на проблема, сред които са Национална програма за развитие на донорството и Пътна карта към нея, работа с координаторите по места и развиване на трансплантационната мрежа в страната  .", "date": "2018.10.31", "title": "Здравният министър поиска от патриарх Неофит църквата да подкрепи донорството"}
{"url": "https://www.blitz.bg/obshtestvo/investitori-razkazakha-pred-sda-za-reketa-na-ivancheva_news636729.html", "text": "Инвеститори и строителни предприемачи дадоха показания пред спецсъда по делото срещу отстранената кметица на “Младост” Десислава Иванчева, заместничката й Биляна Петрова и посредника в корупционната схема Петко Дюлгеров,   Те разказаха, че Иванчева искала да правят дарения и да изграждат детски и спортни площадки, за да им придвижи преписките. Бойко Дерменджиев обясни, че имал няколко срещи с нея. “Бях инвестирал 12 000 лв., а преписката ми не беше придвижена. Това стана едва след ареста на Иванчева”, разказа инвеститорът. Той обясни, че е започнал строеж, а на запис от охранителни камери се виждало как Иванчева и Биляна Петрова влизат в имота му с личния автомобил на Петрова през нощта.  Пред охранителите казали, че са кметицата и заместничката й и можело да правят каквото поискат. “Уговорихме среща, за да обсъдим дарението, а в общината беше извикала свидетели и ми връчи заповед за спиране на строежа”, каза Дерменджиев ", "date": "2018.10.31", "title": "Инвеститори разказаха пред съда за рекета на Иванчева"}
{"url": "https://www.blitz.bg/ikonomika/temenuzhka-petkova-obyavi-golyama-ikonomicheska-novina-za-blgariya_news636732.html", "text": "Българската страна разглежда възможността да участва като акционер в реализацията на проекта за изграждане на терминал за втечнен природен газ до Александруполис. По този начинще осигурим доставки на природен газ за България от различни източници, включително и от Съединените американскищати. Този проект е в пълна синергия с газовата връзка Гърция-България и тяхното изграждане ще допринесе в значителна степен за осигуряване на енергийната сигурност за България и региона. Това каза енергийният министър Теменужка Петкова по време на среща с американския посланик Ерик Рубин днес, съобщиха от Министерството на енергетиката.   По думите й до края на 2018 г. се очаква страната ни да финализира участието си е проекта за LNG терминал до Александруполис. По отношение на интерконектора с Гърция, Петкова поясни, че всички тръжни процедури са в ход и през втората половина на 2020 г. газовата връзка ще бъде въведена в търговска експлоатация.  По време на срещата бе дискутирана и темата с работата на двете американски топлоелектрически централи у нас – „Ей И Ес Гълъбово“ и „Контур Глобал“. „Двете централи са базова мощност за българската енергетика. Уверена съм, че благодарение на конструктивния диалог, който водим с колегите, ще намерим приемливо и за двете страни решение, що се отнася до дългосрочните договори“, отбеляза министър Петкова. ", "date": "2018.10.31", "title": "Теменужка Петкова обяви голяма икономическа новина за България"}
{"url": "https://www.blitz.bg/obshtestvo/sindromt-na-mrtviya-zadnik-e-neshcho-realno-a-vie-imate-li-go_news636726.html", "text": "Опасностите, които крие продължителното заседяване, са добре установени. То може да засили вероятността от развиването на всичко - от сърдечни заболявания до рак и диабет, и може да съкрати живота на човек с години. Има обаче един страничен ефект, който може би хората не осъзнават, че е свързан с това, че държат задните си части, паркирани в стол по цял ден.Американците конкретно седят толкова дълго, че задните им части буквално заспиват. “Синдромът на мъртвия задник,” или глутеалната амнезия, е състояние, което се поражда, когато седалищните ви мускули се възпаляват и забравят да функционират нормално.  “Прекалено дългото заседяване може да ограничи притока на кръв, причинявайки глутеална амнезия, което пък може да доведе до болка в бедрата, в кръста и проблеми с глезените. В такъв случай седалищните мускули не функционират правилно, дори и ако правите упражнения, с които да ги натоварвате,” казва Донован Грийн, фитнес инструктор на звездите и автор. Според физиотерапевта Кели Старет, седалищните мускули нямат предназначение да носят тежест в дълги периоди от време. Прекарването на толкова много време в седнало положение намалява способността на тялото ви да използва вашите невероятно силни седалищни мускули, когато имате нужда от тях. “Продължителната сгъната позиция на бедрото и натиска върху тъканите се отразява негативно на работата на седалищните мускули, или казано на разговорен език се получава ‘мъртъв задник,’” добавя тя. Хората, които имат синдрома на мъртвия задник, може да изпитат същото усещане, както когато някаква част от тялото им “заспива”, пише Huffpost, цитиран от profit.bg.  “Техническият термин за това е ‘парестезия’ - анормално усещане в тялото, причинено от притискането или раздразнението на нерви,” казва Марк Бендън от Тексаския университет, който е и говорител на Varidesk. Той също така добавя, че симптомите на парестезията може да варират от леки до тежки и могат да бъдат краткотрайни или продължителни. Как да познаете дали развивате това състояние? Основният източник на това състояние е бездействието, така че ако прекарвате часове наред всеки ден в стола си, рискът да се сдобиете с него се увеличава. “Множество проучвания доказват, че седенето в продължителни периоди от време оказва влияние върху това колко добре можем да свиваме нашите седалищни мускули и да ги използваме ефективно,” казва Грийн. Той също така отбелязва, че когато седалищните ви мускули спрат да работят както трябва заради липсата на активност и стимулиране, това причинява напрежение и върху други мускули и стави и се стига до състояние, при което по-слаби мускули трябва да вършат работата на по-силните големи седалищни мускули.  Така по-малките помощни мускули на бедрото и крака вече поемат движението и контролират силата, с която се натоварват бедрата, гръбначния стълб и кръста.  Стегнатостта на мускулите на бедрата също е основна причина за синдрома на мъртвия задник. Избирането на неподходящи упражнения или неправилното им изпълнение също може да допринесе за това състояние. Как да предотвратите синдрома на „мъртвия задник“? Според Джеф Бел, съосновател и основен фитнес инструктор в Belleon Body NYC, “големият седалищен мускул е направен за сила и скорост и трябва редовно да бъде подсилван с изкачаване, клякане, бягане, напади и ходене, ако искаме да бъдете в топ форма.” Най-добрият начин да предотвратите синдрома на мъртвия задник е като поддържате активен и здравословен начин на живот. Ако се заседявате в продължителни периоди от време, Бел препоръчва редовно да правите почивки, в които ставате, разтягате се и се разхождате с цел поддържане на седалищните мускули активни през деня. “Добро правило е, че на всеки час седене трябва да се изправяте и да се движите по 10 минути, за да попречите на седалищните си мускули да заспиват” казва той. Ето няколко упражнения, с които да поддържате седалищните си мускули във форма: 1. Клякане с широко разтворени крака и подскоци: Застанете с крака, разкрачени малко повече от широчината на раменете ви. Клекнете до 90 градуса. Използвайте седалищните си мускули, за да подскочите възможно най-високо, като след това се приземявате отново в клекнало положение. 2. Странично движение с тренировъчни ластици: Вземете тренировъчен ластик и го поставете над глезените си. Свийте колене и започнете да ходите странично, като правите 10 стъпки наляво и после още 10 в обратната посока. Това упражнение ще заздрави седалищните ви мускули, според Грийн. 3. Странични напади: Това е страхотно упражнение за долната част на тялото. Застанете със събрани крака, след това направете стъпка колкото можете повече наляво, като сгъвате лявото коляно на 90 градуса. Дръжте десния си крак изпънат. Повторете на другата страна. 4. Клякане с пудовка: Хванете пудовката, вдигнете я на нивото на гърдите си и дръжте лактите си близо до тялото. Застанете в позиция за клякане, като сваляте тялото си на 90 градуса или повече. Докато се спускате, дръжте тежестта, така че да стои над нивото на гърдите ви и да не натоварвате кръста си.  5. Странично стъпване нагоре: Намерете повърхност, която е достатъчно стабилна, за да издържи тежестта на тялото ви и е поне на височината на коленете ви. Застанете с дясното рамо към повърността. Поставете десния си крак на повърността и използвайте седалищните си мускули и големия бедрен мускул, за да стъпите нагоре. Повторете го 10 пъти, преди да се обърнете на другата страна. Като бонус упражнение Грийн съветва да стягате мускулите на седалището си от време на време през деня.", "date": "2018.10.31", "title": "Синдромът на мъртвия задник е нещо реално! А вие имате ли го?"}
{"url": "https://www.blitz.bg/politika/byudzhett-za-mvr-e-reshen-tsvetanov-preporcha-na-ministra-da-izdade-stikhosbirka-na-talantlivite-sluzhiteli_news636733.html", "text": "Милиард и половина лева е бюджетът на МВР за 2019 година. 200 милиона лева повече отиват за полицейски заплати. Това стана ясно по време на заседание на парламентарната вътрешна комисия.​​​​​​​ От синдиката на администрацията в МВР подкрепиха бюджета на силовото ведомство със стих. Цветан Цветанов препоръча на министъра да издаде стихосбирка на талантливите служители. С това бюджетът на МВР за 2019 г. мина на първо четене в комисия.Нови 200 автомобили ще получат полицаите. Освен тях други 300 полицейски автомобила ще получат патрулите от Охранителна полиция.  В момента в министерството има обявена обществена поръчка и за доставката на 300 електрошокови пистолета. С такива оръжия е оборудвана полицията в Ню Йорк. Те са на въоръжение у нас от 2004 г., но не всички полицаи разполагат с такива. В столичното звено за борба с безредиците няма защитно облекло за всички. Там са заети 90 души, които разполагат с 18-19 комплекта оборудване за масови безредици. Оборудването включва защитна жилетка и каска. Всичко това тежи над 20 кг и полицаите понякога изкарват така с часове. Отскоро имат спрей от лют червен пипер и електрическите пистолети. Опозицията е против макрорамката за следващата година за силовото ведомство. Не оставали средства за основни ремонти на полицейските управления. Иван Иванов от БСП призна, че всеки сектор иска повече средства и на пръв поглед в бюджета на МВР има увеличение на средствата. Не виждаме никакво предложение за реформа в този бюджет, смята социалистът. Не виждаме крачка напред в дигитализацията на МВР, притеснен е Иванов. Трябва да се съобразяваме с възможностите на държавата, каза председателят на вътрешната комисия Цветан Цветанов. Вътрешният министър Младен Маринов призна, че материално-техническата база в МВР не е добра. Имало обаче интерес за работа във ведомството. Ставаме по-привлекателни за работа, доволен е той. \"Гарантирате ли по-високо качество на услугата сигурност\", попита Красимир Янков. В отговор Маринов заяви, че това е задача на ведомството. Според министъра, има и спад на престъпността.", "date": "2018.10.31", "title": "Бюджетът за МВР е решен! Цветанов препоръча на министъра да издаде стихосбирка на талантливите служители"}
{"url": "https://www.blitz.bg/obshtestvo/taksidzhiyata-koyto-otkaza-da-vzeme-nikol-predi-da-ya-ubie-viktorio-na-pritsel-v-mrezhata-edni-go-klnat-drugi-zashchitavat_news636728.html", "text": "Таксиметровият шофьор, който отказа да вземе Никол преди жестокото убийство от страна на Викторио, е на прицел в мрежата. Докато едни го проклинат, то други са на негова страна.\"Този таксиметров шафьор, се е изявил като прост, глупав и страхлив! Логично е, когато някой държи пистолет насочен към главата ти и ти предлага да се отърве от детето, което е с него, оставяйки го при теб, той няма да те убие! Вземаш детето и караш с мръсна газ в най-близкото у-ние на МВР! Сега може да бъде съден, ако Прокуратурата реши, за помагачество при убийството на детето! Което трябва да му се случи\". Това заяви Стефан Радев.  Димитър Урумов добавя: \"Пълен изрод, по-голямата част от българите сме такива,трябва масово изтребление на всичко от 30 г. нагоре\".  \"Абсолютно неадекватната реакция на шофьора е спомогнала за кончината на детето-това е факт.Таксиджията ги оставя в 19 ч,а подава сигнал след 3 часа...Да не говорим,че ако беше взел детето и оставил убиеца да слезе,детето щеше да е живо\", заключва Нина Силвест.   Най-кратко и ясно се изказва Никс, който пише: \"Бакшишът да ходи в затвора и той\".  Останала част от изказалите са на противоположното мнение и защитават таксиджията.  \"Нека не избързваме, а да изчакаме резултатите от следствието и съда и да не се подвеждаме\", пише Петко Петков.  \"Не разбирам защо обвинявате бакшиша. Най- вероятно не е преценил добре ситуацията. На кой нормален човек би му хрумнало какво ще направи малоумният изрод бащата. Просто е абсурдно да очакваш, че ще убие детето си. А големите отворковци, натискащи клавиатурата анонимници, вероятно щяха да се нас*рат, ако бяха на мястото на бакшиша\", допълва Ева.  \"Мисля си и друго - обвинява се шофьора, но по тази логика и бащата на Дарина е виновен. Знае за проблема и страхът на детето си защо отива на работа?\", пише анонимен читател.  \"Оставете таксиджията, осъдете убиеца! Кога ще има наистина осъдени убийци?'', заключва друг. той ѝ давал вода и празна кутия от цигари, за да се успокои. Викторио му споделил, че детето обича да си играе с празни кутии. След това започнал да го увещава да вземе детето, защото той иска да се самоубие, но то трябвало да живее.    ", "date": "2018.10.31", "title": "Таксиджията, който отказа да вземе Никол, преди да я убие Викторио, на прицел в мрежата - едни го кълнат, други - защитават"}
{"url": "https://www.blitz.bg/intsidenti/katastrofi/tezhka-katastrofa-kray-gorna-oryakhovitsa-tri-koli-se-pomlyakha-snimki_news636735.html", "text": "Катастрофа между три автомобила е станала в село горнооряховското Драганово, съобщиха от Областната дирекция на МВР – Велико Търново.  Сигнал за произшествието е получен около 17.00 часа. По първоначална информация в инцидента участват три леки автомобила.  Пострадал е възрастен мъж, водач на единия от автомобилите. Той е откаран във великотърновската болница. За преглед в горнооряховската болница е откаран 19- годишен младеж – водач на втория автомобил. Причините за произшествието са в процес на изясняване.  По случая е започнато досъдебно производство. ", "date": "2018.10.31", "title": "Тежка катастрофа край Горна Оряховица, три коли се помляха! (СНИМКИ)"}
{"url": "https://www.blitz.bg/ikonomika/katastrofalna-prognoza-ostavame-bez-bg-plodove-i-zelenchutsi_news636739.html", "text": "До 4-5 години секторите овощарство и зеленчукопроизводство може да фалират заради ниските държавни и европомощи. Това стана ясно по време на конференция по бъдещата Общата селскостопанска политика на ЕС (ОСПБ с участието на председателя на комисията по земеделие в Европарламента Чеслав Адам Шекерски (ЕНП, Полша) и членовете й от България Владимир Уручев и Момчил Неков, съобщава \" \".   По думите на Неков в австрийската провинция Южен Тирол делът на субсидиите за плодове и зеленчуци са 4,6% от стойността им, а в България - 2-3 на сто. Има риск тези сектори у нас да фалират до 4-5 години, защото няма да са конкурентни предупреди той. „За това моментално трябва да искаме поне двойно увеличение на субсидиите за тези 2 сектора у нас. Другото, за което настояваме всички, е по-голяма обвързана подкрепа, повече пари за литър мляко за сметка на директните плащания“, каза още той.  Владимир Уручев обясни, че по първия стълб, засягащ и производството на плодове и зеленчуци, България трябва на държавно ниво да види рамката, дадена от ЕК и максимумът, който може да се използва да се насочи към тези сектори.  Момчил Неков смята, че парите от ОСП трябва да се ползват от истински земеделци, а не от кандидати за субсидии. Чеслав Адам Шекерски от своя страна добави, че важна тема за България са таваните за субсидиите. „Става дума за концентрацията на земи, която е прекомерна. Земята е обектът на спекулации и се правят опити за инвестиране на капитал в земя. За нас е изключително важно поземлената собственост да е в ръцете на производителите, които реално обработват земята и разчитат на нея за поминъка си. Не става дума за притежаването на земя, а за заетост в селското стопанство. Искаме  да поставим акцента върху заетостта.  Това не е лесна задача“, добави той. По думите му в някои страни страни от Източна Европа на 20% от стопаните се падат 80% от директните плащания, но не бива да се вреди и на големите стопанства, защото те също постигат добри резултати.  Друга важна тема според Момчил Неков са нелоялните търговски практики по хранителната верига - ако 100 лв. е печалбата от един продукт, производителят получава 20 лв., преработвателят - 30, а този, който продава, в България най-често са търговските вериги - 50 лв. Така според евродепутата цялата тежест пада върху производителя, който, въпреки че е най-уязвим, получава най-малко. Това е хоризонтален общоевропейски проблем. Важно е България да вземе мерки за защита на производителите.  При преговорите за търговските споразумение със страните от „Меркусор“ например на преден план излизат автомобилните производители, а в същото време има риск от внос на говеждо месо с хормони от Южна Америка, което само във Франция ще доведе до фалита на 28 хил. фермери.  Неков определи като недопустимо предложението да се орязва Програмата за развитие на селските райони с 15% и тези средства да се дават за мигрантите. Той изтъкна, че програмата всъщност се бори с вътрешната миграция от селата към градовете. ", "date": "2018.10.31", "title": "Катастрофална прогноза: Оставаме без БГ плодове и зеленчуци"}
{"url": "https://www.blitz.bg/obshtestvo/stolitsa/nevizhdana-gledka-iztekokha-prvi-snimki-kakvo-stava-zad-ogradata-na-remontiraniya-plslaveykov_news636737.html", "text": "Повече от половината ремонтни дейности на площад „Славейков\" са завършени. До средата на ноември трябва да бъде възстановено и движението на трамвая, увери заместник кметът по транспорт Евгени Крусев.     На 60 процента е завършен ремонтът на площад „Славейков“, обяви архитект Радомира Методиева, проектант на участъка.     А как би трябвало да изглежда площадът след като ремонтът бъде окончателно завършен.  „Книжният пазар се редуцира. Специфичното мащабиране на площада се постига и с едни редици от осветителни тела с осветление и към трамвайните линии, и към площадното пространство. Градското обзавеждане е осигурено с пейки и елементи от лят камък, мозайка, дървени седалки от екзотично дърво, което е с най-добри качества за ползване при атмосферни условия. Фонтанът ще бъде запазен. Той се възстановява в момента. Ще има чешма в близост до него за ползване от посетителите на площада. Около самия фонтан се освобождава пространството. Там ще бъдат разположени пространства, които сме виждали в Западна Европа. Столове и маси, които са подвижни, но достатъчно здраво фиксирани с по-ярки цветове. Ще бъдат осигурени стойки за велосипеди, ще бъдат посадени нови дървета“, обясни проектантът.     Заместник-кметът по транспорта Евгени Крусев обясни и кога ще се пусне трамваят.   „Срокът за пускане на трамвайното движение е средата на месеца, като сме силно зависими от времето, поради факта, че след нареждането на настилката в областта на релсовия път, което към момента е на над 70 процента вече изпълнено, трябва да се направи фугиране на площта, която е между паважа и съответно релсата, което ще се прави със специална машина и смес, която пък изисква определени метеорологични условия, които за момента са на лице“, посочи Крусев. Затова и от Столичната община са оптимисти, че ще успеят да спазят срока.       ", "date": "2018.10.31", "title": "Невиждана гледка: Изтекоха първи СНИМКИ какво става зад оградата на ремонтирания пл.\"Славейков\""}
{"url": "https://www.blitz.bg/obshtestvo/za-prvi-pt-u-nas-lekuvat-shchadyashcho-propuskaneto-na-mitralnata-klapa-video_news636741.html", "text": "Около 3% от населението на планетата страда от сърдечна недостатъчност. Сред основните причини е пропускане на митралната клапа на сърцето. За първи път у нас лекари направиха щадяща процедура за справяне с този проблем, съобщава Нова телевизия.   Григор Велев - академик, писател и патолог с дългогодишна кариера. За него сърцето няма тайни. Някога именно то го води към медицината. И пак то – сърцето, е това, което го превръща от лекар в пациент.     Клапата на сърцето му пропуска твърде много кръв и това натоварва много белия дроб. И понеже откритата операция често води до рискове, професор Петров прилага за първи път новата терапия. Достъпът до сърцето минава през бедрената вена. В световен мащаб са направени над 50 000 подобни имплатнации, включително в седем европейски страни. Вече и у нас. Ден след операцията академикът не просто диша свободно, но и вече се шегува.", "date": "2018.10.31", "title": "За първи път у нас лекуват щадящо пропускането на митралната клапа (ВИДЕО)"}
{"url": "https://www.blitz.bg/obshtestvo/mrachna-statistika-kazakha-kolko-zheni-sa-ubiti-ot-partnorite-si-ot-nachaloto-na-godinata-u-nas_news636743.html", "text": "22 мъртви жени, убити от своите бивши или настоящи съпрузи или партньори. 3 мъртви деца, убити от своите бащи.Само от началото на 2018 година.   На всеки 2 седмици една българка е убивана. От човек, когото е обичала. Такава е равносметката.   23-годишната Дарина Министерска и дъщеря ѝ са последните в черния списък. А можеше нещата да стоят иначе.  Според специалистите има прекалена толерантност към формите на насилие. Хората не се чувстват защитени и това ги кара да бъдат още по-пасивни.    ", "date": "2018.10.31", "title": "Мрачна статистика! Казаха колко жени са убити от партньорите си от началото на годината у нас"}
{"url": "https://www.blitz.bg/layfstayl/skorost/ekspertt-predrekl-svetovnata-finansova-kriza-ot-2008-a-poseche-zhestoko-tesla_news636452.html", "text": "Финансистите предричат нещо много страшно за компанията на Илон Мъск. Ръководителят на Департамента за обслужване на хедж-фондовете на компанията Greenlight Capital Дейвид Ейнхорн изкара за своите клиенти доста мрачна прогноза за  Tesla.    Преди 10 години именно Ейнхорн предсказа банкрута на една от най-големите инвестиционни банки в света - американската Lehman Brothers, с който започна световната финансова криза. Сега, поред Ейнхорн, Комисията по ценните книжа и борсите в САЩ в скоро време ще разкрие истини за положението в компанията, след което ще се случи най-страшното за Мъск.   ", "date": "2018.10.31", "title": "Експертът, предрекъл световната финансова криза от 2008-а, посече жестоко Tesla"}
{"url": "https://www.blitz.bg/layfstayl/ptuvane/izvestni-pteshestvenitsi-zaginakha-tragichno-sled-kato-se-snimakha-ot-skalata-na-vlyubenite_news636556.html", "text": "Те обичали природата и пътуването. Индийската двойка Вишну и Менакши, които живели в САЩ, пропътували целия свят. Двамата били изключително популярни, благодарение на блока си в интернет, където описвали пътешествията си.    Но накрая приказката им завършила с огромна трагедия. Двамата загинали при нещастен случай, след като паднали от Скалата на влюбените в Йосемитския парк от височина 915 метра.  Нелепото и трагичното в историята на Вишну и Менакши било именно, че са паднали от ", "date": "2018.10.31", "title": "Известни пътешественици загинаха трагично, след като се снимаха от \"Скалата на влюбените\""}
{"url": "https://www.blitz.bg/zdrave/zdravni-novini/edna-chasha-na-den-ot-tozi-eliksir-i-cherniyat-vi-drob-shche-se-prechisti_news636409.html", "text": "Черният дроб има много важна роля в нашето тяло, защото е отговорен за събирането на токсини и помага да се елиминират.  В днешно време все повече хора страдат от проблеми с черния дроб.   е ефективна в такива случаи.", "date": "2018.10.31", "title": "Една чаша на ден от този еликсир и черният ви дроб ще се пречисти"}
{"url": "https://www.blitz.bg/ikonomika/ekskluzivno-firmata-na-kiril-domuschiev-khyuvefarma-s-izklyuchitelno-prestizhna-nagrada-v-chuzhbina-snimka_news636612.html", "text": "Една от най-стратегическите фирми на Кирил Домусчиев е получила престижна награда в чужбина.  Става въпрос за фармацевтичната компания \"Хювефарма\" (САЩ), а призът е за икономическото развитие на град Сейнт Луис.   В САЩ отдават необходимото признание на хората, които във времената на тежка икономическа криза осигуряват хиляди работни места и влагат парите си в почтен и чист бизнес.  Дали от злоба и завист или в комбинация от двете в България подобни бизнесмени са подложени на унищожителна критика и атакувани с компромати и клеветнически кампании.  В крайна сметка важни са резултатите, а те показват, че \"Хювефарма\" се нарежда сред водещите световни компании в своята област.  Ето какво е написал председателят на КРИБ по този отличието в личния си фейсбук профил:   \"Приятели,  Хювефарма (САЩ) получи много престижна награда за приноса си за икономическото развитие на град Сейнт Луис (щата Мисури)!  Призът бе връчен от кмета на града на церемония, на която присъстваха около 1 250 представители на бизнеса от Сейнт Луис и щата.  Това е голямо признание за колегите и за нас като български инвеститор в най-голямата икономика в света.  Ще продължим с още повече усилия да работим за добрия имидж на българския инвеститор и бизнесмен!\", пише Домусчиев.    ", "date": "2018.10.31", "title": "Eксклузивно! Фирмата на Кирил Домусчиев \"Хювефарма\" с изключително престижна награда в чужбина (СНИМКА)"}
{"url": "https://www.blitz.bg/ikonomika/izticha-srokt-za-razrabotvane-na-protsedurata-za-izbor-na-investitor-za-aets-belene_news636614.html", "text": "Днес изтича срокът, който парламентът даде на енергийния министър Теменужка Петкова да разработи процедурата за избор на стратегически инвеститор на АЕЦ \"Белене\". Тя трябва да предложи и възможности за структурирането на проекта, припомня БГНЕС.     В решението на Народното събрание от началото юни е записано, че трябва да се търси възможност за изграждане на АЕЦ \"Белене\" съвместно със стратегически инвеститор на пазарен принцип и без предоставяне на държавна гаранция.     До момента Теменужка Петкова не е обявила начина, по който ще се търси кой да построи съоръжението. Наскоро, при посещението си в Москва, тя потвърди, че до края на годината ще бъде обявен търг за избор на инвеститор за централата.     Според Антон Иванов от Българския енергиен и минен форум обявяването на търг на този етап е неприложимо: „Защото за да се обяви търг, то трябва да има изключително ясна рамка за търгувания обект, а за момента ние нямаме ясна рамка. Смятам, че това ще бъде една по-скоро многостъпкова процедура, която ще върви през искане на писма за намерения, след това формиране на преговорен екип. който да води преговори с инвеститори, които са проявили интерес, и формиране най-накрая на предложения, които да бъдат остойностявани”.       ", "date": "2018.10.31", "title": "Изтича срокът за разработване на процедурата за избор на инвеститор за АЕЦ \"Белене\""}
{"url": "https://www.blitz.bg/obshtestvo/fantastiko-probutva-pobelyal-shokolad-milka-za-aborigeni-li-ni-smyata-verigata-snimki_news636619.html", "text": "Известната хипер верига за хранителни стоки \"Фантастико\" пробутва шоколад \"Милка\" с меко казано съмнително качество. От това се оплака редовен читател на медията ни, който подкрепи твърденията си със снимки.\"Касиерките на \"Фантастико\" в магазина им в квартал \"Драгалевци\" винаги много настоятелно рекламират промоционалните си стоки. Една от тях ми каза, че имат \"Милка\" с ягоди на специалната сцена от 1.25 лева. Взех един шоколад, но когато час по-късно го отворих с изненада установих, че той е побелял.      Реших да го опитам все пак, защото съм дал пари. Вкусът му беше като на остарял кашон\", възмутен е читателят ни, който е решен да алармира Комисията за защита на потребителите.     \"Явно от \"Фантастико\" се опитват да се отърват или от стоката, която не се купува. Не искам да смятам, че ни подхвърлят развалени стоки, защото ни смятат за аборигени\", възмутен е мъжът, който на този етап предпочита да спести името си.      ", "date": "2018.10.31", "title": "\"Фантастико\" пробутва побелял шоколад \"Милка\"! За аборигени ли ни смята веригата (СНИМКИ)"}
{"url": "https://www.blitz.bg/ikonomika/ministerstvoto-na-sporta-poiska-promyana-na-plana-za-upravlenie-na-vitosha_news636660.html", "text": "В края на миналата седмица от Министерството на младежта и спорта са внесли в Министерство на околната среда и водите официално искане за промяна на плана за управление на природен парк Витоша, за да могат да бъдат модернизирани лифтовете.Причината да бъде поискана промяната е, че влекът Заека е собственост на Министерството на спорта. Той е разрушен от силните ветрове, а министерството от години се опитва да го подмени, но поради рестрикциите в плана за управление, не може.   “С оглед на предстоящата кандидатура на Република България за домакин на Зимните младежки олимпийски игри през 2024 г. Ви сезирам за предприемане на действия за промени в Плана за управление на ПП „Витоша”, пише в писмото на министър Красен Кралев от 12 октомври 2018 г.   В началото на годината към Министерството на спорта е създадена междуведомствена работна група, която има за цел да установи възможностите за модернизиране на лифтовете на Витоша. В нея са участвали експерти от четири институции – Министерството на младежта и спорта, Министерството на туризма, Изпълнителната агенция по горите и Столична община.  След няколко месеца работа, в началото на юни, групата излиза със становището, че „трябва да се предложи предприемане на действия от компетентните органи да се инициира промяна, по реда и условията на чл. 60-63 от Закона за защитените територии, на действащия ПУ за ПП Витоша, насочена към премахване на пречките за реконструкция, модернизация и развитие на инфраструктурата, свързана с практикуването на ски спорт. Режимите, въведени с действащия ПУ на ПП Витоша не съответстват с духа на ЗЗТ, относно предназначението на категорията природен парк, взаимно си противоречат и необосновано препятстват възможността за иницииране на инвестиционно предложение за изграждане на нова и реконструкция и модернизация на съществуващата инфраструктура – писти и въжени линии за практикуване на зимен туризъм“.   Проблемът с действащия план за управление на парк Витоша, е че разрешава подмяна на лифтове, единствено, ако новите съоръжения имат точно същите параметри като старите. Стълбовете на лифтовете на Витоша, обаче са бетонирани в земята, а според Закона за устройство на териториите, за да се смени бетонираният стълб, трябва разрешение за строеж. В същото време планът за управление на Витоша забранява строителство.   Преди по-малко от месец, кмета на София Йордан Фандъкова също назначи проверка на лифтовете. Експертите на Столична община достигнаха до същото заключение - че без промяна в плана за управление, няма как да бъдат модернизирани спортните съоръжения.   Това бе потвърдено и при посещението на Вицепремиера Валери Симеонов, Министъра на околната среда и водите Нено Димов, Председателя на Столичния общински съвет Елен Герджиков и представители на институциите на Драгалевския лифт.   „В момента действащия план за управление не позволява каквато и да е промяна. Давам си сметка и ще кажа, че, като столичанин заслужаваме нещо по-добро, отговарящо на 21 век“ сподели при посещението министър Димов.   След официалното искане за промяна от Министерство на младежта и спорта, Министерството на околната среда и водите трябва да се свика Висш експертен екологичен  съвет, който да обсъди предложените промени. Окончателните изменения в плана за управление трябва да бъдат утвърдени и с Решение на Министерски съвет.     ", "date": "2018.10.31", "title": "Министерството на спорта поиска промяна на плана за управление на Витоша"}
{"url": "https://www.blitz.bg/ikonomika/tsenite-na-petrola-iztrivat-vcherashnite-zagubi_news636669.html", "text": "Според данните от търговията на 30 октомври стойността на декемврийския договор за петрола сорт Brent на борсата ICE Futures в Лондон спадна с 1,43 долара или 1,85 % - до 75,91 долара за барел.   Декемврийският фючърс за WTI на борсата в Ню Йорк (NYMEX) се понижи с 0,86 долара или 1,3 % - до 66,18 долара за барел. Тази сутрин цените за петрола се увеличават, независимо от данните за ръст на запасите, публикувани от Американския институт за петрол (API). От доклада става ясно, че запасите от петрол в САЩ за седмицата, завършваща на 26 октомври са скочили с 5,69 млн. барела. В същото време резервите от бензин са спаднали  с 3,5 млн. барела, а на дестилати – с 3,2 млн. барела, съобщава OilPrice. Данните на API са на доброволна база и са от нефтопреработващите заводи, петролопроводи и др. Официалните данни на енергийното ведомство на САЩ ще бъдат публикувани в късния следобед в сряда.  Цената на декемврийския фючърс за петрола сорт Brent на Лондонската борса ICE Futures тази сутрин стартира със увеличение от 0,47 долара или 0,62 % - до 76,38 долара за барел. Търговията с декемврийския фючърс приключва в сряда. По-активният януарски фючърс поскъпна с 0,5 % - до 76,34 долара за барел. Както отбелязват от OilPrice, след седмица влизат в сила американските санкции срещу Иран, но остава неясно как ще реагира пазара, как ще реагира ОПЕК.  Както отбелязва агенция Bloomberg четиригодишният максимум може да бъде последван от най-големия месечен спад за повече от две години. През юли 2016 г. , когато международният еталон поевтиня с 15 %, цените бяха подложени на натиск заради ръста на доставките от Северна Америка, Либия и Нигерия. Този път разпродажбата е предизвикана на първо място от икономически опасения, тъй като хаосът на фондовите пазари и ескалацията на търговския спор между САЩ и Китай могат да доведат до намаляване на световното търсене на петрол. От началото на октомври Brent поевтиня вече със 7,7 %, а WTI – с 9,4 %.", "date": "2018.10.31", "title": "Цените на петрола изтриват вчерашните загуби"}
{"url": "https://www.blitz.bg/obshtestvo/vas-okonchatelno-poryaza-zeleni-meratsi-za-magistrala-struma_news636678.html", "text": "Върховният административен съд (ВАС) е отхвърлил окончателно втората касационна жалба за Струма – Лот 3.2 (Крупник – Кресна) на „зелена“ организация, уточнява  .   Решението на съда е следното:  ОТХВЪРЛЯ искането на Сдружение „За земята – достъп до правосъдие“ и Д. Василев за спиране на производството по адм. д. № 12483/2018 година по описа на Върховния административен съд и сезиране на Конституционния съд за установяване на противоречие на разпоредбата на чл. 99, ал.7 ЗООС с чл. 56, чл. 120, ал. 2 и чл. 125, ал. 1 от Конституцията на Република България.  ОСТАВЯ БЕЗ РАЗГЛЕЖДАНЕ касационна жалба на Сдружение „За земята – достъп до правосъдие“ и Д. Василев срещу решение № 6834/23.05.2018 година на Върховен административен съд по адм.д. № 13132/2017 година.  ПРЕКРАТЯВА производството по адм. д. № 12483 по описа на Върховния административен съд за 2018 година.  Определението не подлежи на обжалване    ", "date": "2018.10.31", "title": "ВАС окончателно поряза „зелени“ мераци за магистрала „Струма“"}
{"url": "https://www.blitz.bg/ikonomika/temenuzhka-petkova-nyama-novi-kandidati-za-proekta-aets-belene_news636686.html", "text": "Няма нови кандидати за проекта АЕЦ \"Белене\", каза министърът на енергетиката Теменужка Петкова. Тя съобщи, че е готова процедурата, по която България ще избира стратегически инвеститор за изграждането на втората атомна централа, но се изчистват детайли. До дни Петкова ще я докладва пред правителството, а след това и пред депутатите.     „Ако няма някакви съществени препоръки или изменения, които се налагат в резултат на този дебат, аз мисля, че няма пречка до края на годината да се даде старт на процедурата, това е един процес, който продължава месеци“, обясни тя.     Петкова потвърди още, че България иска да участва с 25 процентен дял в изграждането на терминала за втечнен газ на гръцкото пристанище Александруполис. По всяка вероятност „Булгартрансгаз“ ще бъде дружеството, с което страната ни ще заяви участие в проекта, тъй като това е държавното дружество, което ще участва в изграждането на газоразпределителния център край Варна.    ", "date": "2018.10.31", "title": "Теменужка Петкова: Няма нови кандидати за проекта АЕЦ „Белене”"}
{"url": "https://www.blitz.bg/obshtestvo/mikrobus-se-prevrtya-kato-cheverme-na-ptya-panagyurishche-plovdiv-a-ptnitsite-vtre-snimka_news636628.html", "text": "Четирима са пострадали при пътно-транспортно произшествие вчера, пише  . Инцидентът е станал в следобедните часове на пътя между Панагюрище и Пазарджик.   Водачът на микробус „Фолксваген” - 32-годишен от пловдивското село Трилистник, загубил управление над возилото. Последвало излизане от пътното платно и преобръщане. В резултат на това са пострадали четирима пътници в буса на възраст между 45 и 60 години, всичките от Пловдив. Мъжете са транспортирани с различни травми и наранявания в панагюрската болница без опасност за живота. Алкохолната проба на шофьора е отрицателна, води се дознание. Снимката е илюстративна.   ", "date": "2018.10.31", "title": "Микробус се превъртя като чеверме на пътя Панагюрище - Пловдив, а пътниците вътре... (СНИМКА)"}
{"url": "https://www.blitz.bg/intsidenti/katastrofi/signal-do-blits-kola-e-vrkhletya-iznevidelitsa-mlad-mzh-na-stolichen-bulevard-i_news636635.html", "text": "Тежка катастрофа е станала в столицата. Това научи БЛИЦ от своя читателка.  По думите й инцидентът е станал на булевард „Цар Борис III“ в посока центъра.  Според читателката ни кола е връхлетяла изневиделица млад мъж.  По думите й на място пристигнали полицаи, които да нищят чия е вината за инцидента.   Били извикани и медици, които откарали 30-годишния мъж в болница, но без опасност за живота.  Самоличността и състоянието на пострадалия все още не са ясни.  Не се знае и каква е конкретната причина за инцидента.  На  БЛИЦ очаква новини, снимки и видео от своите читатели в цяла България и по света    ", "date": "2018.10.31", "title": "Сигнал до БЛИЦ: Кола е връхлетя изневиделица млад мъж на столичен булевард и..."}
{"url": "https://www.blitz.bg/layfstayl/ptuvane/istinsko-chudo-na-prikazen-ostrov-prevrnat-ot-turistite-v-pomiyna-yama_news636338.html", "text": "Властите на филипинския остров Боракай разрешиха той да бъде посещаван от туристи, след като цели шест месеца беше затворен. Оттам обаче обявиха, че посетителите на плажовете, с които е известен островът, ще трябва да спазват нови строги правила, за да не се наложи повторното му затваряне.  Остров Боракай предлага на своите посетители екзотика, топло време и кристални води. Близо 5-километровата ивица пясък на западния бряг на острова има цвета и консистенцията на бебешка пудра. Плажът Уайт е определян за най-красивия плаж в света от „Яху травел“ през 2007 г.  Въпреки това преди половин година властите взеха драстичното решение да го затворят.   ", "date": "2018.10.31", "title": "Истинско чудо на приказен остров, превърнат от туристите в помийна яма"}
{"url": "https://www.blitz.bg/kriminalni/prestplenie/bivsh-sluzhitel-na-polimeri-razkaza-kak-banev-e-obezkostil-i-ssipal-elitniya-i-pechelivsh-zavod-apokaliptichni-snimki_news636582.html", "text": "Веднага след университетската скамейка Марио Христов започва работа в „Полимери” – Девня през 1987 г. В 23-годишната си кариера тук от апаратчик стига до ръководител на технологичен отдел, съобщава bTV.   „В момента на приватизирането имаше пълни складове с готова продукция, доколкото знам в размер на 20 млн. марки, а за такава сума имаше и резервни части в складовете. Първо продукцията беше продадена, парите изчезнаха, постепенно се стопиха и резервните части от складовете, които бяха тотално опразнени”, спомня си Марио.  Снимка: bTV  Предприятието работи предимно за износ, с месечна печалба над 1 милион лева. Произвежда основно сода каустик, хлор, дихлоретан.  След приватизацията през 1998 г. по време на правителството на Иван Костов са закрити няколко производства и стотици работни места, дружеството затъва в дългове: „Включително и подготвени пари за фонд работна заплата, които трябваше да бъдат изплащани в даден ден предния ден изчезваха от сметките”.  Снимка: bTV  Изнасят се и касовите наличности. „Г-н Банев мисля, че преди Коледа или малко след Нова година заяви в началото на 2010 г., че предприятието няма да работи повече и персоналът изпадна в шок, не знаейки какво да прави”, разказва Марио.  Става ясно, че заводът ще бъде нарязан за скрап: „Не е нормално предприятие, което носи по милион - милион и половина чиста печалба на месец да бъде затворено и нарязано, при което оценката беше, че ще бъдат взети около 10-15 млн. от метали”. В силните години в Полимери работят между 1200 и 1800 души, в момента на фалита – около 700: „Те изпаднаха в недоумение в началото, после някакъв ужас, какво ще правят, тъй като по това време пазарът на труда не беше както в момента и трудно се намираше работа, особено за хора тясно специализирани”.  Служителите не разбират защо държавата допуска краха на толкова печелившо предприятие: „Това, което си задавах като въпрос постоянно беше защо това правителство, защо тези, които му го дадоха, виждайки какво прави той с предприятието, не му потърсиха превантивна сметка”. Марио Христов е категоричен, че прокурорското разследване срещу Баневи е твърде закъсняло: „Г-н Банев показа, че не само добре владее процеса на обезкостяване, а бих добавил и много добро филетиране на предприятията, които има. За съжаление, нашият втори дом, казвам го от името на всички, които работеха дълги години в този завод, вече го няма”. Едва миналата година с решение на Варненския окръжен съд 302-ма бивши служители на завода получиха заработените си заплати – над 850 хиляди лева. Марио се е зарекъл да не ходи повече на площадката на „Полимери”. За него това е „гробница”.", "date": "2018.10.31", "title": "Бивш служител на \"Полимери\" разказа как Банев е обезкостил и съсипал елитния и печеливш завод (АПОКАЛИПТИЧНИ СНИМКИ)"}
{"url": "https://www.blitz.bg/politika/lyut-skandal-mezhdu-karakachanov-i-khekimyan-zaradi-provokatsiite-na-vodeshchiya_news636590.html", "text": "\"Ясни са ми мотивите на Велизар Енчев. Преди три години напусна една партия от коалиция Обединени патриоти и тогава използва всеки повод, за да плюе по всички в коалицията. Аз обаче съм виновен, че на последните президентски избори взе по-малко гласове от Митьо Пищова\". Това заяви Красимир Каракачанов в ефира на bTV по повод обвиненията срещу него от Велизар Енчев.  Припомняме, че вчера бившият депутат от НФСБ Велизар Енчев, че “услугата по продаване на българско гражданство на македонци е основен източник за пари на ВМРО”.    Смятате ли, че аз мога да давам разпореждания на тогавашната министър Екатерина Захариева. Как си го представяте? Това е част от уж някаква схема. Някакви адвокати натискали уж някаква зам.-министърка (Катя Матева - бел. ред). Аз тази зам.-министърка всъщност не я знам коя е\", припомни още Каракачанов. Вицепремиерът обаче се изнерви на водещия, който постоянно го питаше за Христо Христов и какви са взаимоотношенията му с него.  \"След 10 ноември е бил офицер от службите, а аз съм работил за сигурността на България. След 91-а година сме работили. След тази година нямаше такава длъжност\", посочи Каракачанов и избухна:  \"Вие вчера давате думата на един господин, който бълва лъжи, и вие не го питате нищо. А аз сега ви обяснявам, а вие не ми давате възможност. Господин Хекимян, искате ли да ви кажа за какво става въпрос. Мога ли да ви кажа сега аз някой неща, з да направите логична връзка. Защо вие не прекъсвахте така Велизар Енчев?\", запита Каракачанов.    Хекимян обаче продължи да го пита за Христо Христов. \"Хайде да не се държим по времето на Мао Дзедун преди разстрел. Той ми е съветник по линия за национална сигурност. Когато той е бил в тази агенция, ВМРО не е било във властта. Казах ви нещо, което не трябваше да ви казвам, защото неговата работа е свързана с някои неща, които са малко по-специфични\", каза още Каракачанов.  \"Петър Харалампиев е коалиционен партньор на \"Обединени патриоти\". Нямаме подписано споразумение, но той е председател на гражданска структура, която участва в нашата коалиция. Ще ви отговоря много простичко и ясно, вие спекулирате в момента. Заяви Каракачанов по повод назначението на Петър Харалампиев. Какво разследване, вие това наричате разследване? Петър Харалампиев представлява едно гражданско сдружение, което парадираше в обществото. То имаше патриотични настроения, заради това го включихме във ВМРО. Имаше 2 предложения за него – да е областен управител в София или шеф на Агенцията на българите в чужбина. Моето предложение на „БГ патриот“ беше, че ще е по-полезен като шеф на Агенцията. Хекимян обаче продължи да провокира вицепремиера. „Явно ви казват в слушалката къде да ме прекъснете. Искате ли да свалите слушалката и да си говорим“, избухна Каракачанов.", "date": "2018.10.31", "title": "Лют скандал между Каракачанов и Хекимян заради провокациите на водещия!"}
{"url": "https://www.blitz.bg/obshtestvo/vlchev-ban-tselenasocheno-trsi-konfrontatsiya-s-drzhavata_news636692.html", "text": "„Изненадани сме от решението на БАН да се откаже от сключеното споразумение за Националния институт по метеорология и хидрология (НИМХ). Това заяви на пресконференция министърът на образованието Красимир Вълчев.   От БАН съм изненадан също, че говорят за национализация на собствеността им. Откога тя е била приватизирана, попита министърът. Той изброи няколко причини, според когото академията се държи като частна организация и изнудва обществото по отношение на метеорологичната прогноза. Чухме неверни твърдения, с които са изопачени думи на премиера. Категорично заявяваме, че учените, които искат да останат в БАН, ще продължат да работят, проектите на НИМХ също ще останат в академията. Всичко е регламентирано, отбеляза Вълчев. „Струва ми се, че БАН целенасочено търси конфронтация с държавата „Притеснява ни оттеглянето на споразумението. С него направихме крачка назад, но ще решим част от натрупаните проблеми. Другото нещо, което ни притесни е преждевременното закриване на НИМХ с решение на общото събрание. Затова потърсихме министъра да каже какво смятат да предприемат“, отбеляза бившият директор на НИМХ Христомир Бозов. Българската академия на науките изпрати официална позиция до медиите, че се оттегля от участието си в Споразумението за НИМХ. Причината, според БАН, са \"противоконституционни параграфи в Бюджет 2019\".", "date": "2018.10.31", "title": "Вълчев: БАН целенасочено търси конфронтация с държавата"}
{"url": "https://www.blitz.bg/obshtestvo/frontment-na-shchurtsite-kiril-marichkov-khubavoto-na-sotsa-beshe-samo-che-byakhme-mladi_news636699.html", "text": "Кирил Маричков е лицето и душата на една от легендарните банди у нас през последните десетилетия - \"Щурците\". Имат издадени 15 албума и няколко малки плочи със сингли. Изнесли са над 3000 концерта на живо пред повече от 4-милионна публика. Динозавърът на българския рок не се предава и на 30 октомври празнува 74 лета. Независимо че вече е на години и има двама внуци, е все така усмихнат, свеж и енергичен. Прави записи в студиото си и e пълен с проекти за бъдещето. Ние му пожелаваме здраве и творческо дълголетие! “Моите рождени дни ги празнувам в най-тесен кръг. Не обичам шумните празници на този ден. Понякога отбелязвам рождения си ден само със съпругата си”, споделя Кирил Маричков.  Свиря на пиано още преди да тръгна на училище, не съм мислил да ставам музикант. “Той беше много изтънчен човек. С невероятно чувство за хумор. От една порода, която вече е на изчезване”, с тъга казва синът му. Кирил Маричков-старши учи право и дипломация отначало в Сорбоната в Париж, после в Лозана. Среща бъдещата си съпруга Ирина Левиева на една софийска улица по време на Втората световна война. Според военновременните закони тя носи еврейска звезда на палтото си.  Баща ми беше учил във Франция и аз исках да стана толкова голям демократ, колкото беше той. Беше адвокат и много строг човек, по-точно взискателен. Искаше от мен да се науча как да се храня прилично, как да сядам на масата. С майка ми слушаха класическа музика. Макар че майка ми обичаше повече модерната музика. Тя беше художник в Киноцентъра - правеше костюми и декори, спомням си за “Сватбите на Йоан Асен” с Апостол Карамитев... Свирех на пиано, а така ми се играеше навън   И един ден решихме с едно съседче, което също свиреше, но от него много се оплакваха съседите, да направим сделка: той идва да свири у нас, а аз съм на игра. Но той свиреше малко по-грубо и дядо ми един ден слушал, слушал и като чул и гласа ми от двора, разкри цялата афера!!!  Учех си уроците в междучасията, играех, дуелирахме се и аз исках да съм Д’Артанян. В бараката на един съсед открихме истински железни шпаги и като ги размахахме...  Един ден нашите се ужасиха. Този дуел ставаше върху покрива на нашата кооперация. Дядо ми Борис Левиев, музикант, много строг като всеки диригент, редовно ми даваше да преписвам разни ноти и после получавах по 50 ст. Така ме възпитаваше. И той като разбра какво става, че има дуел на покрива, се качи и усмихнат започна да вика нежно моето име. Пое ме и като слязох, такъв шамар ми зашлеви, че още го помня... Тогава си помислих: колко лицемерни могат да бъдат големите!!!  От дядо си Борис Левиев съм наследил музикалната жилка, продавал е вестници като дете, за да си купи цигулка   Изявява се в джаза и оперетното изкуство. От 1932 г. е цигулар и диригент в джазов оркестър. Последователно е диригент в театрите “П.К. Стойчев”, “Ангел Сладкаров”, “Одеон”, Художествен оперетен театър и Народната оперета. От 1948 до 1958 г. е главен диригент на Държавния музикален театър “Стефан Македонски”. Като композитор е автор на единайсет оперети, шлагери и филмова музика. Негови оперети са “Малинарка” и “Пристанушка”. Негово дело е музиката към игралния филм “Ще дойдат нови дни”. Сред режисираните от него оперети са: “Розата от Стамбул” от Лео Фал, “Холандската женица” и “Царицата на чардаша” от Имре Калман и други. По предложение на Левиев е сформирана групата “Български комедиен хармонист”, в която участват Аспарух Лешников, Борис Христов и Ото Либих. Групата е разпусната заради мобилизацията покрай Втората световна война. Музиката бе в кръвта му, връща се в спомените Кирил Маричков. Под влияние на дядо си рок музикантът получава като малък солидно класическо образование. Но в ерата на “Бийтълс” манията сменя цигулката с китарата.  Спомням си как баща ми донесе от една своя командировка китара и аз бях безкрайно доволен   Когато дядото на Кирил Маричков Борис Левиев го чул да свири буги-вуги на пианото, го попитал: \"Ти чалгаджия ли ще ставаш, или музикант?\". Той бил главен диригент на Музикалния театър и затова в дома им се слушала основно класическа и симфонична музика. Все пак не успял да накара Маричков да стане добър пианист. \"С по час-два свирене през ден не става\", смее се Щурецът. Още щом чул l I Want to Hold Your Hand на \"Бийтълс\" по радио \"Люксембург\", казал на дядо си, че ще става рок музикант. Той не останал доволен, но Маричков го убедил с няколко подбрани парчета.   Днес някога непримиримият Щурец заключава: На хората им дай да кажат, че нещо е станало не както те са го искали, че да почнат да плюят и да псуват.  Българинът просто много обича някой друг да му е виновен за всичко и адски мрази да има собствена отговорност и право на избор   Наслоенията от онова време си стоят още. Има я носталгията, а се учудвам и на младите хора, които също се включват в тази група, а дори не са живели в тези тъмни времена. Хубавото на соца беше само че бяхме млади, категоричен е Маричков. Преди смятах, че мога да давам оценки за всякакви неща от позицията на човек, който не е правил сериозни грешки в живота си. Преживях преди години жестока катастрофа и мисля, че Господ ми даде един сериозен урок. Преди не бях много толерантен.  ", "date": "2018.10.31", "title": "Фронтменът на “Щурците” Кирил Маричков: Хубавото на соца беше само че бяхме млади"}
{"url": "https://www.blitz.bg/obshtestvo/biznest-v-plovdiv-trsi-stotitsi-rabotnitsi-eto-na-kakvi-pozitsii_news636712.html", "text": "Работодателите в Пловдив и региона търсят стотици служители на най-разнообразни позиции. Много от тях са завели свободните си работни места в Регионалната служба по заетостта.   В Бюрата по труда в цялата страна средно на месец се регистрират 43 хиляди българи, като от тях около 63% бързо успяват да се върнат на пазара на труда и не изпадат към групата на постоянно безработни лица,  При съкращение или напускане на работното място, специалисти съветват гражданите в трудоспособна възраст бързо да се ориентират към нова дейност, тъй като продължителното отделяне от работна среда е риск за трудна адаптация в последствие.  Регулярно Бюрата по труда в област Пловдив публикуват обяви със свободните работни места към този момент, като приканват всички граждани, които проявяват интерес към някое от позициите да се явяват в съответната структура.  Ето и актуален списък на работните места към 31 октомври:  БЮРО ПО ТРУДА - ПЛОВДИВ  ул. “Чернишевски” № 3 ет.1 Работни места за специалисти с висше образование  4 Инспектор, качество на производствените процеси  2 Медицинска сестра  4 Началник смяна  1 Председател на медицинска комисия, лекар, НОИ  1 Рецепционист, хотел  1 Служител, човешки ресурси  1 Счетоводител, оперативен  1 Технически секретар  2 Учител, детска градина  1 Учител, прогимназиален (Английски език)  1 Учител, прогимназиален (УЧИТЕЛ ПО ТЕХНОЛОГИИ И ПРЕДПРИЕМАЧЕСТВО)  1 Учител, хуманитарни и обществени дисциплини(Икономически науки) Работни места за средно професионално, средно общо и   основно образование  5 Автомонтьор  3 Автотенекеджия  1 Администратор, хотел  33 Арматурист  5 Барман  3 Бетонджия  2 Бобиньор, електрически машини  3 Бояджия, превозни средства  2 Гладач  2 Гладач, преса (ръчно)  8 Готвач  2 Диспечер, транспортни средства  26 Заварчик  10 Зидар  11 Касиер  1 Касиер, домакин  1 Козметик  2 Комплектовач  10 Кондуктор  1 Контрольор, качество  22 Кофражист  4 Крояч, текстил  1 Маникюрист  4 Машинен оператор  12 Машинен оператор, дървообработване  3 Машинен оператор, производство на пластмасови изделия  1 Машинист, автовишка  1 Медицинска сестра  1 Медицински лаборант  26 Метач  1 Механик, гараж за транспортни средства  7 Мияч, превозни средства (ръчно)  1 Младши счетоводител  6 Монтажник  3 Монтажник, електрически елементи  8 Монтажник, електронни елементи  6 Монтажник, изделия от метал  14 Монтажник, метални конструкции  20 Монтажник, самолетни конструкции  3 Обслужващ на щанд, кафетерия  2 Обслужващ работник, промишлено производство  8 Общ работник  3 Огняр  3 Опаковач  12 Оператор, подпомагане на потребители  1 Организатор по труда  2 Отчетник, счетоводство  3 Охранител  1 Пазач-портиер  10 Помощник кухня, заведение за бързо хранене  1 Помощник на учителя  8 Продавач, хранителни продукти  6 Продавач-консултант  3 Работник, плетачна машина  2 Работник, поддръжка  1 Работник, поддръжка на сгради  5 Работник, сглобяване на детайли  5 Работник, спомагателни шивашки дейност  5 Работник, строителството  1 Работник, тоалетна  5 Разпространител на безплатни вестници и брошури  6 Сервитьор  3 Склададжия  9 Сметосъбирач  1 Специалист, социални дейности (в социално предприятие)  4 Стругар  1 Счетоводител, оперативен  1 Технически сътрудник  2 Технолог, облекло  1 Управител  1 Фрезист  1 Фризьор  29 Чистач/ Хигиенист  14 Шивач  6 Шивач, обувки  1 Шлосер  1 Шлосер-монтьор  1 Шофьор, лекотоварен автомобил    БЮРО ПО ТРУДА \"МАРИЦА\" - ГР. ПЛОВДИВ Работни места за специалисти с висше образование:   1 агроном  5 рецепционист  4 учител детска градина  2 начален учител  1 учител по английски език  1 учител по математика и информационни технологии Работни места за средно и основно образованиe:   2 мияч,превозни средства  1 организатор  5 машинен оператор,рязане на текстил  20 монтьор,електронно произведствено оборудване  4 заварчик  5 барман  5 чистач  15 сервитьор  1 помощник-възпитател  2 шофьор,товарен автомобил-международни превози  1 монтажник,електронни елементи  30 машинен оператор  1 разносвач на храна  3 работник,сортировач  1 опаковач  3 готвач  1 маникюрист  20 работник,строителство  2 работник,сглобяване на детайли  3 чистач, производствени помещения  3 продавач-консултант  50 монтажник, изделия от пластмаса  1 общ работник  1 обслужващ,бензиностанция  2 гладач  10 машинен оператор, шиене  4 технолог, облекло     БЮРО ПО ТРУДА \"РОДОПИ\"- гр. ПЛОВДИВ Работни места за специалисти с висше образование  1 Учител, общообразователен учебен предмет в прогимназиален етап  1 Учител, начален етап на основното образование (I-IV клас) Работни места за специалисти със средно образование  2 Огняр  2 Обслужващ работник, промишлено производство  3 Продавач-консултант  18 Чистач – хигиенист  1 Мениджър екип  1 Обслужващ,бензиностанция/газостанция  4 Заварчик  1 Помощник-възпитател  10 Машинен оператор, производство на каучукови изделия  4 Машинен оператор  2 Машинен оператор,обработка на метал/метални изделия  1 Водач , електрокар  1 Техник,технолог на алкохолни и безалкохолни напитки  1 Работник,производство на вино и високоалкохолни напитки  3 Комплектовач  1 Стругар Работни места за специалисти с основно и по-ниско образование  2 Общ работник  2 Арматурист  1 Портиер  1 Шофьор, лекотоварен автомобил  3 Работник строителството  5 Лозар  2 Опаковач  3 Машинен оператор, производство на пластмасови изделия  1 Монтажник,метални конструкции  10 Машинен оператор,шиене   БЮРО ПО ТРУДА – АСЕНОВГРАД  Ул. “Изложение” № 6 Работни места за лица със висше образование:  1 Агроном Работни места за лица със средно и основно образование:  8 Общ работник, промишлеността  1 Организатор  1 Готвач  1 Печатар  5 Машинен оператор, шиене на облекла  3 Продавач-консултант  2 Гладач  1 Обслужващ бензиностонция  2 Мияч, превозни средства  1 Зидаромазач  7 Екструдерист  2 Производител ръчно на хляб  2 Счетоводител  2 Крояч, текстил  2 Шлосер-монтьор  1 Шлосер  1 Машинен оператор, производство на тестени изделия  1 Работник, подови облицовки и настилки  1 Манипулант, промишлеността  15 Машинен оператор, производство на глазиран порцелан и керамични изделия  15 Заварчик  15 Кофражист  15 Арматурист  2 Машинен оператор производство на пластмаса  10 Монтажник, електронно оборудване  17 Шивач  2 Барман  1 Машинист, едноков багер  4 Работник, строителство  2 Охранител  1 Технолог, моделиране и конструиране на облекло  1 пакетировач  1 машинен оператор  10 Машинен оператор, вулканизиране на каучукови изделия  2 Обслужващ, магазин  1 Огняр Работни места по схема „Младежка заетост”  За стажуване  1 Машинен оператор, дестилиране на спиртни напитки  За обучение  12 охранители  1 Оператор, дестилиране на спиртни напитки  1 технически изпълнител  Работни места по схема „Обучения и заетост”, Компонент II  1 Водач, мотокар  2 Чистач, хигиенист  1 Общ работник  4 Озеленител  1 Работник товаро-разтоварна дейност  1 Пазач  2 Настройчик на металообработващи машини  1 Стругар  3 Машинен оператор металообработващи машини  1 Фрезист  1 Техник, механик  1 Шлайфист  1 Куриер, служба/офис  2 Експерт, реклама  2 Експерт, търговия  1 Майстор-готвач  2 Експерт продажби  1 Снабдител, достовчик  2 Продавач-консултант  2 Началник смяна  2 Техник, механик  4 Организатор, ремонт и поддръжка  4 Специалист, качество  2 Домакин, склад  1 Шофьор на специален автомобил  1 Работник, изпълняване на доставки по домовете  2 Компютърен оператор  1 Куриер ДИРЕКЦИЯ „БЮРО ПО ТРУДА” гр.КАРЛОВО  ул. “Меден дол” № 10   Работни места за специалисти с висше образованиe   2 рехабилитатор  1 технолог – висше, средно образование машиностроене, металообработване, английски език, SiolidWorks  1 учител, начален етап Работни места за специалисти с полувисше и ср.спец.образование  Работни места за лица със средно проф. , средно общо и основно образование  5 манипулант, промишлеността  1 продавач-консултант  1 шлосер  1 заварчик  2 контрольор, качество  5 работник, сглобяване на детайли  10 заварчик  10 кофражист  10 арматурист  1 машинен оператор, обработка на метал/метални изделия  3 продавач-консултант  2 шофьор кат.В  2 пласьор на стоки – шофьор кат.В  100 машинен оператор, шиене  2 сервитьор  50 охранител  1 шивач, оверлог машина  1 помощник-възпитател  БЮРО ПО ТРУДА - ПЪРВОМАЙ  ул.\" Орфей \" № 14 Работни места за лица с висше образование:  1 учител по технологии и предприемачество -138 ч.  1 учител по информационни технологии – лектор 104ч. – 208 год.  1 учител по изобразително изкуство – лектор 190ч. год.  1 учител по технологии и предприемачество – лектор – 138ч. годишно   1 учител по музика – лектор – 190ч. годишно  1 учител по турски език лектор – I - IVклас   1 учител по изобразително изкуство  1 учител по биология  1 учител по технологии и предприемачество  1 учител по технологии и предприемачество – 138ч. годишно  1 учител по география – лектор 123ч.годишно  1 учител информационни технологии – 70ч.годишно  1 учител по технологии и предприемачество – лектор 102ч.годишно  1 учител по изобразително изкуство – лектор - 4ч.  1 учител по английски език – лектор – 2ч. седмично  1 учител по изобразително изкуство – лектор 190ч. годишно  1 учител по технологии – лектор 138ч. годишно  1 учител по химия –лектор 3 ч.   1 учител по технологии и предприемачество  1 учител по технология и предприемачество- лектор 209 ч  1 учител по технологии – лектор 3 ч.  1 учител по история - лектор 3.5 ч.  1 учител по география - лектор 3 ч. седмично  1 началник отдел, община/район  1 учител по музика – 3 часа Работни места за лица със средно професионално,средно общо и основно образование:  1 чистач, хигиенист  40 работник, строителство  30 машинен оператор, шиене на облекла  15 работник, кланица  1 общ работник  6 продавач – консултант  5 обслужващ работник, промишлено производство  3 мениджър търговски екип  2 технически изпълнител  1 барман  2 мияч превозни средства  5 шивач, мъжко/дамско облекло  1 шофьор, тежкотоварен автомобил  2 овощар  2 тракторст  10 монтажник, кабели  1 началник, склад  3 общ работник   3 екструдерист  1 монтажник, изделия от метал  1 пакетировач  1 автомонтьор  1 машинен оператор, рязане на дървен материал  20 монтажник, изделия от пластмаса  1 печатар   4 продавач – консултант  ДИРЕКЦИЯ „БЮРО ПО ТРУДА” - РАКОВСКИ   бул.”Г.С.Раковски” №108 А Работни места за лица с висше образование  1 Социален работник  1 Психолог  1 Учител по английски език   Работни места за лица със средно образование  6 Машинен оператор  10 Шивачки  10 Пакетировачи  1 Работник склад  1 Мотокарист  3 Оператор дървени машини  15 Заварчик  15 Арматурист  15 Кофражист Работни места с основно образование  6 Общ работник консервна фабрика – жени  6 Общ работник - мъже  20 Складови работници  50 Монтажник – сглобяване на хладилници   БЮРО ПО ТРУДА - ПАЗАРДЖИК  Ул. “Екзарх Йосиф” № 15 А Работни места за специалисти с висше образование:  2 медицинска сестра  1 специалист, обучение и развитие  1 организатор, производство   1 началник склад  1 технически сътрудник  1 застрахователен агент  1 учител по английски език  1 учител по английски език -0,5 щат  1 учител по музика  1 еколог  1 инженер, производство  1 инженер, химик-полимери  1 специалист търговия /с английски или немски език/  Работни места за средно професионално, средно и основно образование:  1 търговски представител – с професионален опит /да вледее английски и филипински език/  1 кредитен специалист, граждански договор  1 офис асистент  1 застрахователен агент  1 техник, електрически системи  2 счетоводител, оперативен  1 мениджър, производство   4 машинен оператор, тестени изделия  2 баристи  1 мениджър  5 ресторантски работник  3 аранжор-касиер /обслужващ магазин/  2 получател товари  2 продавач-консултант на витрина деликатеси   21 продавач-консултант  2 продавач-консултант, хранителен магазин  1 продавач-консултант на гастрономна витрина  2 обслужващ магазин  1помощник сладкар  1 работник кухня, работа на скара  1 главен готвач  3 готвач с опит  4 помощник готвач  2 помощник кухня  1 барман  7 сервитьор  1 пицар  17 шивач  5 гладач, ютия  3 машинен оператор, разкрояване на плоскости  3 машинен оператор, кантираща машина  2 машинен оператор, каучукови изделия  2 оператор, преса  2 настройчик /матричари/  2 обслужващ, бензиноколонка  1 настройчик-машини цпу  2 машинен оператор цпу  1 техник,асансьорна техника  1 работник, сглобяване на детайли  1 механик  1 техник  1 техник, електронна техника  1 техник-механик  28 монтажник, електронни елементи  10 монтажник, електронно оборудване  12 електротехник  1 енергетик  2 монтажник  4 монтажник, метални конструкции  5 монтажник, изделия от пластмаса  1 монтажник, електрооборудване  17 заварчик  1 електромонтьор  3 монтьор, оловни акумулатори  5 леяр  2 шлосер  2 водач на мотокар  2 водач на мотокар, с шофьорска книжка категория „с”  5 автомонтьор  1 шофьор, разнос на храна  3 щофьор куриер  3 шофьор, автобус  1 шофьор, тежкотоварен автомобил /международни превози/  1 шофьор, лекотоварен автомобил  3 огняр  1 оператор, пречиствателна станция  4 машинен оператор сладкарско производство  10 работник, сладкарско производство  10 машинен оператор, шиене  1 машинен оператор, преса гладене  1 работник, обработка на стъкло   1 машинен оператор, шлайфист на стъкло  2 работник, производство на акумулатори  1 работник, зареждана на акумулатори  1 работник склад   1 склададжия  35 складов работник  1 работник, промишлеността  3 работник, затварач на тенекии  1 работник в строителството  1 работник, озеленяване  10 работник, оранжерия  14 общ работник  10 общ работник полагане на кабели  20 общ работник производство  1 общ работник, /шофьорска книжка/  5 производител, плетени мебели  2 чистач/хигиенист  1 детегледачка  1 болногледач  11 охранител  1 шлайфист  2 камериерки  1 носач-товарач  2 галванотехник  4 манипулант, промишлеността  ДИРЕКЦИЯ ”БЮРО ПО ТРУДА” – гр. СМОЛЯН   бул. “България” № 83 Работни места за специалисти с висше образование  1 експерт, подбор на кадри – висше икономическо образование  1 специалист социална услуга - висше образование  1 инженер поддръжка на инструментална екипировка – висше техническо образование  1 инженер поддръжка на машини и съоръжения – висше техническо образование  1 процесен инженер пластмасово производство – висше техническо образование  1 конструктор - висше техническо образование  1 секретар на общ. Комисия за ред и сигурност в местната комисия за борба с противообществените прояви на малолетните и непълнолетните – висше образование  1 рехабилитатор – висше образование  1 логопед - висше образование  2 учител по английски език – висше образование  1 ръководител компютърен кабинет - висше образование Работни места за лица със средно професионално,средно общо и основно образование  1 помощник сладкар – средно/основно образование  3 барман - средно образование  2 технически сътрудник – средно образование  2 обслужващ, бензиностанция/ газостанция – средно образование   1 масажист – средно образование  25 войник - средно образование   2 готвач – средно образование   1 помощник готвач - средно/основно образование  3 сервитьор – средно/основно образование  3 камериерка – средно/основно образование  2 работник кухня - средно/основно образование  1 работник усукване на кабели – средно образование  2 машинен оператор, кроене с електронна машина - средно/основно образование  10 монтажник на електронни елементи – средно/основно образование  15 машинен оператор-пресоване на пластмаса - средно/основно образование  11 машинен оператор, производство на пластмасови изделия - средно/основно образование  2 оператор машини за производство на кабели и проводници – средно/основно образование  1 монтьор по поддръжка и ремонт на ел. машини- средно/основно образование  1 механик – средно/основно образование  5 шофьор кат „С”-средно образование  5 машинист зимно поддържане – средно/основно образование  2 техник кабелна телевизия – средно образование и кат. „В”   1 машинен оператор, преработка на мляко – средно/основно образование  3 сервитьор – средно/основно образование  1 монтажник – основно образование  3 работник, ръчна изработка на плетени облекла– основно образование  2 камериерка - основно образование  20 монтажник на велосипедни шини - основно образование  1 машинен оператор дървообработване/дробилна машина- основно образование  1 шофьор тежкотоварен автомобил - основно образование  1 общ работник в промишлеността -средно образование  1 машинен оператор дървообработване/дробилна машина-основно образование  1 помощник, магазин – средно/основно образование  1 продавач-консултант - средно образование  1 пласьор на стоки - средно/основно образование  2 шивач - основно образование  2 машинен оператор-пералня - средно/основно образование  2 чистач/хигиенист – начално и по-ниско образование  1 пекар – средно/основно образование  1 огняр – средно/основно образование  15 заварчик - средно/основно образование + начално ниво английски език  15 кофражист - средно/основно образование + начално ниво английски език  15 арматурист - средно/основно образование + начално ниво английски език  1 касиер на бензиностанция – средно образование  1 мияч на съдове – основно образование  ДИРЕКЦИЯ „БЮРО ПО ТРУДА” - ПАНАГЮРИЩЕ  ул. “Д-р Лонг” №3, тел: 035764045, е-mail:  Работни места за специалисти с висше образование:   1 Технолог  1 Рехабилитатор  Работни места за лица със средно професионално, средно общо и основно образование:   1 Склададжия  1 Снабдител, доставчик  3 Готвач  3 Помощник-готвач  5 Сервитьор  3 Барман  7 Продавач-консултант  1 Касиер  3 Обслужващ, магазин  1 Детегледачка  7 Зидар  7 Арматурист  7 Кофражист  5 Работник, строителството  7 Водопроводчик (вътрешно водоснабдяване и канализация)  7 Монтьор, вентилационни тръби  7 Монтьор, вътрешноотоплителни инсталации  8 Заварчик  7 Монтажник, метални конструкции  1 Матричар  1 Шлосер  1 Машинен оператор, металорежещи машини  1 Настройчик, металургични линии  3 Настройчик на шприцмашини и сродни на тях  1 Автомонтьор  4 Работник, допълнителна обработка на стъкло-оптик  7 Електротехник, строителен  1 Електромонтьор  1 Монтьор, електрооборудване  3 Шивач  1 Контрольор, качество  1 Машинен оператор, машина за леене  1 Работник, покриване метални повърхности  1 Машинен оператор, производство на целофанени торбички  1 Огняр  1 Шофьор, автобус  5 Шофьор, самосвал  2 Шофьор, товарен автомобил (международни превози)  3 Шофьор, товарен автомобил  5 Тракторист  1 Оператор, пътно-строителни машини  1 Шофьор, автокран  1 Чистач/ Хигиенист  1 Работник, сглобяване на детайли  1 Общ работник, промишлеността БЮРО ПО ТРУДА-ПЕЩЕРА  ул.”Дойранска епопея” №5 Работни места за лица с висше образованиe   1 Главен експерт  1 Директор  Работни места за лица със средно и основно образованиe   1 Контрольор, качество  1 Машинен оператор, банциг  30 Охранител  1 Огняр  2 Птицевъд  1 Машинен оператор, обувно производство  2 Каменар  5 Гладач,ютия  4 Шивач  4 Общ работник, промишлеността  1 Камериер/камериерка, хотел БЮРО ПО ТРУДА -ЗЛАТОГРАД  Ул.”Стефан Стамболов” №1 Работни места за лица със средно и по-ниско образование  21 машинен оператор, шиене  2 крояч ,текстил  12 работник, озеленяване  1 организатор работа с клиенти  1 отговорник /специалист техническа поддръжка/  1 машинен оператор гладене в пералня  1 машинен оператор, пералня  1 ръководител в направление /благоустрояване ,озеленяване и почистване на зелени площи/  1 готвач  5 заварчика   2 машинен оператор,дървообработване- /гатеристи/  1машинист пътно строителни машини   БЮРО ПО ТРУДА- ВЕЛИНГРАД  ул. \"Вр. Киселец\" № 3   Работни места за специалисти с висше образование  1 управител, хотел   1 магистър фармацевт  2 помощник - фармацевт  1 мениджър туризъм  1 специалист маркетинг и реклама  1 администратор хотел   1 психолог училищен   1 медицински рехабилитатор Работни места за лица със средно професионално, средно общо и основно образование:  1 администратор хотел  5 камериeрки  8 сервитьор  4 асистент офис  4 барман  3 продавач – консултант  4 крупие  4 заварчик /гр.Пазарджик/  2 приемчик стока  5 аранжор, касиер  4 служител – деликатесен щанд  2 зам.ръководител – деликатеси  3 машинен оператор банцинг  1 сладкар  10 шивач  3 масажист  1 домакин  1 работник кухня  4 чистач/хигиенист  ДИРЕКЦИЯ “БЮРО ПО ТРУДА” - СЕПТЕМВРИ  бул. \"България\" № 19  Работни места за лица със средно проф. , средно общо и основно образование:  1 Стругар  2 Фрезисти  6 Шофьори, тежкотоварен автомобил/международни превози/  1 Преводач-немски език  3 Сладкари  2 Шофьори, тежкотоварен автомобил  2 Отчетници  2 Машинни оператори, дървообработване Работни места по схеми по ОП «Развитие на човешките ресурси»:  По схема «Младежка заетост»  1 Пакетировач   ДИРЕКЦИЯ „БЮРО ПО ТРУДА”- МАДАН   ул. \"Обединение\" № 16   тел. 0308 2 25 49 Работни места за специалисти с висше образование  2 процесен инженер  2 оператор на CNC фреза  2 конструктор  2 технолог   Работни места за лица със средно проф., средно общо и основно образование  23 Машинен оператор шиене на облекла   1 Началник производство  2 гатерист  3 общ работник, промишлеността   5 шивач обувки Работни места по схема „Обучение и заетост ” комп.ІІ  1 Специалист труд и работна заплата  1 Шофьор, лекотоварен автомобил   1 Консултант /промотьор/ ,продажби   1 Експерт,маркетинг   4 Компютърен оператор   1 Работник кухня   1 Магазинер   1 Продавач,пазар   1 Продавач, закуски и напитки  3 Снабдител,доставчик   1 Асистент продавач  1 Чистач/хигиенист  Работни места по схема „Обучение и заетост на младите хора” комп.ІІ 1 компютърен оператор  1 Експерт застраховки – висше обр.    ДИРЕКЦИЯ “БЮРО ПО ТРУДА”- гр. ДЕВИН  ул. \"Васил Левски\" № 1 Работни места за лица с висше образование:  1 Учител, общообразователен учебен предмет в гимназиеален етап (Английски език)  1 Учител, начален етап на основното образование (I-IV клас)  1 Счетоводител Работни места за лица със средно проф., средно общо и основно образование:  2 Камериер  1 Готвач, заведение за бързо хранене  1 Продавач-консултант  10 Строител, жилища", "date": "2018.10.31", "title": "Бизнесът в Пловдив търси стотици работници - ето на какви позиции"}
{"url": "https://www.blitz.bg/obshtestvo/regioni/ludost-na-plazha-v-burgas-snimki_news636719.html", "text": "Необичайно топлото време в последния ден на октомври позволи на някои ентусиасти да направят дори морско къпане във водите на Бургаския залив.   В Бургас термометърът днес отчете 27 градуса и много местни жители използваха слънчевото време за отдих на открито в Международния ден на Черно море, предаде \"Булфото\".       ", "date": "2018.10.31", "title": "Лудост на плажа в Бургас (СНИМКИ)"}
{"url": "https://www.blitz.bg/obshtestvo/bivsha-sluzhitelka-na-banevi-senzatsionno-pred-blits-naryazakha-tsyalo-predpriyatie-na-skrap-a-s-parite-si-kupuvakha-samoleti-i-mertsedesi-prez-ofshorki_news636713.html", "text": "Мариета Николова е била дългогодишен служител на арестуваните в Ница скандални бизнесмени Евгения и Николай Баневи. БЛИЦ потърси позицията й, за да разбере как и защо обвиняемата фамилия е опропастила цели предприятия и е оставила хиляди мъже и жени на улицата. Разговорът с г-жа Николова е потресаващ и хвърля светлина върху истинската същност на Баневи.- Г-жо Николова, кога започнахте да работите за семейство Баневи?  - През 2008-а година започнах работа при семейство Баневи. В началото се занимавах с казуса на общата им фирма за самолетите с Ветко Арабаджиев. След това бях навсякъде, където е била Евгения Банева, била съм генерален пълномощник, включително на \"Полимери\". Работила съм в онзи период от 2009-а до 2011-а година. След това съм била пълномощник на всички други дружества. - Какво се случи през този период в \"Полимери\"?  - Когато отидох в \"Полимери\", моята задача беше да направя проверка на всички сключени договори, да иззема документи от бившите управляващи и да направя справки за вземания и задължения на дружеството. В рамките на седмица направих всички справки и се оказа, че \"Полимери\" има много вземания. Огромна част от тях бяха от вътрешни фирми на сем. Баневи. Беше пълен колапс.  През 2009-а година аз събрах от вземания по сметки на \"Полимери\" около милион и половина лева. Направихме план за това какво трябва да се плати. Работниците и служителите не бяха получавали шест месеца заплати. На датите за всеки аванс и заплата се даваше по 50 лева и им се казваше: \"Вашите пари няма да ги загубите, следващия месец ще ви бъде платено. Хората ревяха наистина, беше нещо страшно. Направихме график как да се платят поне по 2 заплати на хората и други неотложни плащания. Част от работниците бяха започнали да се обръщат към Инспекцията по труда, защото нямаха избор. -Как е работил заводът преди бандитската приватизация на Баневи?  - Там ако заводът е работещ и всичко е както трябва, той прави 1 милион лева печалба на месец. Това го заявявам категорично, защото продукцията беше много скъпа, имаше пазар. В един момент нещата тръгнаха на зле. Изпратих графика, който изготвихме, на г-жа Банева и й казах, че трябва да се плати от всичко по малко, за да се запушат дупки. Тя първоначално каза добре, теглете пари и дайте на хората, но след 1 час ми се обади лично Николай Банев и каза тези пари, които сте ми ги събрали, ще ми ги пуснете по лична сметка, защото смятам да си купувам кола. Тогава си купи SLR-a.  - Какво се случи с работниците?  - Една стотинка не се даде на тях. Хората не си получаваха парите и всеки роптаеше. Администрацията беше сведена до абсолютен минимум. След като нямаше вече никакви приходи, Николай Банев каза, че заводът спира да работи, не ме интересува и започна да се реже на скрап.  Водихме преговори с различни фирми и сключвахме договори. Целият завод се наряза на скрап. Във всички видове договори, цените бяха заложени като цени на Лондонска борса и те са плащани като цени на Лондонска борса. Че не са влизали в \"Полимери\" не е мое решение, нито на някой от хората, които са били там.  Всичко е отивало в офшорни сметки. След обявяването на \"Полимери\" в несъстоятелност синдикът влезе в завода и започна да прави разплащания, едва тогава хората получиха възнагражденията си.   -  Разкажете за други скандални практики на сем. Баневи.  - Абсолютно същата схема е и със заводът \"Елма\". През 2008 Николай Банев реши, че няма да съществува този завод. Назначи братовчедка си Ана Райкова, една лелка, която не разбира от абсолютно нищо, за изпълнителен директор. Тя подписа абсолютно всички договори за скрап и опропасти целия завод.  Дори само към земята на \"Елма\" имаше инвеститори.  Хората имаха интерес да купят земята. Банев така и не я продаде, и тях ги лъжеше. Цялата му собственост е изключително неясна.  2010-а година известни бизнесмени бяха дошли на среща и му предложиха да отдаде под наем \"Полимери\", като месечния наем, който щяха да плащат е в размер на милион и половина лева, като опцията беше след  20 години да прекратят този договор, като те ще направят всички видове инвестиции в завода, за да може да падне цената на производството, но той отново не се съгласи.   Ако се разровите, ще видите, че там се обеси един човек в хале. Месеци наред не си взимаше заплатата, имаше ипотечен кредит към банка. Банката прави кредита изискуем, при което съдия-изпълнител го гони от жилището. Дъщеря му беше абитуриентка през същата година. От безсилие се обеси. В Троян, ако видят Баневи, те ще ги убият с камъни, там е много страшно.   -  Познавате добре Евгения и Николай, какво смятате за тях?  - Гледам телевизия и чета в интернет, това, което ме изумява най-много е как се опитват да ги изкарват жертви. Как са влезли в дома им и са разровили в бельото им. Това е много цинично, защото той е направен и регистриран като корпоративна резиденция. Това не е направено като частен дом. За да се направи тази корпоративна резиденция, са взимани пари от абсолютно всички дружества, в това число \"Елма\" и \"Полимери\". Там само огледалата са купени за 80 000 долара едното. На всичкото отгоре те не си ги платиха. Това не е техния дом, това е създадено с парите на всички хора, които са работили в тази система. - Каква е връзката на Баневи с кръга \"Капитал\"?  - Кръгът \"Капитал\" ги защитава. Те са изключително близки с г-н Прокопиев.  Евгения и Николай Баневи в годините винаги са имали чадър в техните издания \"Капитал\", \"Дневник\", включително и \"Биволъ\". - Защо чак сега държавата се намеси и ги арестува?  - Може би сега прокуратурата е видяла годни доказателства истината е, че документацията на семейство Баневи е много разхвърляна. Там няма нормален деловодител, който да може да отговори кое къде се намира, с изключение на оригиналите, които Николай Банев си държеше при него.  Сега, след като са иззети документите, ще лъснат катастрофални неща. Самолетите са платени от 4 или 5 офшорки. Парите от офшорките са от \"Елма\" и \"Полимери\".  Интервю на Ивайло ИЛКОВ    ", "date": "2018.10.31", "title": "Бивша служителка на Баневи сензационно пред БЛИЦ: Нарязаха цяло предприятие на скрап, а с парите си купуваха самолети и мерцедеси през офшорки!"}
{"url": "https://www.blitz.bg/obshtestvo/apostol-karamitev-iskal-da-umre-mlad_news636694.html", "text": "“Сцена на четвъртия етаж” в Народния театър “Иван Вазов” отново се нарича “Апостол Карамитев”. Най-малкото артистично пространство в театъра заслужено си връща името, което заслужава - на легендарния актьор, който е и негов създател. Синът на Апостол Карамитев - Момчил, провокира възстановяването на табелата с надпис “Сцена “Апостол Карамитев”, над която е разположен прочутият портрет на актьора, рисуван от Дора Бонева. През 1968 г. именно Карамитев е човекът, който превръща помещението, служило до този момент за партийни и творчески събрания, в театрална сцена.“Не мога да опиша вълнението си от това, че този момент, който чаках повече от шест години, вече е реалност. Това е победа - не само за мен, но и за всички”, сподели развълнувано Момчил Карамитев. Той благодари на директора на театъра Мариус Донкин, на министъра на културата Боил Банов и на неговия заместник Румен Димитров, които помогнаха много името на тази сцена да се завърне с достойнство там, където му е мястото. Драматургът в Народния театър д-р Светлана Панчева припомни, че първият спектакъл, който се играе на тази сцена през 1968 г., е “Амазонка”, в който самият Апостол Карамитев е в една от главните роли.  95 години след рождението си и 45 години след смъртта си Апостол Карамитев вълнува театралната публика преди всичко с ярки спомени. Защото не са малко онези, които са го гледали на живо в Народния театър. Още повече са другите - ценителите на българското кино, за които “Специалист по всичко” и “Любимец 13” са любими филми, които сме готови винаги да изгледаме с огромно удоволствие.   Възможно ли е името да определи човешката съдба?   Може би? На старогръцки апостолос означава “пратеник”. Фамилията на актьора Апостол Карамитев е била Апостолов, но по-късно е променена на Карамитев - фамилия на дядо му от Тракия. Апостол Карамитев - така, както го помнят поколения зрители, наистина е пратеник. Пратеник на духовността. Казват, че е искал да си отиде млад от белия свят. Точно така се случва, по ирония на съдбата - отива си само на 50 години, оставяйки ярка следа след себе си. И около 50 роли в театъра, за които днес съдим от публикации в пресата и от снимки. Апостол Карамитев има и 20 роли в киното, на тях вече можем да се наслаждаваме когато си поискаме, защото филмовите ленти не остаряват.  Името на големия актьор носят Драматичният театър в Димитровград и камерната зала в Бургаския драматичен театър “Адриана Будевска”. И в столицата, и в Бургас има улици “Апостол Карамитев“, а в крайморския град е изграден и негов паметник до входа на Летния театър. Една изящна паметна плоча на улица “Оборище” № 21 в столицата пък напомня къде живееха Апостол Карамитев и съпругата му Маргарита Дупаринова с двете им деца - Момчил и Маргарита. През 2009-а Момчил, който е актьор и режисьор, успя да създаде документален филм за баща си, озаглавен “Истината за Апостол Карамитев”.  Големият актьор е роден в Бургас. Расте в семейството на пристанищен каруцар. С ходатайства успяват да го запишат в италианския лицей, където събуденото и енергично момче проявява актьорските си заложби. Без съмнение докосването до културата на Италия слага отпечатък върху бъдещото му духовно развитие. След като отбива военната си служба, Апостол иска да учи право, но влечението към театъра надделява   Мястото му е в Държавната театрална школа, която през 1948 г. става висше театрално училище. Приет е и завършва актьорско майсторство при проф. Боян Дановски през 1951 г. Дебютът му е още като студент - през 1947 г. играе Сергей Левашов от “Млада гвардия” на Александър Фадеев в Народния театър в постановката на своя учител Дановски. Орисан е да остане в този театър до края на дните си и да се превърне в негов стожер. В компанията на Андрей Чапразов, Йордан Матев, Любомир Кабакчиев, Любомир Киселички, Спас Джонев, Стефан Гецов, Маргарита Дупаринова, Славка Славова, Мила Павлова, Таня Масалитинова актьорът извървява труден, но триумфален път. Препъникамъните по него няма да са малко - открива се реална възможност да специализира в Италия, но завистливи “доброжелатели” провалят този шанс. Това не пречи на Апостол Карамитев да играе по европейски и да сверява часовника си със светила от ранга на Алберто Сорди, Марчело Мастрояни, Нино Манфреди, Уго Тоняци и др. През 1966-а все пак успява да замине за чужбина - не на Запад, а на Изток, но и това не е малко. Специализира режисура в Москва, Ленинград, Прага и Варшава. Три години по-късно вече е доцент по актьорско майсторство и режисура във ВИТИЗ “Кр. Сарафов”. Да бъде учител му върви.   Студентите му го обожават и споделят, че дължат всичко на него   Редом с театралните образи, които вае, Апостол Карамитев се снима активно в киното. Там неговите герои са витални, непосредствени, прекрасни. Ще го помним в “Това се случи на улицата” и “Двама под небето”, в искрящите комедии “Любимец 13” и “Специалист по всичко”, във вечната лента “Рицар без броня”, където неговият герой вуйчо Георги си партнира с малкия Олег Ковачев. Ще ни разплаква в “Бялата стая” и в “Сватбите на Йоан Асен”.  Театър, кино, телевизия, радио, дублаж, художествено слово... Той е навсякъде. Участва в първото цирково вариете у нас, чете приказки за деца, рецитира народни песни. Софийските улици опустяват, когато по телевизията се върти сериалът “Форсайтови” по Голсуърти, дублиран изцяло от Апостол Карамитев.   През 1954 г. голямата актриса Ружа Делчева се намесва с целия си авторитет, та Апостол Карамитев да получи ролята на Ромео в “Ромео и Жулиета”. Роля, съдбовна за Апостол, в която си партнира със собствената си съпруга Маргарита Дупаринова - една от четирите Жулиети в постановката.  И сред публиката, и сред театралното съсловие Апостол Карамитев бе познат със симпатичния прякор Чочо. Леон Даниел казва за Чочо: “Беше много красив, но неговата красота тогава не беше на мода в театъра. На сцената се предпочитаха по-ръбестите или по-лиричните, а неговата хубост беше по-буйна, по-“апашка”, италианска и затова, едва завършил школата, той премина в категорията на актьорите с отрицателно обаяние. Играеше с едри мазки, “характерно”, преувеличено, мнозина не го харесваха, по едно време беше решил да се отказва. Дановски го утешил. Казал му: “Твоето време скоро ще дойде”. Чочо му повярва. След две-три години стана първата българска звезда”.   Ролите му на театралната сцена днес се смятат за еталони. Това са Орландо и Жак от “Както ви се харесва”, Маркиз Поза от “Дон Карлос” и Граф Лестър от “Мария Стюарт” на Шилер, Инсаров от “В навечерието” по Тургенев, Глумов от “И най-мъдрият си е малко прост” от Островски, Салиери от “Моцарт и Салиери” по “Малките трагедии” на Пушкин. В българската класика той е Христофоров от “В полите на Витоша” на Яворов, Хоров от “Службогонци” на Вазов. Силата му е и в модерния репертоар - д-р Ранк от “Куклен дом” на Ибсен, Джордж Кетъл от “Скандал в Брикмил” на Пристли, Коли Стретън от “Добрата стара Англия” на Съмърсет Моъм, Джери Райън от “Двама на люлката” на Гибсън.   Апостол Карамитев се раздаваше на сцената. Неговият темперамент заразяваше с напрежението и нерва, които се усещаха във всяка роля Той не се щадеше, бе способен да прекарва по цели дни в театъра, отдаден до болка на любимото изкуство.   Последната му роля бе в телевизионния театрален спектакъл “Тойфелова кула” на Богомил Герасимов. Екипът на тази уникална постановка бе звезден, за жалост, единствената жива актриса от него е оперетната звезда Теодора Георгиева. “Отидох на една репетиция. Послушах малко актьорите и бях готов да си ходя. Апостол Карамитев ме заговори и ме посъветва да пиша пиеси, защото диалогът се лепял по устата на актьорите, много бързо го заучавали”, припомня си Богомил Герасимов.   Смъртта застигна Карамитев по време на снимките на филма “Сватбите на Йоан-Асен”, а ролята му бе завършена от Коста Цонев. Великият актьор издъхна на 9 ноември 1973 г., покосен от рак на черния дроб. Доста след смъртта му голямата наша скулпторка, сценографка и приложничка Мария Ножарова, автор на костюмите за “Сватбите на Йоан-Асен”, сподели, че по стечение на обстоятелствата му е затворила очите. “Когато отидох в моргата, не беше обръснат. Явно никой не е искал да даде 10 лева. Аз го обръснах разплакана”, разкрива художничката. “Тойфелова кула” още не е завършена като монтаж, но по повод смъртта на актьора я пускат по телевизията. В това време Теодора Георгиева е в родилното - в очакване на единствената си рожба - Ярослава Прохазкова, днес известна журналистка. “Бебето се роди. Акушерки дойдоха да ми кажат, че ме дават по телевизията, защото Апостол Карамитев починал. Много мъчно ми стана. Спомних си как снимахме заедно, как ведро общуваше той с всички. С мен бе особено внимателен. Бях в напреднала бременност и си криех корема под дрехите”, спомня си Теодора Георгиева. И в наши дни, според нея, Апостол Карамитев остава легендарно име на родната театрална сцена. Митологизиран или демитологизиран, той е един от най-ярките български творци на всички времена. Елиана МИТОВА    /вестник \"Над 55\"/    ", "date": "2018.10.31", "title": "Апостол Карамитев искал да умре млад"}
{"url": "https://www.blitz.bg/layfstayl/za-damite/po-vreme-na-seks-nosete-chorapi-prichinata-shche-vi-smae_news636332.html", "text": "Женският оргазъм винаги е бил обект на много изследвания, въпроси и дебати. Какво ли не сме чели, чули и изпробвали, за да достигнем до върховното удоволствие по време на секс. Възбудата, приятната обстановка, сексапилното бельо и какво ли още не са сигурни предпоставки за достигане на оргазъм.   И все пак има много неща, които могат да развалят приятното изживяване по време на секс. Едно от най-разпространените схващания е, че няма нищо по-убиващо секс желанието от това един от партньорите да остане с чорапи по време на половия акт. Е, сега холандски изследователи направиха шокиращо откритие именно за това трябва ли или не да правим секс с чорапи и как това влияе на оргазма на жените.", "date": "2018.10.31", "title": "По време на секс носете чорапи – причината ще ви смае!"}
{"url": "https://www.blitz.bg/svyat/kark-samouveren-lv-se-namesi-v-lov-i-ostavi-vsichki-bez-obyad-video_news636680.html", "text": "В южноафрикански парк лъв се намеси в лов на две лъвици, хващащи плячка. Странната ситуация беше заснета от очевидци.  На кадрите се вижда как една от женските сграбчва един глиган. Втора лъвица веднага се приближава до нея и се събират заедно, за да започнат да се хранят. Обаче в този момент един лъв се намесва, но успява да изгони не само лъвиците, а и глигана. Плячката се втурна да бяга, а царете на джунглата останаха без обяд.  ", "date": "2018.10.31", "title": "Карък! Самоуверен лъв се намеси в лов и остави всички без обяд (ВИДЕО)"}
{"url": "https://www.blitz.bg/svyat/novo-20-coca-cola-shche-proizvezhda-napitki-s-marikhuana_news636690.html", "text": "Преди месец от Coca Cola обявиха, че обмислят възможността за навлизане в бизнеса с марихуана. Главният изпълнителен директор на компанията Джеймс Куинси информира, че за момента Coca Cola не възнамерява да започне производството на напитки с канабидиол (CBD), съобщава CNN, цитирана от profit.bg.Припомняме, че CBD е непсихоактивно вещество в марихуаната, което лекува болка, но не води до превъзбуда.  През септември от компанията информираха обществеността и инвеститорите си, че наблюдават и проучват тази възможност, като дори се появиха слухове, че Coke възнамерява да придобие дял от канадската канабис компания Aurora. Новината не се отрази негативно на книжата на Aurora, чийто дебют на New York Stock Exchange бе осъществен през изминалата седмица. На положителна територия вчера се търгуваха и акциите на основните конкуренти от марихуана индустрията Cronos, Aphira и Canopy Growth. Въпреки отказа на Coca Cola да навлезе в бизнеса, налице е сериозен интерес от други големи глобални играчи към марихуаната за развлекателни цели, която отскоро е легална в Канада.  Конкурентите от Pepsi също не изключват навлизането на този пазар, въпреки че за момента те го разглеждат като „голямо предизвикателство“, тъй като към днешната дата индустрията остава незаконна на федерално ниво, въпреки легализирането ѝ от отделни щати. Производителят на бира Corona Constellation Brands вече разполага с голяма инвестиция в Canopy Growth, оценяваща се на около 4 млрд. долара. Друг от големите производители на бира – канадското подразделение на Molson Coors, вече обяви своето партньорство с  Hydropothecary Corporation по производството на напитки с канабис, които за момента ще се предлагат само в Канада. Цигареният гигант Altria, която е собственик на Marlboro, също обмисля придобиването на дял в Aphria, като акциите на компанията ще дебютират на борсата в САЩ през следващата седмица. Алкохолният гигант Diageo също заяви интерес към инвестиции в канабис компании и развитието на подобни продукти. Производителят на Budweiser - Anheuser-Busch InBev, пък вече пусна на пазара свой канабис бранд. ", "date": "2018.10.31", "title": "Ново 20: Coca Cola ще произвежда напитки с марихуана?"}
{"url": "https://www.blitz.bg/svyat/praznuvate-li-khelouin-dokazakha-che-tova-e-nay-opasniyat-den-v-zhivota-na-detsata_news636695.html", "text": "Американски лекари признаха Хелоуин като най-опасният ден в живота на децата. Опасността е свързана с това, че през празничната нощ рискът децата, облечени в тъмни костюми, да пострадат при пътен инцидент нараства многократно, обясняват специалисти в списание JAMA Pediatrics, цитирани от Петел.\"Повече от век децата бягат насам - натам по съседни улици без да внимават, за да правят пакости и да се веселят, а вечеринките по повод празника са завладели не само най-малките, но и студентите, че и възрастните. Празникът е чудесен повод за весел маскарад, но трябва винаги да имате едно на ум. Тъмните костюми, всеобщото приповдигнато настроение, алкохолът и леките дроги се отразяват пряко на безопасността по улиците\", коментира Джон Стейплс от университета във Ванкувър, Канада.  Стейплс и колегите му не случайно заострят вниманието на хората върху поведението им именно в нощта на Хелоуин. Те анализират статистиката на пътните служби в САЩ за периода 1975 г. - 2016 г., като отбелязват, че именно в последния ден на октомври общия брой на пътните произшествия наистина се увеличава. Според изчисленията на учените увеличението на произшествията е с цели 43% и то в тъмната част от денонощието. Още по-лошото в анализа на пътните инциденти е, че жертви в тях се оказват най-вече деца, а не възрастни. Във вечерите на Хелоуин децата попадат под колелата на автомобилите пет до десет пъти по-често, отколкото през останалото време на годината. Разбира се университетският екип, разработил проучването, не цели забраняването или ограничаването на празника. По-скоро той предлага местните служби да организират движението така, че автомобилите да нямат достъп до местата, където има най-висока концентрация на хора в празничната нощ. ", "date": "2018.10.31", "title": "Празнувате ли Хелоуин!? Доказаха, че това е най-опасният ден в живота на децата"}
{"url": "https://www.blitz.bg/lyubopitno/britanka-pravila-seks-s-15-prizraka-se-omzhva-za-poltrgaysta-si-video_news636698.html", "text": "Британката Аметист Релм, която твърди, че е правила секс с 15 призрака, се е сгодила за полтъргайст, но той не могъл да падне на коляно, когато й предложил, съобщава в.\"Дейли Мирър\".  Полтъргайстът не коленичил поради факта, че нямал крака. Но пък отчетливо предложил брак на Аметист със специфичния си глас. Тя за пръв път го чула да говори, въпреки че имала с него 9-месечна романтична връзка. Това станало през миналия уикенд, когато двамата посетили пещерите Уки хоул в графство Съмърсет.  По думите на жителката на град Бристол гласът на призрачния й годеник бил басов и много секси. Той все още си нямал име и Аметист не била сигурна дали е мъж. Но това нямало значение за нея.  Преди време Релм беше поканена в британското телевизионно предаване \"Тази сутрин\", за да разкаже за сериозната си сексуална връзка, поддържана с дух.  Релм стана център на внимание миналата година, когато заяви, че е спала с 15 призрака, след като се разделила с годеника си преди 12 години.  С фантома-любовник Аметист се запознала в Австралия, докато прекарвала там ваканцията си. Тя почувствала присъствието му в гората. \"Веднага разбрах, че е пристигнал нов любовник\", довери пред камерите г-ца Релм. Духът я последвал във Великобритания и започнала редовно да прави секс с него. Дори възнамерявали да си направят дете-духче.  Миналата година Аметист се появи в същото телевизионно предаване, за да разкаже как я напуснал годеникът й, след като я изловил, че прави секс с дух. Това се случило преди 12 години. Нейният любим се връщал от командировка, когато видял контура на призрака в спалнята им, заедно с Аметист. След това тя се разсърдила на фантома, че той се явил с истинските си очертания на гаджето й, а на нея не й оказвал подобна чест.    ", "date": "2018.10.31", "title": "Британка, правила секс с 15 призрака, се омъжва за полтъргайста си (ВИДЕО)"}
{"url": "https://www.blitz.bg/obshtestvo/borisov-s-izvnredna-novina-za-zhelyaz-andreev-i-iskanoto-mu-ot-sashch-ekstradirane_news636615.html", "text": "САЩ официално оттеглят искането за екстрадиция на Желяз Андреев. Това каза министър-председателят Бойко Борисов на брифинг в Министерски съвет, предаде „Фокус“. „На 5 юни бе предявено искането на САЩ за екстрадацията на Желяз Андреев.   Искам да благодаря на главния прокурор специално за многократните разговори, на правосъдния министър, на външния министър, на посланика. Тук беше и министърът на правосъдието на САЩ, близо два часа беше разговорът\", каза още премиерът и обясни, че това е била една изключително сложна ситуация.  „Към днешна дата САЩ официално оттеглят искането за екстрадиция на Андреев поради факта, че поддържането на това искане би било безпредметно с оглед причините, посочени в писмо от 28 август 2018 г. от Министерството на правосъдието и Офиса на главния прокурор към Департамента на правосъдието на САЩ. Мисля, че едно неприятно за всички събитие беше предотвратено“, коментира Борисов. От своя страна, Желяз Андреев благодари на правителството и сподели, че днес е най-щастливият човек в България.  ", "date": "2018.10.31", "title": "Борисов с извънредна новина за Желяз Андреев и исканото му от САЩ екстрадиране"}
{"url": "https://www.blitz.bg/politika/bsp-boykotira-parlamenta-zaradi-valeri-simeonov_news636616.html", "text": "Солидаризираме се с искането на майките на деца с увреждания за оставката на вицепремиера Валери Симеонов и докато не я получим - няма да се регистрираме в Народното събрание. Това каза заместник-председателят на ПГ на „БСП за България“ Крум Зарков за проблемите с кворума, предаде „Фокус“.  „Майките на деца с увреждания още са навън. Тази палатка ни напомня, че не сме свършили работата си. Единственото, което се случи за последните месеци е, че те добавиха още едно свое искане - оставката на Валери Симеонов. Ние не солидаризираме с това искане и няма да се регистрираме в Народното събрание, докато не получим оставката на Валери Симеонов“, каза още Зарков.  Той уточни, че вицепремиерът отговаря и за ДАБЧ, където избухва корупционен скандал. „Твърде много се събра и е време той да отстъпи поста си\", допълни заместник-председателят на ПГ на „БСП за България“.  ", "date": "2018.10.31", "title": "БСП бойкотира парламента заради Валери Симеонов"}
{"url": "https://www.blitz.bg/intsidenti/prvo-v-blits-neshcho-koshmarno-se-sluchi-s-malko-momichentse-pred-stolichnoto-67-ou_news636623.html", "text": "Истински кошмар изживя малко момиченце пред столичното 67 ОУ „Васил Друмев“. Това научи БЛИЦ от свои читател, който е станал свидетел на случката.  По думите му 11-годишното момиче било в компанията на свои съученици. Всички те се размотавали пред училището на улица „Гюешево“.  „Изведнъж стана врява. Един от хлапаците почна да шамари момичето. Хора, които бяха наоколо веднага ги разтърваха. По едно време пристигнаха мъж и жена с кола. Оказа се, че са родителите на момиченцето. Кой и как ги е извикал не разбрах, но и те вдигнаха врява и каза, че ще откарат сами детето си в болница. Качиха я в колата и отпрашиха“, казва читателят ни.   Той обаче не е сигурен дали изобщо на място са били извикани униформени или цялата ситуация е останала на ниво детско сбиване.  На   БЛИЦ очаква новини, снимки и видео от своите читатели в цяла България и по света    ", "date": "2018.10.31", "title": "Първо в БЛИЦ! Нещо кошмарно се случи с малко момиченце пред столичното 67 ОУ"}
{"url": "https://www.blitz.bg/svyat/chudo-srfist-izchezna-v-moreto-do-khrvatiya-namerikha-go-zhiv-v-italiya-sled-25-chasa_news636586.html", "text": "Сърфистът изчезна в морето край Хърватия, но бе открит ден по-късно в Италия. Той е жив и здрав и в момента се намира в болница в Словения, съобщава македонският А1.     Словенeцът, който изчезна в понеделник в морето по време на тежка буря, е отнесен към Триест, след което е бил открит и приет в болницата.     Той е прекарал повече от 25 часа в морето и се предполага, че е оцелял поради костюма, който е носел, и поради физическата му годност.     Заедно с него друг още един сърфист е изчезнал в бурята, но е успял да доплува до хърватския бряг Умаг на полуостров Истрия, където се е спасил.    ", "date": "2018.10.31", "title": "Чудо! Сърфист изчезна в морето до Хърватия, намериха го жив в Италия след 25 часа"}
{"url": "https://www.blitz.bg/layfstayl/ptuvane/nay-pretpkaniyat-ostrov-na-sveta-e-kolkoto-polovin-futbolno-igrishche-no-ima-i-2-bardaka-s-prostitutki_news636557.html", "text": "Островът Мигинго, който се намира в езерото Виктория, е място, където съседите нямат друг избор, освен да се разбират перфектно. На площ от около половин футболно игрище там живеят 500 души.    Каменният остров се намира във водите на най-голямото африканско езеро. В ламаринени бунгала там живеят рибари от Уганда и Кения, които имат там всичко, от което се нуждаят - четири ресторанта, фризьорски салон и дори два публични дома!", "date": "2018.10.31", "title": "Най-претъпканият остров на света е колкото половин футболно игрище, но има и 2 бардака с проститутки!"}
{"url": "https://www.blitz.bg/layfstayl/skorost/moshenik-izmami-i-ograbi-khram-i-priyut-v-imeto-na-mechtata-da-si-kupi-porsche_news636448.html", "text": "Мечтата при някои хора да притежават любимата скъпа кола преминава понякога всички граници. Те са готови да на всичко, дори и да ощетят най-уязвимите от нашето общество, ако това ще им помогне да седнат зад волана на скъпарската марка. Точно такъв е и случаят от Китай.  Аферата на века, свързана с измами със земя, бе разкрита там. Мошеникът без да му мигне окото измамил настоятел на храм и молещите се в него, като е отнел спокойния живот от едни много уязвими същества, само и само да си купи Porsche. При това той и до момента не е намерен.       ", "date": "2018.10.31", "title": "Мошеник измами и ограби храм и приют в името на мечтата да си купи Porsche"}
{"url": "https://www.blitz.bg/layfstayl/za-damite/napravo-ne-e-za-vyarvane-kakvo-se-sluchva-s-edni-ot-nay-seksapilnite-mzhe-v-sveta-snimki_news636585.html", "text": "Случващото се в Холивуд често налага стереотипите за красота и сексапил. Сега обаче няма да си говорим за горещите мацки, които греят от екраните, а за готините мъже, които промениха представите за идеална половинка на милиони жени по света.   Каквото и да си говорим актьори като Джони Деп, Леонардо Ди Каприо и Мат Ле Бланк са едни от най-сексапилните мъже, които са се появявали на малкия екран. Времето обаче не прощава на никого и от горещите мачовци днес не е останало и помен. ", "date": "2018.10.31", "title": "Направо не е за вярване какво се случва с едни от най-сексапилните мъже в света (СНИМКИ)"}
{"url": "https://www.blitz.bg/svyat/kardashiyan-shche-y-zavidi-kak-zhivee-zhenata-s-nay-golyamoto-dupe-v-sveta-snimki_news636631.html", "text": "Жената с най-голямото дупе в света живее в САЩ. Според последните данни Микел Руфинели тежи 190 килограма, а обиколката на ханша й е 244 сантиметра.  Предполага се, че причината за необичайните размери е фактът, че Микел, с която дори известната американска звезда Ким Кардашиян не може да се сравни, страда от липидема, патологично натрупване на мастна тъкан в определени части на тялото. Тя консумира около 5 000 калории всеки ден.  Жената живее в Калифорния и има няколко деца. В къщата има мебели с подсилена рамка, а понякога тя не успява да премине през вратите в други сгради.  Въпреки това, Микел е сигурна, че не е необходимо да губи тегло - тя се е влюбила в тялото си и вярва, че мъжете харесват жени с фигури тип пясъчен часовник. Тя менажира страница си в Instagram, където активно качва снимките си. В заглавието на профила й се казва, че тя е модел с plus size размер.    ", "date": "2018.10.31", "title": "Кардашиян ще й завиди! Как живее жената с най-голямото дупе в света (СНИМКИ)"}
{"url": "https://www.blitz.bg/layfstayl/skorost/krayno-vreme-e-eto-kak-da-podgotvim-avtomobila-si-za-zimata_news636450.html", "text": "Повечето шофьори са като държавата – първият сняг винаги ги сварва неподготвени. Всяка година още щом паднат първите снежинки, проблемите по магистралите и шосетата започват. От една страна, заради стопаните на пътищата, които не ги поддържат. А от друга – заради водачите на леки и тежкотоварни автомобили, които до последно карат с летни гуми, пързалят се, катастрофират и задръстват важни пътни артерии.  За да избягат от подобен кошмар, водачите, които още не са подготвили колата си за зимата, е добре да го направят веднага.    ", "date": "2018.10.31", "title": "Крайно време е! Ето как да подготвим автомобила си за зимата"}
{"url": "https://www.blitz.bg/lyubopitno/ne-si-poplyuva-kristian-kostov-zabrsa-svetovna-shampionka-po-figurno-przalyane_news636642.html", "text": "Певецът Кристиан Костов, който се класира втори на миналогодишното издание на Евровизия забърса двукратната световна и европейска шампионка и двукратната олимпийска сребърна медалистка по фигурно пързаляне Евгения Медведева.   Красавицата се опита да отклони слуховете за афера помежду им, споделяйки, че това, което ги свързва е работата им. Феновете бързо контрираха изказванията й, разпространявайки техни общи фотоси, на които двамата изглеждат доста близки. Любопитна подробност е, че Медведева танцува под звуците на песента на Кристиан Beautiful Mess по време на гала вечерта на провелото се през уикенда Гран при при „Скейт Канада“, пише \"Телеграф\".  Евгения споделя, че двамата се запознали по време на участие в предаването „Нека говорят“, преди около половин година. Докато Кристиан  не коментира отношенията си със световната шампионка, тя не спира да изтъква, че това, което ги свързва, е работата. „Постоянно поддържаме връзка и се подкрепяме един друг в трудните моменти. Това е дружба, която искаме да задържим“, казва Евгения и допълва, че не излизат като гаджета, а като приятели. ", "date": "2018.10.31", "title": "Не си поплюва! Кристиан Костов забърса световна шампионка по фигурно пързаляне"}
{"url": "https://www.blitz.bg/layfstayl/za-damite/megan-izvrtyala-podl-trik-na-bivshiya-si-mzh-ako-segashnata-printsesa-zabremeneela-to-toy-tryabvalo-da_news636587.html", "text": "Меган Маркъл е извъртяла доста подъл номер на бившия си съпруг. Бившата американска актриса го накарала да се съгласи с „договор за бременност“. Това съобщава „Дейли Мейл“ (Daily Mail), позовавайки се на информация от близък приятел.  Изгряващата тогава актриса е била толкова загрижена за трудностите около бебетата и връщането на бляскавата физическа форма от преди забременявнето, че е поискала мъжа ѝ Тревър Енгелсън да направи куп странни неща.  ", "date": "2018.10.31", "title": "Меган извъртяла подъл трик на бившия си мъж! Ако сегашната принцеса забременеела, то той трябвало да..."}
{"url": "https://www.blitz.bg/stsena/nikol-stankulova-kachi-snimka-i-spodeli-kolko-obicha_news636648.html", "text": "Никол Станкулова качи снимка с любимите си кучета в профила си в Инстаграм. Под фотоса синоптичката написа: „Не е важно да обичаш всички, а е важно на тези,които обичаш, да им го казваш по 100000 пъти на ден, дори да не е на техния кучешки език!”  За отрицателно време снимката на Никол и домашните любимци събра хиляди харесвания и коментари. ", "date": "2018.10.31", "title": "Никол Станкулова качи СНИМКА и сподели колко обича ..."}
{"url": "https://www.blitz.bg/obshtestvo/prvo-v-blits-pocherneniyat-ot-mka-bashcha-na-ubitata-ot-severin-viktoriya-razplaka-mrezhata-s-tova-koeto-napisa-snimki_news636598.html", "text": "Преди няколко седмици цяло  . По време на погребението на 30-годишната жена, чийто живот бе насилствено отнет от Северин Красимиров,  .  Малко след това .   Родителят на брутално убитата русенска журналистка смени  .  Преди няколко часа Маринов написа нов тъжен статус в личния си профил. Не е ясно дали той е посветен за починалата му дъщеря.  Ето какво написа той:  \"Най-тъжно е, когато стават минало тези, които трябваше да станат бъдеще\".          ", "date": "2018.10.31", "title": "Първо в БЛИЦ! Почерненият от мъка баща на убитата от Северин Виктория разплака мрежата с това, което написа (СНИМКИ)"}
{"url": "https://www.blitz.bg/layfstayl/skorost/pogolovni-globi-chakat-vsichki-shofori-sled-15-noemvri-ako-ne-sa-napravili_news636672.html", "text": ". От СДВР са категорични, че тази година няма да има толеранс за неизправни моторни превозни средства.  Главен инспектор Росен Рапчев обясни, че акция \"Зима\" ще бъде проведена на три етапа - първият за безопасност на пътни превозни средства като велосипеди, такива с животинска тяга, както и мерки за безопасност на водачите. Вторият етап ще е за пешеходците, като много сериозна уязвима група, а третият за безопасно шофиране през зимата, техническа изправност на автомобилите, както и поведение на водачите спрямо пешеходци.  След 15 ноември от Пътна полиция ще глобяват с 50 лв. водачите, чиито гуми на превозни средства са под 4 мм. Толкова е и стойността на глобата за неизправни фарове и габарити. За неизправни спирачни системи обаче, санкциите могат да достигнат до 500 лв.  От полицията съобщиха още, че тази година са заделени 60 млн. лв. за зимно почистване, а фирмите все още набавят нужните инертни материали.  От Агенция \"Пътна инфраструктура\" планират до края на ноември да спрат основните ремонти по магистралите. Проблем на този етап има на АМ \"Хемус\" с едната тръба на тунел \"Витиня\" и има вероятност ремонтът да продължи и през настоящия месец.  ", "date": "2018.10.31", "title": "Поголовни глоби чакат всички шофьори след 15 ноември, ако не са направили…"}
{"url": "https://www.blitz.bg/obshtestvo/plasheshcho-topim-se-s-nad-50-000-godishno_news636685.html", "text": "С повече от 50 хил. души се е стопило населението на страната за година. Това показват данните в отчета за изпълнението на стратегията за демографско развитие, който беше приет от правителството в сряда, пише bnews.   По данни на НСИ към 31 декември 2017 г. населението на България е 7 050 034 души, което представлява 1.4% от населението на Европейския съюз. В сравнение с 2016 г. населението на страната намалява с 51 825 души, или с 0.7%. Най-значимата демографска тенденция в развитието на населението е процесът на застаряване. В края на 2017 г. лицата на 65 и повече навършени години са 1 481 908, или 21.0% от населението на страната. В сравнение с 2016 г. делът на населението в тази възрастова група нараства с 0.3 процентни пункта, а спрямо 2001 г. - с 4.1 процентни пункта. Въпреки това от правителството отчитат и положителни тенденции - увеличаване продължителността на живота и намаляване на детската смъртност. Средната продължителност на предстоящия живот за населението на страната, изчислена за периода 2015 - 2017 г., е 74.8 години и спрямо предходния период (2014 - 2016 г.) се увеличава с 0.1 години. Средната продължителност на живота при мъжете е 71.3 години, докато при жените е със 7 години по-висока - 78.4 години. За жителите в градовете тя е 75.6 години, а за населението в селата – 72.8 години. По отношение на стандарта и качеството на живот на населението се наблюдават позитивни промени. През 2017 г. годишният общ доход средно на лице от домакинство е 5 586 лв. и нараства с 8.1% спрямо 2016 година. За периода 2008 - 2017 г. общият доход средно на лице от домакинство се увеличава близо 1.6 пъти. През 2017 г. в страната са регистрирани 64 359 родени деца, като от тях 63 955 (99.4%) са живородени. В сравнение с предходната година броят на живородените намалява с 1 029 деца, или с 1.6%. Средната възраст на жените при раждане на първо дете се увеличава от 27.0 години през 2016 г. на 27.1 години през 2017 година. През миналата година средният брой живородени деца от една жена е бил 1.56. За сравнение през 2001 г. той е бил 1.24, а през 2016 г. – 1.54. Данните показват, че детската смъртност намалява. През 2017 г. в страната са починали 408 деца на възраст до една година, а коефициентът на детска смъртност е 6.4‰. Това е най-ниската регистрирана в страната стойност. През 2001 г. коефициентът на детска смъртност е бил 14.4‰, през 2005 г. - 10.4‰, а през 2016 г. - 6.5‰.", "date": "2018.10.31", "title": "Плашещо! Топим се с над 50 000 годишно"}
{"url": "https://www.blitz.bg/obshtestvo/narodnata-pevitsa-guna-ivanova-pesenta-me-e-vodila-navsyakde-no-lyubovta-km-blgariya-vinagi-me-e-vrshchala-tuk_news636688.html", "text": "Гуна Иванова е гастролирала в Русия, Сирия, Тунис, Монако, Франция, Швейцария, Германия, Югославия, Англия, Канада, Южна Африка. През 1983 г. печели конкурс за солистка в Ансамбъла на строителни войски, където пее до 2000 г., когато формацията е закрита. Две години пее в “Мистерията на българските гласове” и от 2010 година е солистка в Представителен ансамбъл на Въоръжените сили.Легендата на българския фолклор Гуна Иванова отбелязва 50 години на професионална сцена и 70 години жизнен път. Юбилейният концерт ще бъде на 30 октомври в зала 1 на НДК. В него Иванова ще представи избрани песни от дългогодишната си кариера.  Иванова отбеляза, че специални гости на концерта ще са талантливите й внучки Ива и Велислава Костадинови, Райко Кирилов, вокално трио “Евридика”, формация “Армейска песен”, Даниел Спасов и Милен Иванов. - Как върви подготовката за концерта ви в зала 1 на НДК на 30 октомври?   - Под пълна пара съм - под краката ми гори, главата ми пуши (смее се). Вече съм записала всички песни, костюмите са готови, гостите съм поканила. Дай Боже и залата да се напълни и всичко ще бъде наред.  - Кой избра спектакълът да се проведе под наслов “Българийо, майчице свята”? Какво е за вас България?  - Аз самата си го избрах. И не само за този концерт, винаги съм поставяла България след семейството и здравето. Знаете, че съм от певиците, кръстосали всички континенти. На много места ми се е предлагало като на тепсия да остана. Мен песента ме е водила навсякъде, но нещо необяснимо, като любов към България, винаги ме е връщало тук.  - Не сте мислили да емигрирате?    - Никога! Игнат Канев ми предложи да остана в Канада, а аз тогава с цялата си глупост му казах, че още нямам софийско жителство. Той се изсмя и ми каза: “Дано да не дойде време да съжаляваш за този отказ”. Това беше 89-а година преди промените.   В Южна Африка ходя за трети път и мога да остана, но не желая. Хубаво ми е там и бих отишла и за 33-ти път, но нещо си ме връща тук в България. И внучките ми са така. Понякога ме обземат страхове, че пеем народни песни, но дали ще има на кого да ги пеем един ден. Ива завърши сериозно образование и често им казвам, че повече биха се реализирали навън. А пък те ми отвръщат: “Гунче, нали и тук трябва да живеят свестни хора”. Явно и те мислят като мен.  - Това щях да попитам - дали ги насърчавате към народната музика, или предпочитате да се занимават с нещо друго?   - До 35-ата ми годишнина се занимавах и с друго нещо, със сериозна работа, научна. Имах възможност да си пея и да се занимавам с това. И на тях съм им казала, че е по-добре човек да има и една друга сигурна професия. Всичко се случва, това е глас. На мен ми е изчезвал гласът на сцената и много жалка съм била. Сега установявам, че това е алергия, която ме е почнала твърде отдавна. Ако тогава не си бях скъсала с другата работа, сигурно щях да продължа в другата посока. Времената се менят. Добре, че Ивка е с това сериозно образование, дано и Велислава да може да съчетава НАТФИЗ с песента и сцената. И на двете песента им е в душите, тя е на преден план.  - Случвало ли се е да излезете на сцената в трудни за вас моменти и как събирате сили да не се разплачете пред публиката?  - О, плакала съм и го правя до ден-днешен. Хората са много състрадателни. Много ме обичат, но на всеки концерт ще се намери някой, който да ме разплаче. Винаги казвам, че ако някой има любима песен, може да дойде при мен и да каже коя е, за да му я изпея. И като ми кажат да изпея “Майчини сълзи” или “Шар планина”, ми застава буца в гърлото. Започват да ми текат сълзи, но я изпявам. Наскоро се наложи да направя клип на “Шар планина” и връщах няколко пъти операторите. Стигна до един момент и започна да плача. Ето и сега се случва...   В онзи шоков момент (смъртта на сина й, за когото е писана песента “Майчини сълзи” - б.а.) са ме повели приятели към тази посока да продължа с песен. И да искаш да се върнеш - къде да се върнеш вече... Скъсал си другите мостове на другата работа, а пък пеенето го мога най-добре и с това стигам до душите на хората.  - Какво е отношението на подрастващите към народната музика, ако трябва да направим сравнение от преди и сега?   - Имаше период, в който цялото музикално пространство беше обсебено от друг жанр. Радвам се, че сега всички тези, които бяха на върха на оня жанр, посегнаха и към народната песен. Та даже и на нашите песни. Визирам името Нелина, защото и тя посегна и записа “Българийо, майчице свята”, въпреки че правата за текста и музиката са в мен. Те обаче не живеят с България в сърцето си, на тях целта им е комерсиална. Чула ме, че съм изпяла 100 пъти “Българийо, ти наша майко свята” на един българин в Лондон и решила, че и тя може да я яхне. Буквално един българин там ми я поиска 12 пъти и на 13-ия му казах, че хората накрая ще ме намразят (смее се).   Младото поколение са такива, каквито ние ги възпитахме. Ние бяхме натикани в ъгъла дълго време, сега нещата се възраждат и се радвам. Лично аз се радвам на почитатели на по 2 годинки. Чувала съм как г-н Борислав Геронтиев казва в ефир, че някаква баба си правела експерименти с 2-годишното си внуче и превключвала телевизиите. А то протяга ръце и казва: “Гу-гу”. За него аз знача фолклор. Изиграла съм своята роля и по няколко пъти в годината съм била на партита във висши учебни заведения. С удовлетворение съм си тръгвала. Преди моята поява се вихрят кючеци, а с моето обявяване сядат по местата си да слушат какво ще пее тоя динозавър. В момента, в който им запея, вдигат телефоните, снимат се с мен и на края на партито не им се слушат онези ритми от другия жанр.  - Освен пред гласа ви хората се прехласват и пред вечната ви младост. Как успявате да се съхраните толкова красива и елегантна?   - За последното полагам усилия. Човек трябва да поддържа адреналина си и аз го правя чрез гимнастика и чрез ходене. Извървявам по 10 км на ден, играя по 1 час гимнастика. Независимо от всичко и при мен годините си казват думата.   А младост и красота са толкова преходни... Не мога да твърдя за себе си такива неща, но се радвам, че така ме определят. Сигурно защото обичта ми е голяма и по всяка вероятност това ме озарява по някакъв начин. Даже не се замислям за тези неща.   - Често получавате комплименти, но кой е този, който най-силно ви е впечатлил и не може да го забравите?  - Най-различни комплименти получавам. Когато дойде при мен някоя изстрадала душица и ми каже: “Вие ми давате сила с вашия глас и енергия”. Е, какъв по-хубав комплимент от това някой да ти каже, че му даваш възможност да се хване за живота.   Иначе получавам страшно много комплименти. Особено когато ме представят на концерти с някакви величествени определения. Няма такова нещо, аз съм си просто Гуна, каквато негово величество почитателят я създаде и ме държи на сцената. Аз съм на 70 години -  коя друга колежка на тези години стои на сцената?! И младите могат да ми завидят, защото в годината имам по 100-150 концерта. Кой може да се похвали с такова нещо?! Благодаря на Бог и на почитателите, че това е така. Иначе не се знае на какво ще заприличам. Нали знаете, че човек като се затвори между четири стени и с живот мелница като моя, на какво би заприличал... А има и модерни болести, които се отразяват пагубно на хора, които се затварят вътре в себе си. Винаги съм казвала, че на човек може един ден да му остава, но трябва достойно да го изживее. Старая се това да правя и може би там е ключът... Ива и Велислава също ме държат и гледам и заради тях да стоя достойно, да им бъда пример. Трябва и възпитателно да действаме освен всичко друго.   ", "date": "2018.10.31", "title": "Народната певица Гуна Иванова: Песента ме е водила навсякъде, но любовта към България винаги ме е връщала тук"}
{"url": "https://www.blitz.bg/obshtestvo/blgarskata-administratsiyata-vvezhda-neshcho-koeto-kasae-vsichki-blgari_news636689.html", "text": "От 1 ноември 2018 г. българската администрация преустановява хартиения обмен на документи. Повече от 700 централни, областни и общински структури преминават към изцяло електронен документооборот помежду си.   Това съобщиха от правителствената информационна служба. Мярката, заложена в законодателството, ще доведе до 6-кратно увеличение на ефективността на административния обмен. На годишна база се очаква да бъдат спестявани повече от 100 тона хартия, значително да намалеят разходите за закупуването й, както и за печатни консумативи, куриерски услуги и др. Към края на октомври т.г. 719 са реалните участници в Системата за електронен обмен на съобщения (СЕОС), чрез която се осъществява електронният документооборот.  Това е първата приложена на национално равнище всеобхватна мярка за премахване на хартиената администрация, както и една от основните за намаляване на административната тежест за гражданите, бизнеса и за самите администрации. Електронният обмен на документи е сигурен и се извършва в контролирана среда, а документите са гарантирани с електронен подпис. Това позволява да бъде проследено точното време на изпращане, получаване и регистриране на документа. По този начин се повишава контролът върху институциите както от страна на потребителите, така и между самите администрации. ", "date": "2018.10.31", "title": "Българската администрацията въвежда нещо, което касае всички българи"}
{"url": "https://www.blitz.bg/svyat/megan-markl-predupredi-za-ogromna-opasnost-nadvisnala-nad-vsichki-mladi-khora_news636593.html", "text": "Съпругата на принц Хари, Дукесата на Съсекс Меган Маркъл, предупреди за опасността от социалните мрежи за младежите. 37-годишната Маркъл, която, преди да се превърне в кралска особа, беше изключително активна в \"Инстаграм\", \"Туитър\" и \"Фейсбук\", говори в столицата на Нова Зеландия Уелингтън пред членовете и доброволците от младежката програма Live for Tomorrow.   Според нея \"филтрите\" на изображения в \"Инстаграм\" и желанието на младите да получавай \"лайкове\" на всяка цена са нещо крайно опасно, уточнява БГНЕС.  Маркъл закри всичките си профили в социалните мрежи още преди сватбата с Хари, което мнозина възприеха като знак за сериозността на отношенията им. В момента всяка нейна онлайн изява се контролира от Двореца.   Според нея липсата на профили в популярните онлайн услуги не е проблем, а изключително \"освобождаващо\" преживяване.   \"Вашето самочувствие и преценка се изкривяват, когато са базирани единствено на \"лайкове\", подчерта Маркъл.   Принц Хари също се включи в дискусията относно влиянието на социалните медии и отбеляза, че родителите имат нужда от обучение по въпроса, също толкова, колкото и техните деца.    ", "date": "2018.10.31", "title": "Меган Маркъл предупреди за огромна опасност, надвиснала над всички млади хора"}
{"url": "https://www.blitz.bg/lyubopitno/kmett-na-bistritsa-iznenada-vsichki-s-oblekloto-s-koeto-otide-na-rabota-snimki_news636600.html", "text": "Кметът на дупнишкото с Бистрица Кирил Огненски прситигна на работа в кметството, облечен в народна носия.  Той сподели, че е в такова облекло на работното си място по повод празника Хелуин, уточнява struma.bg   \"На този ден всички почитатели на празника се обличат в специални хелуински костюми. Аз предпочетох българската носия, защото съм българин и обичам българското\", отсече кметът.    ", "date": "2018.10.31", "title": "Кметът на Бистрица изненада всички с облеклото, с което отиде на работа (СНИМКИ)"}
{"url": "https://www.blitz.bg/lyubopitno/chudo-28-godishna-zhena-rodi-shestoto-si-dete-na-kasata-v-magazin-video_news636608.html", "text": "28-годишна жена излезе на пазар и роди на касата в магазина. Кадри от шокиращата случка се разпространяват в социалните мрежи.     Необичайната история от руския град Називаевск. Младата жена стояла на касата, когато, по думите на очевидци, тихичко казала, че ражда. Тя не поискала помощ, но намиращите се наблизо хора повикали лекар. През това време на родилката помагали друга цена и касиер.     Медиците пристигнали, когато всичко вече било приключило. Знае се, че това е шестото дете за родилката. Това било здраво момченце, около 3,6 кг, което кръстили Иван.     ", "date": "2018.10.31", "title": "Чудо! 28-годишна жена роди шестото си дете на касата в магазин (ВИДЕО)"}
{"url": "https://www.blitz.bg/svyat/gigantska-armiya-ot-oktopodi-atakuva-sashch-video_news636625.html", "text": "Съединените щати са атакувани от цяла армия гигантски октоподи. Най-голямото натрупване на мекотели се наблюдава край бреговете на Калифорния и това е първият случай на такава концентрация.  На дълбочина 3000 метра над хиляда октопода са разположени на дъното. Мекотелите са били открити от американски биолози, които изследват Тихия океан.     ", "date": "2018.10.31", "title": "Гигантска армия от октоподи атакува САЩ (ВИДЕО)"}
{"url": "https://www.blitz.bg/layfstayl/skorost/range-rover-pravi-avtonomni-obikolki-iz-kovntri_news636651.html", "text": "Range Rover Sport завърши първата досега автономна обиколка по едни от най-предизвикателните пътища във Великобритания. Прототипен автономен Range Rover Sport се справи с трудния път Coventry Ring Road, като успешно смени лентата, сля се с останалия трафик и излезе от кръстовища с максимално допустимата скорост от 60 км/час.  Тестът е част от правителствено спонсорирания проект UK Autodrive на стойност 20 милиона паунда, който приключва този месец след тригодишна програма. Инженерите на Jaguar Land Rover проведоха значителни тестове върху автономната технология на затворени писти, преди да се насочат към обществената пътна мрежа в Милтън Кейнс и Ковънтри.     Range Rover Sport, избран заради динамиката и съществуващите му характеристики като Адаптивен автопилот, бе модифициран да включва допълнителни навигационни сензори, радар и лидар. В съчетание с проучванията на проекта UK Autodrive автомобилът вече може автономно да се справя с кръгови кръстовища, светофари, пешеходци, велосипедисти и други превозни средства по сложни пътища. Може също така да се паркира.  Марк Кънд, Мениджър Проучвания на автономни автомобили, Jaguar Land Rover, каза: „Пътят Coventry Ring Road е известен със сложните си входове и изходи. Това създава много предизвикателни условия, особено когато човек е под напрежение в час пик.  Нашият автономен автомобил не се влияе от същото напрежение, разочарование или умора, които един водач може да изпитва, затова може да превърне една потенциално много стресова ситуация в напълно спокойна.“     Висококвалифицираните инженери на Jaguar Land Rover са разработили и свързани функции като част от UK Autodrive. Технологиите, подобряващи безопасността и намаляващи вредните емисии, използват интернет, за да свързват автомобилите един с друг и с инфраструктурата, например със светофарите.  UK Autodrive е спомогнал за ускоряването на развитието на бъдещите автономни и свързани технологии на Jaguar Land Rover. Също така той засилва позицията на Мидландс като център за иновации в мобилността. Най-големият автомобилен производител на Великобритания със седалище в Ковънтри работи по напълно и частично автономни автомобилни технологии, за да предложи възможност за избор между ангажирано и автономно шофиране. Визията на компанията е да направи своите автономни автомобили проходими във възможно най-широк обхват от терени и метеорологични условия, като винаги предоставя на клиента опцията да си възвърне контрола.     ", "date": "2018.10.31", "title": "Range Rover прави автономни обиколки из Ковънтри"}
{"url": "https://www.blitz.bg/obshtestvo/sinoptichni-modeli-razkrivat-shche-se-radvame-li-dlgo-na-lyato-posred-esen-i-koga-idva-golemiyat-stud-tablitsa_news636475.html", "text": "Хубавото време над Балканите и България ще се запази и в следващите 7-10 дни, сочат средносрочните синоптични модели в края на октомври. Според тях това време може да се задържи до 15 ноември, съобщава \"Дарик\".     Моделите, представени от Людмил Кържилов показват дневни температури, поне до края на тази седмица, между 20 и 25 градуса, които са необичайно високи за ноември. В района на София температурите в близките 5-6 се очакват около 20-21 градуса, а в равнинните части на страната – Дунавската равнина, Източна Тракия – до 24-25 градуса.      Тенденцията към края на седмицата и началото на следващата е постепенно понижение на максималните температури, но с не повече от 1-3 градуса.     Времето ще е предимно с разкъсана облачност, в отделни периоди и с много слънце, но и с повече облаци в някои от дните. Не се очакват съществени валежи.     Сухото време продължава, което е очевидна тенденция за втората половина на тази година. Страната ни ще остава встрани от активните процеси, които ще са на запад и север в Европа, а център на високо налягане над Европейска Русия ще поддържа у нас предимно сухо и сравнително топло време.  В сутрешните часове не са изключени мъгли и ниска слоеста облачност в котловините и около водните басейни. На изток ще се усеща североизточен вятър.     Разбира се винаги трябва да имаме едно на ум, защото в разгара на есента нещата могат да се преобърнат бързо и да видим след няколко дни съвсем различна картина, но в момента няма видими признаци на сериозно влошаване на времето у нас.               ", "date": "2018.10.31", "title": "Синоптични модели разкриват ще се радваме ли дълго на лято посред есен и кога идва големият студ (ТАБЛИЦА)"}
{"url": "https://www.blitz.bg/lyubopitno/sofiyski-lekari-ostanakha-iznenadani-ot-tova-koeto-mzh-napravi-dokato-zhena-mu-razhdashe_news636583.html", "text": "Нестандартно предложение за брак трогна екипа на Първа САГБАЛ „Света София“. Със съдействието на лекари и акушерки, млад татко направи невероятно романтично предложение за брак на своята половинка, облечен със специална медицинска престилка и маска, разказват от лечебното заведение.   Той застана на колене пред избраницата си след раждането на първородната им дъщеря в лечебното заведение. Предложението за брак е било съпроводено от красив пръстен и романтична музика.  Любовта на двойката се заражда в училище преди 19 години.     \"Изразяваме нашата най-искрена благодарност за споделените емоции и пожелаваме здраве и щастие на малката дъщеричка на мама и татко, както и семейно разбирателство и любов\", публично пожелават от „Света София“ на сгодената двойка.    ", "date": "2018.10.31", "title": "Софийски лекари останаха изненадани от това, което мъж направи, докато жена му раждаше"}
{"url": "https://www.blitz.bg/layfstayl/aleks-bogdanska-smeni-ludiya-reporter-s-snimki_news636545.html", "text": "Огромен розов мечок прави компания на Алекс Богданска, докато съпругът й не си е вкъщи. Бременната красавица качи снимки с новия си пухкав приятел в социалната мрежа.   На кадрите благоевградчанката и розовият мечо гледат филм. Някои от сцените явно не са подходящи за животинчето, защото Богданска му закрива очите.   „Изгледах доста филми, докато чакам да се появи новият член на семейството и да ви кажа никак не е зле да си дом на бебе за 9 месеца- винаги си с компания! Ето например с мечока Фил сме неразделни дружки още от началото. Предложете ни подходящ филм за Halloween, имате ли си някой любим?”, написа красавицата.  ", "date": "2018.10.31", "title": "Алекс Богданска смени Лудия репортер с... (СНИМКИ)"}
{"url": "https://www.blitz.bg/layfstayl/za-damite/edna-sedmitsa-mishel-zhivya-i-yade-kato-bionse-a-rezultatt-be-plasheshcho-shokirashch-snimki_news636331.html", "text": "Певицата Бионсе определено е смятана за една от най-сексапилните известни жени. С пищните си форми тя приковава погледите върху себе си всеки път щом се появи пред камерите. Почти всяка жена иска да изглежда толкова зашеметяващо както Бионсе.   Е, австралийската писателка на свободна практика Мишел Андрюс, която живее в Мелбърн, реши да спазва в продължение на една седмица начинът на живот и хранене на Бионсе. За съжаление резултатът се оказа шокиращо катастрофален. Излиза, че тренировъчният и хранителен режим на певицата са потресаващи.", "date": "2018.10.31", "title": "Една седмица Мишел живя и яде като Бионсе, а резултатът бе плашещо шокиращ (СНИМКИ)"}
{"url": "https://www.blitz.bg/layfstayl/oslepitelna-ukrainka-slozhi-v-malkiya-si-dzhob-kim-kardashiyan-ss-smeli-i-goreshchi-snimki-18_news635326.html", "text": "Тя е само на 23 години и е от Киев, а медиите вече я наричат украинската Ким Кардашиян. Красавицата вече е привлякла вниманието на над 1 млн. фена в Инстаграм.  И това не е случайно. Ослепителната Елена има примамлив бюст и съблазнителни бедра, които биха разпалили всеки мъж.  Фигурата й прилича на тази на Ким Кардашиян, но украинката има свой собствен чар.  Елена радва всеки ден феновете си с предизвикателни фотографии, на които позира само по съблазнително бельо, бански или впити тоалети.   Тя не крие нищо, дори това, че вече си е увеличила гърдите и е постоянна клиентка на козметичните салони.   А дали наистина е по-привлекателна от двойничката си Ким Кардашиян, отсъдете сами: Превод БЛИЦ    ", "date": "2018.10.31", "title": "Ослепителна украинка сложи в малкия си джоб Ким Кардашиян със смели и горещи СНИМКИ 18+"}
{"url": "https://www.blitz.bg/layfstayl/za-damite/neshcho-neobiknoveno-se-sluchva-s-prints-uilyam-i-keyt-midltn-naposledk-tvrdi-ekspert-po-ezika-na-tyaloto-snimki_news636329.html", "text": "Нещо супер необичайно се случва през последните месеци с принц Уилям и съпругата му Кейт Мидълтън. Това заяви експертът по езика на тялото Джуди Джеймс. Тя поясни, е всичко е започнало след раждането на третото им дете. Но също така в основата на всичко са и принц Хари и неговата бременна половинка Меган Маркъл.  „Уилям и Кейт никога не си позволяваха да показват привързаност на обществени места. Никога не се държаха за ръце, не се прегръщаха или целуваха. А Хари и Меган често го правят. Сега обаче нещата изглеждат по друг начин, а това направо шокира всички”, казва Джуди Джеймс. ", "date": "2018.10.31", "title": "Нещо необикновено се случва с принц Уилям и Кейт Мидълтън напоследък, твърди експерт по езика на тялото (СНИМКИ)"}
{"url": "https://www.blitz.bg/layfstayl/za-damite/istoriyata-na-ednoyaychnite-bliznachki-dzheklin-i-dzhenifr-i-tazi-na-dzhak-i-dzheys-e-napravo-neveroyatna-snimki_news636541.html", "text": "Историята на еднояйчните близначки Джеклин и Дженифър е направо невероятна. Двете момичета са родени през юни 1995 година в Балтимор, Мериленд. Близначките живеели в консервативно християнско семейство, заедно с по-голямата им сестра, майка им и баща им, който бил грузинец, а в щатите бил пастор.   „Израснахме в консервативно и религиозно семейство. Винаги са ни казвали, че е срамно да споделяме чувствата и мислите си. Никога не сме били много близки със семейството си. Дори и помежду ни, нищо, че бяхме близначки, сякаш имаше някаква дистанция. И двете обаче бяхме безумно нещастни момиченца. Аз лично всяка нощ заспивах със сълзи и гореща молба към Бог, но сутрин щом се събуждах виждах, че мечтата ми не се е сбъднала и пак плачех. Стигах до там да съжалявам, че изобщо съм се раждала”, споделя с мъка Джеклин – една от близначките. Малко след като навършили пълнолетие двете момичета си споделили шокиращи неща и животът им тотално се преобърнал. ", "date": "2018.10.31", "title": "Историята на еднояйчните близначки Джеклин и Дженифър и тази на Джак и Джейс е направо невероятна (СНИМКИ)"}
{"url": "https://www.blitz.bg/layfstayl/izvestnite-rozhdenitsi-na-31-oktomvri_news636567.html", "text": "  Днес повод за празнуване и почерпка имат:    У нас: Димитър Данчев , депутат от БСП в 44-ото НС Миленита , поп и джаз певица, родена като Милена Николова. Изявява се като актриса в главната роля във филма на Димитър Коцев-Шошо \"Лора от сутрин до вечер\" и с участието си в телевизионния сериал \"Под прикритие\" Пламен Бобоков , бизнесмен, собственик на “Приста ойл” Светлана Янчева , актриса Стефан Китанов , филмов продуцент, сценарист, директор на “София филм фест”    По света: Александър Гришчук , руски шахматист и гросмайстор, двукратен световен шампион по блиц шахмат от 2006 и 2012 г. Ванила Айс  (Робърт Матю Ван Винкъл), американски рап музикант, първият американски комерсиално успешен бял рап певец Дермът Мълрони , американски актьор, познат от романтичната комедия „Сватбата на моя най-добър приятел“, като Ник от „Мъж под наем“, от трилъра „Сивият“ и др. Еди Кей Томас , американски актьор, познат като Пол Финч от сериала „Американски пай“ Марко ван Бастен , бивш холандски футболист и треньор. Роден е на 31 октомври 1964 г. в Утрехт, Нидерландия. Смятан е за един от най-добрите нападатели в историята на футбола и един от най-добрите футболисти в историята на Аякс и Милан Нийл Стивънсън , американски писател, автор на научна фантастика, и по-конкретно жанра пост-киберпънк, носител на награда Хюго за „Диамантената ера, или Илюстрирано ръководство за една млада дама“, на награда „Локус“ за „Криптономикон“автор на серията от три романа „Бароковия цикъл“  Пайпър Перабо , американска актриса, позната като Вайълет Санфорд във филма „Грозна като смъртта“ и като Ани Уокър в сериала „Тайнствени афери“ Питър Джаксън , новозеландски кинорежисьор, сценарист и продуцент, световноизвестен с кинотрилогията по романа на британския писател Дж. Р. Р. Толкин – „Властелинът на пръстените“, носител на награди „Златен глобус“, „Бодил“, три награди „Оскар“, четири награди на „БАФТА“, четири награди „Хюго“ и шест награди „Сатурн“ Симао Саброза , бивш португалски футболист, национал,  играч на Спортинг Лисабон, Барселона, Бенфика, Атлетико Мадрид, турския Бешикташ и индийската суперлига Уилоу Смит , американска певица и актриса, дъщеря на Уил Смит и Джейда Пинкет Смит Херман Ван Ромпой , белгийски политик, председател на Европейски съюз в периода 2010 – 2014 г.    ", "date": "2018.10.31", "title": "Известните рожденици на 31 октомври"}
{"url": "https://www.blitz.bg/layfstayl/khoroskop/khoroskop-31-oktomvri-posledniyat-den-na-mesetsa-shche-e-plen-koshmar-za-2-zodii_news636571.html", "text": "Овен   На Вашия любим човек днес ще се наложи, да изпълни няколко не много приятни задължения, което в значителна степен ще се отрази на неговото настроение. За съжаление - и на Вашето също, тъй като всички свои преживявания и нелицеприятни отзиви, той щедро ще споделя с Вас.  Телец  Днес е голяма вероятността, някой Ваш приятел да престане да Ви бъде само приятел. Само че преди да се решите на подобна крачка, замислете се, защото приятеля при всички положения ще загубите. Ако сте твърдо уверени в своите чувства - тогава дерзайте.     Близнаци  Каквото и да се случи днес помежду ви, то само повече ще Ви сближи. А това значи, че всякакви неприятности и препятствия в живота не могат да Ви изплашат, щом сте заедно. Нали помните: лесно се чупи една пръчка, но съвсем не така стоят нещата с цяла връзка. Това е валидно и за този ден...  Рак  Денят не само ще бъде не лош за Вас, а даже в дреболиите ще Ви върви. За значителни мероприятия обстоятелствата няма да са така благоприятни, но пък ще имате възможност да поотложите по-важните неща. Без усилие ще получите помощ и подкрепа не само от близките си хора, но и от съвсем скорошни познати. Жизненият Ви потенциал е висок и самочувствието Ви ще бъде много добро. Втората половина на деня е подходящо време за покупки и няма да възникнат проблеми с правилното използване на наличните средства.     Лъв  Очаквайте неочакваното и бъдете готови то да Ви се яви в много мъглива форма. Проектът, който Ви изглежда скучен, изведнъж ще се окаже интересен и многопластов и отново ще Ви стимулира, да се захванете за работа. Или пък колегата неочаквано ще прояви точно онзи талант, който не е достигал на Вашия тандем за напълно успешна работа. Даже личният Ви живот може изведнъж да тръгне „заобиколно” покрай Вашия сегашен път. Денят обещава да бъде интересен. Дева  Днес би трябвало да изграждате своя модел на поведение на базата на това, какво чете Вашия любим човек, какъв род литература го интересува и с какви категории мисли. Затова преди да се решите на каквото и да било действие, поогледайте книгите в библиотеката му... Везни  Най-добре действате тогава, когато виждате цел пред себе си. В това има смисъл: как може да се придвижвате напред, без да виждате , къде точно сте се запътили? Така че сутринта е най- добре да определите целта, която ще Ви бъде пътеводна звезда, и да се стремите към нейното постигане. По време на този процес внимателно записвайте всичко, което се случва. Илюзиите няма да Ви доведат до никъде, но ако следвате някакъв план, ще постигнете много по-добри резултати, отколкото сте очаквали.    Скорпион  Не е за препоръчване днес да се отнасяте прекалено сериозно към каквото и да било. Даже и към съветите на звездите. Постарайте се да вярвате само на себе си и своите чувства, без да се оглеждате за странични фактори.Вашият любим човек обезателно ще забележи това и ще го оцени. Навярно му харесват самостоятелните и самобитни личности.  Стрелец  Споровете във Вашия тандем днес ще се разгарят не на шега. И отгоре на това ще са по не принципни въпроси. Просто, неизвестно защо, Вие и Вашият любим човек ще решите, че трябва яростно да изяснявате, кой е бил по-прав по този или онзи въпрос: Кант, Ницше, или съседа чичо Иван. Много е важно, такава научна полемика да не Ви доведе до сериозни кавги. Козирог  Днес звездите Ви препоръчват, да се замете със своя външен вид. Наистина, Вашата половинка най-вече обича душата Ви, но съвсем не са и безразлични като прическата, така и облеклото Ви, дори и никога да не е ставало дума за това. Направете и подарък - бъдете днес особено обаятелни и привлекателни! Водолей  Днес за Вашия любим човек ще бъдат свойстени нелогичните постъпки, които ще Ви хвърлят ако не в ярост, то поне в недоумение. Може и да има някаква своеобразна логика в тях, просто Вие да не можете да я схванете?Но ако все-пак я откриете, ще започнете ли да разбирате своята половинка много по-добре?... Риби  Може да си позволите да бъдете малко лекомислени – около Вас има достатъчно хора, готови да се заемат с решаването на всички проблеми. Ще Ви върви, но ако се занимавате само с нови неща. Ще се появят много блестящи идеи: от една страна - много смели, а от друга – даващи Ви възможност изцяло да реализирате своя потенциал. Винаги правите всичко вдъхновено и весело – даже гледането на телевизионно предаване може да превърнете в невероятно привлекателно действие. Не се учудвайте, че днес ще бъдете в центъра на внимание. ", "date": "2018.10.31", "title": "Хороскоп 31 октомври: Последният ден на месеца ще е пълен кошмар за 2 зодии"}
{"url": "https://www.blitz.bg/svyat/interesno-video-kak-reagira-maykata-na-kayli-dzhenr-kogato-shcherka-y-y-napravi-podark-za-253-000-dolara_news636630.html", "text": "В мрежата придоби популярност видео, на което се вижда как американския модел и реалити звезда, една от представителките на известното семейство Кардашиян, Кайли Дженър, подарява на майка си кола Ferrari 488. Момичето публикува кадрите на страницата си в Instagram.  Крис Дженър определено е безумно радостна от подаръка и в същото време изненадана. Самата Кайли казва, че това е колата на мечтите й. Заслужава да се отбележи, че подаръкът е даден предварително: Крис ще стане на 63 години на 5 ноември.  21-годишната Кайли Дженър е призната за най-младия милиардер в Америка. През февруари тази година тя роди дъщеря си Сторми.     ", "date": "2018.10.31", "title": "Интересно ВИДЕО! Как реагира майката на Кайли Дженър, когато щерка й й направи подарък за 253 000 долара"}
{"url": "https://www.blitz.bg/obshtestvo/ucheni-dokazakha-udryame-pechalba-na-miga-ako-vyarvame-v-ksmeta-si_news636653.html", "text": "„Вярата в късмета може да промени живота ни така, както един талон може да ни донесе голямата печалба!“, бяха думите, с които Румяна Кирманова прие чек за 100 000 лв. от СПОРТ ТОТО. Летящият ѝ старт по пътя към богатството обезпечи моментната лотарийна игра „Островът на съкровищата 2“, на който са заровени общо 17 860 000 лв.!  Румяна е сигурна, че късметът ѝ вече е факт и ще продължава да ѝ носи големи суми. Всъщност, такова мнение споделят и специалистите – хората печелят шанса на своя страна или го отблъскват с отношението си и с начина, по който се държат. До тези изводи са стигнали учени от Великобритания след като провеждат мащабно проучване.  Участниците в експеримента били помолени да отворят един вестник и да преброят всички снимки в него. Това, което не знаели обаче е, че там е скрита 1 щастлива публикация – реклама на половин страница със заглавие: „СПРИ ДА БРОИШ. В ТОЗИ БРОЙ ИМА 43 ФОТОГРАФИИ“. Който я забележел, печелел парите на мига. Късметлиите, които според авторите на изследването, са много по-спокойни, забелязвали рекламата много по-бързо. За разлика от тях каръците, които по природа са неспокойни и коне с капаци, пропускали да регистрират публикацията. Без да го осъзнават, и двете групи заработили добрата или лошата случайност.     Според британските изследователи водещите черти, които отличава любимците на съдбата, са увереността в успеха, спокойното отношение към живота, способността да се изправят след провал и най-вече – вслушването в интуицията и склонността да действат на момента. Профил, на който напълно отговаря не само Румяна Кирманова, но и грабналият 100 000 лв. от „Разбий трезора“ Радослав Ангелов. Заедно с бутилка уиски младият мъж получил за подарък и 3 лотарийни билета на СПОРТ ТОТО, един от които - печеливш. На интуицията си се е доверил и футболният запалянко Йордан Йорданов от Русе, който на мига печели други 100 000 лв. от моментната лотарийна игра „Фен зона“. „Важно е да имаш късмет, разбира се, без него нищо не става. Но нямаш ли вяра в него, нямаш ли вяра, че ще успееш, нищо не може да се получи“, категоричен е Йорданов. Но ако все още сте скептични към неговите изводи и тези на учените, спомнете си историята на американката Морийн Уилкокс. През далечната 1980 г. тя купува билети за лотариите в Лонг айлънд и в Масачузетс. Колкото и невероятно да звучи Морийн познава и двете печеливши комбинации. За съжаление обаче масачузетските ѝ числа се падат в Лонг Айлънд, а комбинацията ѝ за Лонг Айлънд е изтеглена в Масачузец. Вместо няколко милиона, Морийн не взима нито цент. Малко след това злочестата тото любителка споделя, че никога не е вярвала в късмета си.    ", "date": "2018.10.31", "title": "Учени доказаха: Удряме печалба на мига, ако вярваме в късмета си!"}
{"url": "https://www.blitz.bg/analizi-i-komentari/ministr-marinov-obyasni-shche-si-izpati-li-taksidzhiyata-koyto-ne-vze-malkata-nikol-predi-da-ya-ubie-bashcha-viktorio_news636652.html", "text": "Убийството в „Надежда” е разтърсващо престъпление, но нека изчакаме резултатите от експертизите, за да стъпваме на факти, а не на предположения. Това заяви вътрешният министър Младен Маринов след правителственото заседание.  По думите му различните версии за случилото се биха попречили на разследващите. Шефът на МВР не разкри дали в кръвта на Викторио, който е уличен, че е застрелял със законно притежавано оръжие жената, с която живее, а по-късно и детето им, е имало наркотици.  „Сега излизам от заседанието на Министерския съвет, нямам информация”, каза Маринов, цитиран от  .   Силовият министър обясни, че след като е имал оръжие, значи е преминал през всички законови процедури за притежаването му.   Относно жалбите, който Викторио подавал срещу убитата в полицията, той заяви, че не знае подробности, но ставало въпрос за психически тормоз.   На въпрос дали таксиметровият шофьор, возил Викторио в продължение на час, подлежи на наказателна отговорност, защото отказал на вземе детето, министърът заяви:  „Трудно бих отговорил, гледах неговите изявления, но все пак човекът е бил под заплаха и не знам как точно се е развила ситуацията. В случая той е гражданин и всеки може да попадне в такава ситуация и преценява дали е заплашен собственият му живот”.    ", "date": "2018.10.31", "title": "Министър Маринов обясни ще си изпати ли таксиджията, който не взе малката Никол, преди да я убие баща ѝ Викторио"}
{"url": "https://www.blitz.bg/kriminalni/podiveli-romi-prebikha-ivan-pileto-otkhvrlil-znoynata-im-moma-za-snakha_news636620.html", "text": "Баща от Обединение е бил пребит жестоко, а домът му потрошен, защото търсел булка за сина си. Екшънът се разиграл в неделя около 23 часа, когато мъже с две коли се появили в селото да търсят Иван Иванов – Пилето. 46-годишният мъж отворил вратата и веднага бил нападнат от въоръжени с тояги мъже, които изскочили от два леки автомобила, пише в. Борба.  Групата започнала да налага мъжа и след това почти цялата покъщнина била потрошена. Съседи на Иван чули викове за помощ и се обадили на тел. 112. Веднага в селото пристигнала полиция и екип на Спешна помощ. Пострадалият е бил прегледан, установени са разкъсно-контузни рани по главата му, извършени са му необходимите манипулации, не е настаняван в лечебно заведение.  По-рано същата вечер Иван се свързал със семейство от Дебелец, което имало красива мома. Мъжът от Обединение отдавна търсел жена за сина си и се бил спрял на момичето от читав ромски род. Двамата възрастни си говорили по телефона, но така и не се разбрали за даване на девойката. След като разговорът приключил, Иван и семейството му легнали да спят. През това време родът от Дебелец обаче решил да се саморазправя и да даде урок на място, за да не се иска повече тяхно момиче. Според жители на Обединение Иван е с шевове по главата и замислял сериозно дело срещу нападателите си, които се отнесли така жестоко към него заради едно телефонно обаждане.  ", "date": "2018.10.31", "title": "Подивели роми пребиха Иван Пилето, отхвърлил знойната им мома за снаха"}
{"url": "https://www.blitz.bg/obshtestvo/pokrtitelno-samo-v-blits-blizka-na-ubitite-darina-i-nikol-razkaza-v-kakvi-rokli-shche-bdat-pogrebani-nevinnite-zhertvi-na-zlodeya-viktorio_news636661.html", "text": "Близка приятелка до убитата 23-годишна Дарина Министерска направи интересни разкрития за Викторио Александров, който гръмна с два куршума 23-годишната жена в столичния квартал „Надежда“, а малко по-късно застреля и едногодишната им дъщеричка Никол.  Жената, която се подвизава във фейсбук като Валерия, е сменила и профилната си снимка и тази на корицата с черно-бял фотос, на който са убитите майка и дъщеря – Дарина и Никол.   Валерия поясни, че всички опити Викторио да бъде изкаран психично болен са „некомпетентни“, а за зверското му деяние имало „доказателства“.  Освен това близката на убитите Дарина и Никол разкри как ще бъдат погребани двете.  Публикуваме думите й без редакторска намеса:  „Мили хора,нагледах се и се наслушах на некомпетентни изказвания и писания,както и на това,че се опитват да изкарат викторио психически неуравновесен !!! само искам да ви кажа,че той е абсолютно здрав психически и това,което извърши е напълно преднамерено,всички доказателства ги има и са налице,но някой се прави на сляп !!! призовавам всички ви..........спрете да пишете глупости и оставете родителите и и ние тяхните близки и приятели,да изпратим дарина и никол в последния им земен път подобаващо......... спестете ни некомпетентността си !!! двете ще бъдат погребани в бели рокли,като булка,която дари не можа да бъде и никол ,като шаферка на майка си,която също не доживя да стане :(“.       ", "date": "2018.10.31", "title": "Покъртително само в БЛИЦ! Близка на убитите Дарина и Никол разказа в какви рокли ще бъдат погребани невинните жертви на злодея Викторио"}
{"url": "https://www.blitz.bg/layfstayl/ptuvane/ogromen-svrkhsekreten-svetski-bunker-e-noviyat-khit-za-turistite_news636340.html", "text": "На 9 метра под земята, в сърцето на Латвия се намира топ секретен съветски бункер, превърнат в място за посещение на туристи.   Там може да се види какъв е бил животът под съветска власт, пише репортер на „Дейли Мейл“, посетил мястото на ключова дата – 100 години от първото обявяване на независимостта на страната.  Бункерът, който отскоро е туристическа атракция, е достъпен само през задната врата на рехабилитационен център от 60-те години в градчето Лигатне, на 80 км от столицата Рига.    ", "date": "2018.10.31", "title": "Огромен свърхсекретен съветски бункер е новият хит за туристите"}
{"url": "https://www.blitz.bg/layfstayl/shoubiznes/gala-zagovori-za-smrtta-si-kakvo-da-pravyat-s-trupa-kak-i-koga-da-ya-pogrebat-snimki_news636606.html", "text": "Водещата на „На кафе“ Гала втрещи зрителите си. Те направи зловещо признание, което я мъчи от много време. Кадърът на Нова телевизия реши да признае за един от най-големите й и ужасяващи страхове.  „Умирам от ужас, че ще бъда погребана жива“, с изненада сподели Гала.  Водещата уточни, че много пъти съм си е мислила за тази ужасяваща възможност,         „Нямам идея защо го изпитвам. От много години ми се върти в главата“, сподели кошмарните си чувства водещата.  Освен това тя направи друго смразяващо кръвта признание. Гала заговори за смъртта си и погребението й, както и какво трябва да се случи с трупа й.  „Чудя се на кой какво да кажа и колко време да ме държат след като умра преди да ме погребат“, заяви водещата, която все пак успя да замаскира ужаса си с лека усмивка.    ", "date": "2018.10.31", "title": "Гала заговори за смъртта си, какво да правят с трупа ѝ, как и кога да я погребат (СНИМКИ)"}
{"url": "https://www.blitz.bg/layfstayl/za-damite/unikalni-snimki-na-krasavitsi-ss-sutiena-bullet-i-neobiknovenata-mu-istoriya_news636330.html", "text": "Сутиенът е неизменна част от цялостния аутфит на всяка дама. Каквото и да си говорим той определено променя цялостната визия на дамите. Често пъти той уголемява или повдига гърдите на жените, понякога пък е просто секси аксесоар, който палаво наднича изпод облеклото.освен на жените сутиенът е доста любима част от облеклото и на мъжете, защото всички те губят ума и дума при видя на сексапилното женско бельо.   Сега обаче от   ще ви разкажат за необикновената история на сутиените „Bullet”, които промениха всичко. Изобретени още през средата на 20-век сутиените тип „куршум” определено отместваха погледа на всички от очите на дамите и ги приковаваха към гърдите им.", "date": "2018.10.31", "title": "Уникални СНИМКИ на красавици със сутиенa „Bullet” и необикновената му история"}
{"url": "https://www.blitz.bg/intsidenti/smrt-e-v-osnovata-na-bezumnata-agresiya-razigrala-se-mezhdu-uchenitsi-v-stolichno-shkolo_news636599.html", "text": "Без опасност за живота е  . Извършителят е задържан и се чака решението на прокуратурата, преди педагогическият съвет да се заеме с него.  Техен съученик разказа, че единият младеж е бил обиждан от други деца и при възникнал конфликт обидил наскоро починалия дядо на другия. Така се стигнало до бой, като опитите за разтърваване били неуспешни и даже намесата на учител не могла да предотврати удара с химикалка. Иначе двамата били приятели, уточнява bTV.  Директорът Таня Трапова подчерта, че няма данни за предишен тормоз. Извършителят на нападението сам й съобщил за станалото и помогнал за извозването на жертвата до болницата.  Педагогическият съветник Олимпия Тенева-Николова каза, че ще се работи с всички ученици след инцидента. Според нея в основата му е това, че в тази възраст момчетата съзряват както психически, така и физически и още не могат да контролират силите си и реакциите след „острички” закачки.  ", "date": "2018.10.31", "title": "Смърт е в основата на безумната агресия, разиграла се между ученици в столично школо"}
{"url": "https://www.blitz.bg/svyat/dete-obleche-kostyum-za-khelouin-koyto-izplashi-vsichki-v-mrezhata-video_news636550.html", "text": "Голяма популярност набира в интернет Видеоклип, на който е запечатан костюма на дете за Хелоуин, набира голяма популярност в интернет. Той бе наречен \"най-плашещия\" от потребителите.Съдейки по кадрите, малкото момиче е облечено в костюм, като носи \"отрязаната\" си глава в чиния.  Видеоклипът улавя как момичето заедно с приятелката си се приближава до жена и тя им дава бонбони като ги изсипва на мястото, където главата на момичето е \"отрязана\".  Много потребители в мрежата се възмутиха от родителите на детето заради създаването подобен костюм. Някои от тях изразиха мнението, че други деца, които са видели това, биха могли много да се изплашат. Превод и редакция: БЛИЦ     ", "date": "2018.10.31", "title": "Дете облече костюм за Хелоуин, който изплаши всички в мрежата (ВИДЕО)"}
{"url": "https://www.blitz.bg/svyat/legendaren-amerikanski-gangster-be-ubit-v-zatvora-ot-drug-mafiot-snimkivideo_news636554.html", "text": "Известният американски гангстер Джеймс \"Уайти\" Бълджър е бил убит в затвора, където излежава доживотната си присъда, пише вестник \"Бостън Глоуб\", позовавайки се на източници.През 2013 г. американски съд е признал Бълджър виновен за 11 убийства, извършени през 70-те и 80-те години на миналия век. По това време той ръководи ирландската престъпна група \"Уинтър Хил\" в Бостън.  Неотдавна престъпникът е бил прехвърлен в затвора Хезълтън в Западна Вирджиния. Във вторник осъденият 89-годишен гангстер е бил открит мъртъв. Друг затворник, също свързан с мафията, е заподозрян в убийството.  Смята се, че именно Джеймс \"Уайти\" Бълджър е прототип на главния герой във филма \"The Departed\" - шефът на ирландската мафия Франк Костело, режисиран от Мартин Скорсезе и изигран от актьора Джак Никълсън.  През 1994 г. американските власти го издирват по целия свят като е обявена награда от 2 млн. долара за помощ при разследването. Също така той включен в списъка на 10-те най издирвани престъпници. Джеймс \"Уайти\" Бълджър е открит едва през юни 2011 г. в Санта Моника, Калифорния. Той е бил арестуван заедно с жена, с която се криел през последните години. Превод и редакция: БЛИЦ    ", "date": "2018.10.31", "title": "Легендарен американски гангстер бе убит в затвора от друг мафиот (СНИМКИ/ВИДЕО)"}
{"url": "https://www.blitz.bg/svyat/vizhte-kak-maymuna-grabna-kobra-ot-rtsete-na-zaklinatel-na-zmii-video_news636559.html", "text": "В град Вриндаван в индийския щат Утар Прадеш една маймуна откраднала кобра от заклинател на змии. Моментът на наглата кражба е запечатан от камерите за видеонаблюдение, съобщава \"Дейли Мейл\".Мъжът се втурнал да преследва маймуната, но в крайна сметка той не е успял да си върне змията.  В щата Утар Прадеш от страна на маймуните съществува истинска заплаха, те взимат храна и вещи от ръцете на туристите и местните жители. Но правителството оставя маймуните без последствия, считайки, че животните са въплъщение на индуиския бог Хануман. Превод и редакция: БЛИЦ     ", "date": "2018.10.31", "title": "Вижте как маймуна грабна кобра от ръцете на заклинател на змии (ВИДЕО)"}
{"url": "https://www.blitz.bg/lyubopitno/nauka-i-tekhnologii/ucheni-otkrikha-nova-neizvestna-dosega-struktura-v-choveshkite-kletki_news636564.html", "text": "Нова структура в човешките клетки е открита от изследователи в Институт Каролинска (Karolinska Institutet) в Швеция в сътрудничество с техни колеги от Великобритания. Структурата е нов тип протеинов комплекс, който клетката използва, за да се прикрепи към околната среда и се оказва, че играе ключова роля в клетъчното делене. Изследването е публикувано в списание Nature Cell Biology.Клетките в тъканта са заобиколени от мрежеста структура, наречена екстрацелуларна матрица. За да се прикрепят към матрицата, клетките имат рецепторни молекули на техните повърхности, които контролират сглобяването на големи белтъчни комплекси в тях.  Тези така наречени адхезионни комплекси свързват външната с вътрешната част на клетката и също така сигнализират към нея за непосредствената заобикаляща я среда, което влияе върху нейните свойства и поведение.  Изследователите от Karolinska Institutet са открили нов тип адхезионен комплекс с уникален молекулен състав, който го отличава от вече познатите.  „Изненадващо е, че има нова клетъчна структура, открита толкова късно – едва през тази 2018 г.“, казва главният изследовател Щафан Стрьомблад (Staffan Strömblad), професор в катедрата по биологични науки и хранене. „Съществуването на този тип адхезионен комплекс напълно ни е убягнало.“  Новооткритият адхезивен комплекс може да даде отговори на въпроси без отговор досега, например, как клетката може да остане прикрепена към матрицата по време на клетъчното делене. Предишните известни адхезионни комплекси се разтварят по време на процеса, за да се позволи на клетката да се раздели. Но не и този нов тип.  „Ние показахме, че този нов адхезивен комплекс остава и прикрепва клетката по време на клетъчното делене“, казва професор Стрьомблад.  Изследователите също така показват, че новооткритите структури контролират способността на дъщерните клетки да заемат точното място след клетъчното делене. Тази функция на паметта е била прекъсната, когато изследователите са блокирали адхезивния комплекс.  Изследването се прави на човешки клетъчни линии, като се използва главно конфокална микроскопия и мас спектрометрия. Необходими са допълнителни проучвания за изследване на новия комплекс на адхезия в живите организми.  „Нашите открития повдигат много нови и важни въпроси за присъствието и функционирането на тези структури“, казва Стрьомблад.  „Ние вярваме, че новият комплекс участва и в други процеси освен клетъчното деление, но това остава да бъде открито“.  Изследователите са нарекли новооткритата клетъчна структура „ретикуларни следи“, за да отговаря името им на тяхната мрежеста форма.  Източник: megavselena.bg ", "date": "2018.10.31", "title": "Учени откриха нова, неизвестна досега структура в човешките клетки"}
{"url": "https://www.blitz.bg/svyat/blogr-pusna-iphone-xs-max-v-trbata-na-atomna-elektrotsentrala-video_news636548.html", "text": "Авторът на популярен канал в YouTube пусна iPhone XS Max в тръбата на атомна електроцентрала с помощта на дрон. Видео от момента на падането на скъпия смартфон бе публикуван в интернет.Отбелязва се, че след падането от височина от почти 160 метра, устройството не се е изключило. На корпуса на IPhone се появяват пукнатини, но не се разбива на парчета.  Видеото на необичайния тест вече е бил гледан от около 300 хиляди потребители в мрежата. Превод и редакция: БЛИЦ     ", "date": "2018.10.31", "title": "Блогър пусна iPhone XS Max в тръбата на атомна електроцентрала (ВИДЕО)"}
{"url": "https://www.blitz.bg/obshtestvo/10-lyubopitni-fakta-za-pchelite_news636552.html", "text": "Една легенда за пчелите гласи: “Господ решил да се ожени за слънцето и поканил всички живи създания освен дявола. Ядосал се повелителят на злото, яхнал заек, отишъл до къщата на Господ и започнал да говори нещо. За да узнае какво бърбори дяволът, Бог изпратил пчелата. Кацнала тя на капата на дявола и подслушала какво говори: “Колко е глупав тоя да се ожени за слънцето. Сега едно слънце грее и през лятото изгаря всичко. Ами като се намножат слънцата, тогава какво ще стане?”Пчелата литнала да каже какво е чула, но дяволът я съгледал и я подгонил. Започнал да хвърля по нея стрели и я уцелил в кръста. Прекършена на две, тя едва се спасила, но стигнала при Господ. Разказала му всичко и той отменил сватбата. Но пчелата била отчаяна – освен ранена, от страх тя се била “изпуснала”, срам я било да се появи пред останалите гости.  Тогава Господ я утешил и рекъл: “Ще живееш и така – прекършена на две. И пак ще бъдеш хубава и гиздава и всякога ще пееш. А за мръсотиите не се бой, отсега нататък нека бъдат благословени да миришат хубаво. Нека ми ги поднасят като най-приятен и мил подарък. Нека това, що е мръсно и за срам у другите животни, за теб да бъде чисто, сладко и свято.” Така пчелата станала за почит и похвала пред всички, а “нечистотиите” ѝ станали на мед и восък.”  Едва ли има нещо безинтересно от живота на пчелите. Тези удивителни, неуморни същества поддържат живота на планетата ни на малките си крилца. Ще се опитам да ви представя максимално синтезирано 10 любопитни факта за чаровните насекоми.  1. Пчелата обитава Земята от милиони години. Според геолозите, пчелите са преживели на земята повече от 150 милиона години. Най-старият фосил на пчела е намерен, вграден в кехлибар, в американския щат Ню Джърси. В момента Земята се обитава от над 19 200 вида пчели – това означава, че има повече видове пчели, отколкото са видовете бозайници и птици, взети заедно.  Те се срещат на всички континенти, с изключение на Антарктида, във всякакви местности, където има опрашвани от насекоми цъфтящи растения. Най-малките пчели са от вида Plebeia minima и са с дължина на тялото от под 2 mm, а най-едрата пчела е индонезийската Megachile pluto, чиито женски представители достигат дължина до 39 mm.  2. Последни научни изследвания сочат, че пчелата е интелигентно насекомо, което се ориентира и “запаметява” обекти, образи и цветове, независимо, че мозъкът ѝ представлява само около 0,01 част в сравнение с човешкия – овална форма и размер на сусамено семе. Тя може да предава информация на посестримите си за научени местоположения чрез специфичен танц, може да брои до 4, за да открие познат вече обект. Пчелата има забележителна способност за учене и запомняне на неща, като е в състояние да прави и сложни изчисления на изминаваното разстояние и ефикасността при търсенето на храна.  3. Пчелите имат 170 рецептора за мирис. Тяхното обоняние е толкова прецизно, че могат да разграничат един от друг стотици флорални видове и да определят от няколко метра разстояние дали едно цвете има полен или нектар. Пчелите различават добре само жълтия, белия и синия цвят. Затова пък очите им възприемат ултравиолетовите лъчи, които са невидими за човешкото око. Зрението на пчелите е много добре развито.  На главата си те притежават две големи сложни и три прости очи. Сложните очи на пчелите-работнички се състоят от 4-5000 отделни очи – оматиди, които при майките са по-малко (3-4000), а при търтеите са най-много – до 10000. При пчелите доминира виждането на близки разстояния! Простите очи на пчелите имат спомагателни функции при тяхното виждане като само подпомагат общата светлочувствителност на сложните очи.  4. Пчелата има 4 крила, които движат приблизително 11 400 пъти в минута. Лети средно с 15-20 км/час. При полет без товар пчелата развива скорост до 65 км/ч. Пчелите от един кошер посещават до 225 000 цвята на ден. Една от тях обикновено посещава между 50 и 1 000 цветя на ден, но понякога достига и няколко хиляди. За да произведе 30 грама мед, пчелата трябва да извърши над 1 600 кръгови полета, като всеки от тях може да достигне до 10 км. За да произведат килограм мед, пчелите изминават разстояние, равно на близо 4.5 пъти обиколката на Земята. Две супени лъжици мед са достатъчни като “гориво” за една пчела да обиколи веднъж земното кълбо.  5. Пчелната отрова е четвъртият продукт от пчелите. Тя е секрет от двете отровни жлези на пчелата. Пчелната отрова представлява прозрачна течност с кисела реакция, горчив вкус, характерна миризма и добре изразени бактериоубийствени свойства. Тя е устойчива спрямо нагряване и изстудяване. При запазване от влага изсушената пчелна отрова не се променя в продължение на месеци, даже и години.  Тя е устойчва спрямо основи и киселини, но е много чувствителна спрямо някои ферменти и силни окислители. Има твърде сложен химичен състав. Представлява смес от много вещества – главно вода и белтъчени (апитоксини), хиставин, няколко органичи отрови, киселини (солна, ортофосфорна и мравчена). Етерични масла (които предезвикват болката и паренето), магнезий, мед, сяра и други недостатъчно изучени вещества, едни от които предезвикват възпалителните явления, други – спазми, нервни явления, сънливост притъпяване на съзнанието, задух, разтваряне на червените кръвни телца и други. Пчелната отрова притежава и целебни свойства при ревматизъм, ишиас, подагра невралгии, артрити, миози, ломбаго, сух плеврит, трахома, сенна хрема и други.  6. В състава на пчелната храна влизат въглехидрати, белтъци, мазнини, вода, минерални соли, витамини и др. Тези хранителни вещества пчелите си набавят от меда, цветния прашец и водата. Медът е основен източник на въглехидрати, а цветният прашец – на белтъци, мазнини, соли, витамини и други. Медът и прашецът по своя химичен състав и биологични свойства са пълноценна храна не само за възрастните пчели, но и за техните личинки след тридневната им възраст.  Натуралният пчелен мед е основна храна на пчелите през цялата година. Цветният прашец има извънредно голямо значение за живота на пчелите и на цялото семейство. За тях той е основен източник на белтъци, минерални вещества, мазнини и витамини. Всички тези хранителни съставки са незаменима храна за възрастните пчели и за пчелните личинки.  Значението на водата за пчелите е също голямо. Водата е една от важните съставки на пчелното тяло. Поддържането на необходимото количество у пчелата става за сметка на приетата отвън вода. Потребността от вода се увеличава с нарастване на интензивността на обменните процеси, т.е. при усилена работа и летеж.  7. Пчелите комуникират една с друга чрез танцуване, което те могат да разберат дори и при пълен мрак. Така пчелите-разнунавачи информират останалите пчели-работнички как да стигнат до точното място на пашата. С характерен танц на кръгове и осморки те дават изключително изчерпателни сведения за вида, разстоянието и посоката на пашата.  Кръговият танц означава храна до 100 м, осморките – над 100 м до 6 км. Колкото по-бавен е танцът, толкова е по-далеч пашата. Посоката зависи от ъгъла спрямо слънцето, когато пчелата танцува. По този начин се сигнализира и за опасности, когато пчелите са навън, а кошерът е слабо охраняем. Ако танцът е в прави линии насочени към горната част на кошера, то източника на храна е точно по посока на слънцето.Ако цветята са разположени в противоположната посока, то пчелата прави линии към долната част на кошера.  Пчелите обясняват посоката според разположението на слънцето, то обаче постоянно се движи. На всеки 4 минути слънцето променя своето място с по 1 градус на запад, което би накарало човек да си помисли, че пчелите биха допуснали грешка. Пчелите вземат под внимание движението на слънцето. Докато пчелите – разузнавачи описват посоката, на всеки 4 минути ъгълът, който те описват, се премества с 1 градус на запад. Благодарение на това изумително изчисление пчелите никога не загубват пътя си.  Пчелите-разузнавачи не само дават информация за посоката на цветята, но и за разстоянието до тях. Продължителността на танца и броя на вибрациите позволяват на останалите пчели да узнаят точното разстояние. И така, те се запасяват с толкова енергия, колкото да им е достатъчна за това разстояние, и тръгват на път.  8. Има много видове насекоми, които могат да се размножават чрез партногенеза, но най-известните сред тях са пчелите. Във всеки кошер живее само една пчела майка. Нейното тяло е напълно развито и през целият си живот разполага с функционираща репродуктивна система. Осигуряването на нови поколения пчели е и нейното основно задължение. Процесът на размножаване се случва само веднъж, но в него участват няколко различни търтеи.  Пчелата майка има способността да снася до 2000 яйца на ден. Всяко яйце бива снасяно и позиционирано в отделна клетка на медената пита, изградена от пчелите работнички. Пчелата майка има анатомичната възможност да избере кои яйца да оплоди и кои не. От оплодените яйца се раждат пчели работнички, а от неоплодените – търтеи.  9. Пчелното семейство има изключителна размножителна способност, но същевременно има и голяма смъртност. Продължителността на живот на пчелите родени през различните месеци на годината е различна. Най-дълго живеещите пчели са августовските. През пролетта те живеят достатъчно дълго и участват в отглеждането на първите поколения пролетни пчели. Най-кратък живот имат априлските пчели. Зимните пчели живеят по-дълго, защото не са натоварени с кърмаческа дейност.  10. Медоносната пчела е една от чудатостите на природата, но тя е и едно същество, от което самата природа зависи до голяма степен. За съжаление популацията на пчелите в глобален мащаб е застрашена. Алберт Айнщайн казва, че ако пчелите изчезнат от Земята, на човечеството му остава не повече от 4 години живот. Без медоносната пчела много видове растения и плодни дървета няма да могат да бъдат опрашвани и те в крайна сметка ще изчезнат.  След откритието на тази научна констатация и неоспорим факт у хората се появи загриженост за изчезването на тези красиви насекоми и от 2006 г. насам изследователите посвещават много усилия, за да разберат повече за тайнствения колапс – Синдрома на разрушената пчелна колония – за да успеят да открият ключа към предотваратяването му. Така те ще могат да спасят не само медоносната пчела, но и дърветата и цветята, които опрашва.  Източник: 10te.bg ", "date": "2018.10.31", "title": "10 любопитни факта за пчелите"}
{"url": "https://www.blitz.bg/svyat/uzhasyavashcha-nakhodka-v-posolstvoto-na-vatikana-v-rim_news636553.html", "text": "Под пода на Апостолическия нунций (Посолството на Ватикана) в Рим, по време на ремонтни дейности са били открити фрагменти от човешки кости, съобщава вестник Corriere Della Sera. Италианските съдебни експерти и жандармерията във Ватикана работят, за да се изясни принадлежността на останките.Местните медии свързват ужасната находка с изчезването на две петнайсетгодишни момичета в Рим през 1983 г. Възможно е това са останките на една от тях. Същата година, с разлика от малко повече от месец, безследно изчезнаха дъщерята на ватиканския гражданин Емануела Орланди и дъщерята на управителя на един от баровете в столицата Мирела Грегъри.  През последните 35 години семейството на Орланди многократно се е обръщал към църковните власти с молба да обозначат поне гроба на Емануела, за да може да й бъдат положени цветя, пише вестникът. Превод и редакция: БЛИЦ  ", "date": "2018.10.31", "title": "Ужасяваща находка в посолството на Ватикана в Рим"}
{"url": "https://www.blitz.bg/obshtestvo/strakhoten-trik-pokazva-kak-po-lesno-da-spestite-pari_news636555.html", "text": "„Ако можех само да спра да харча за неща от които нямам нужда, бих си купил толкова много полезни неща“ – ако подобна мисъл е минавала през главата ви, тогава този метод, препоръчан от Bright Side, е подходящ за вас.Eто в какво се състои 1. Нулирайте неизхарчените пари всяка вечер.  Можете да нулирате до първата нула, например:  Имате 122 лв в брой и 1123 в дебитната си карта.  Какво трябва да направите – извадете последната цифра, за да получите нула в края.  Оставяте си 120 лв в брой и 1120 в банковата карта. Спестявате 5 лв.  По-лесно е да „нулирате“ парите в брой в касичка и да използвате спестовна сметка или друга банкова сметка, за да прехвърляте „нулираните“ пари от картата.  Ако възможностите ви го позволяват, нулирайте до повече нули, например до втората.  Оставяте си 100 в брой и 1100 в банковата карта. Спестявате: 22 + 23 = 45 лв. 2. Прехвърляйте остатъка в спестовната сметка  Спестете всичко, което ви е останало до получаване на заплатата (разбира се, ако е останало). „Нулирайте“ още веднъж в края на месеца. Например, останали са ви 65 лв в брой и 400 лв в картата – прехвърлете всичко в спестовната сметка. Предимства на метода:  Знаете колко пари имате всяка сутрин и винаги е кръгла сума.  Започвате да контролирате разходите си и не купувате ненужни неща.  И най-вече, действително заделяте пари.    Източник: obekti.bg ", "date": "2018.10.31", "title": "Страхотен трик показва как по-лесно да спестите пари"}
{"url": "https://www.blitz.bg/svyat/v-sashch-izbrakha-glavnata-elkha-za-kolednite-i-novogodishni-praznitsi-snimka_news636562.html", "text": "Основното коледно дърво на страната ще бъде инсталирано на площада близо до Рокфелер център на 10 ноември, съобщава сайтът на офис сградата. 22-метровата елха е била намерена в Уолкил, щата Ню Йорк. Дървото е на около 75 години, теглото му е около 12 тона, а диаметърът на ствола с клоните е 13,7 метра.Елхата ще бъде украсена с повече от 50 хиляди LED лампички и звезда от Swarovski, проектирана от архитекта Даниел Либескинд. Коледните светлини на дървото ще бъдат светнати на 28 ноември. Церемонията за включването им ще бъде излъчена на живо. След това, според традицията от 2007 г., елхата ще бъде пожертвана на организацията Habitat for Humanity, която се занимава с изграждането на жилища за бездомни. Превод и редакция: БЛИЦ    ", "date": "2018.10.31", "title": "В САЩ избраха главната елха за Коледните и Новогодишни празници (СНИМКА)"}
{"url": "https://www.blitz.bg/svyat/minor-otkri-izumitelen-kamk-struvashch-25-miliona-snimki_news636563.html", "text": "Миньорът Ричард Капет и геологът Дебабрия Ракшит, намериха огромен изумруд (смарагд) в рудника Кагем в Замбия. Примерната цена на намерения камък е 2,5 милиона долара, съобщава \"Дейли Мейл\".Мината, в която е открит редкия изумруд с тегло 5655 карата, принадлежи на базираната в Лондон компания Gemfields. Камъкът е описан като \"възхитително чист, с балансиран златисто-зелен оттенък\".  В близко бъдеще камъкът ще бъде отправен в Далечния Изток, където ще бъде продаден на търг. Най-вероятно новият собственик ще го раздроби на много малки изумруди, които ще бъдат използвани за изработката на бижута. Общата стойност на получените камъни трябва да бъде около 2,5 милиона долара.  Предишният голям смарагд бе открит в Замбия през 2010 г. Скъпоценният камък с тегло 6,225 карата бе закупен от индийска бижутерна компания. Сумата на сделката не е обявена. Превод и редакция: БЛИЦ    ", "date": "2018.10.31", "title": "Миньор откри изумителен камък, струващ $2,5 милиона! (СНИМКИ)"}
{"url": "https://www.blitz.bg/obshtestvo/signal-do-blits-mzh-i-zhena-si-izpatikha-zhestoko-v-stolichniya-kvartal-druzhba_news636622.html", "text": "30-годишни мъж и жена си изпатиха жестоко в столичния квартал „Дружба“ 1. За това сигнализира читателка на БЛИЦ.  По думите й всичко се е разиграло на пътя край блок 62.  „Чухме трясък. Обърнахме се и видяхме, че моторист и жената, която се вози с него, са самокатастрофирали. Бяха бая понатърпени от удара, но нямаха сериозни щети“, уточнява читателката ни.  По нейни думи на място били извикани полицаи, които оказали помощ на пострадалите и започнали разследване, за да установят причините за катастрофата.  На  БЛИЦ очаква новини, снимки и видео от своите читатели в цяла България и по света    ", "date": "2018.10.31", "title": "Сигнал до БЛИЦ: Мъж и жена си изпатиха жестоко в столичния квартал „Дружба“"}
{"url": "https://www.blitz.bg/obshtestvo/eto-zashcho-ne-biva-da-spim-sreshchu-ogledaloto_news636560.html", "text": "Огледалото е част от човешкия бит и присъства във всеки дом. Само се огледайте колко много огледала имате у дома – в банята, коридора, спалнята и къде ли още не. Но замисляли сте се някога, че не е без значение как точно ще позиционирате вкъщи този предмет?Огледалото не е просто стъкълце, пред което да поставяте грима си сутрин. Мистиците и гадателите вярват, че то е портал към други магически светове. Освен това огледалата имат и друго необикновено качество – те попиват енергията на човека, който се оглежда в тях. Затова могат да носят както положителни, така и негативни вибрации.  Има сериозни причини да не спите срещу огледало. Една от тях е, че нощем от отгледалото ви наблюдават създания от други светове. Това може да са ангели-хранители, но и демони. Когато се събудите внезапно и погледът ви попадне върху огледалото, има опасност да видите някои от тях и да се изплашите, коментират сензитиви.  Представете си също така, че сте сънували ужасен кошмар. Събуждате се в отвратително настроение и първото, което погледнете, е огледалото. Лошите ви вибрации моментално биват погълнати от него, а когато следващия път се огледате, огледалото ще ви ги изпрати обратно.  Именно заради способността на огледалата да попиват енергия и информация, не е добре да ползвате такива, които са били на принадлежали на друг човек. Хората често си купуват мебели от антикварни магазини или вземат от техни роднини.  След това ползват огледалата и не си дават сметка, че така започват да съпреживяват живота на старите им собственици. Често пъти стари огледала са причина в семейството да се породят проблеми, характерни за минали поколения, като например алкохолизъм, изневери и други подобни драми.  Източник: sanovnik.bg ", "date": "2018.10.31", "title": "Ето защо не бива да спим срещу огледалото"}
{"url": "https://www.blitz.bg/obshtestvo/nelepo-bdeshch-shofor-predizvika-tezhka-katastrofa-nasred-poligon-v-gorna-oryakhovitsa_news636621.html", "text": "Двама бъдещи шофьори са пострадали при инцидент с учебен автомобил. Произшествието е станало вчера около 15:00 ч. на учебен автополигон, извън републиканската пътна мрежа. По първоначална информация лек автомобил \"Фолксваген Голф\", управляван от 18-годишно момче от гр. Г. Оряховица, поради движение с несъобразена скорост се е преобърнал на циментова естакада.   В резултат на това са пострадали водачът – с разкъсно-контузна рана в областта на главата и пътник на задната седалка – 20-годишен мъж от гр. Попово, с фрактура на ключица. След преглед в Спешна помощ – В. Търново и двамата са освободени за домашно лечение.  Водачът е изпробван за употреба на алкохол,  пробата е отрицателна. По случая е започнато досъдебно производство.  ", "date": "2018.10.31", "title": "Нелепо! Бъдещ шофьор предизвика тежка катастрофа насред полигон в Горна Оряховица"}
{"url": "https://www.blitz.bg/svyat/tya-e-na-30-i-e-nay-bogatata-vv-velikobritaniya_news636658.html", "text": "Суперзвездата Адел бе обявена за поредна година за най-богатата британска знаменитост до 30-годишна възраст. Хитовата изпълнителка, която вече навърши 30 години, измести от върха групата \"One Direction\" през 2016 година и оттогава неизменно е начело на класацията.   Според списание \"Хийт\" за година Адел е увеличила богатството си от 132 млн. лири на 147,5 млн., пише vesti.bg. Увеличението е въпреки почивката, която тя си взе след края на миналогодишното изтощително турне. Второто място тази година е за 27-годишния певец и композитор Ед Ширън, който измести актьора Даниъл Радклиф, изиграл Хари Потър.   ", "date": "2018.10.31", "title": "Тя е на 30 и е най-богатата във Великобритания"}
{"url": "https://www.blitz.bg/politika/prezidentt-radev-s-novo-razkritie-za-agentsiyata-na-blgarite-v-chuzhbina_news636632.html", "text": "В Президентската институция са постъпвали сигнали за ДАБЧ, имал съм разговори и с ДАНС, и с Прокуратурата по този въпрос. Това каза пред журналисти президентът Румен Радев в отговор на въпрос за скандала с ДАБЧ и подозренията, че там се е търгувало с българско гражданство.  „Акции много, но присъди малко в България. Рано е да давам оценки. Това можем да направим, след като обвинението бъде успешно защитено в съда. При всички положения разследването и пресичането на злоупотреби в изпълнителната власт, която разпределя и харчи публичния ресурс, е задължително условие за оздравяване на държавността“, заяви Румен Радев, цитиран от Фокус.  Попитан дали в президентската институция са постъпвали сигнали за ДАБЧ, той отговори, че са постъпвали и ги е предал веднага, където трябва в прокуратурата. „Въпрос на следствието е какви са сигналите. Не мога да коментирам. Всички сигнали са предадени на прокуратурата, имал съм разговори и с ДАНС, и с прокуратурата по този въпрос“, посочи той.  Във връзка с думите на лидера на БСП Корнелия Нинова, че ГЕРБ е „хвърлил на кучетата малкия си коалиционен партньор“ и дали с това се прави опит политически да се изведат на преден план патриотите и Красимир Каракачанов като виновен и човекът назначил Петър Харалампиев на този пост, президентът коментира: „Не влизам в кухнята на коалицията и на която и да било партия“. ", "date": "2018.10.31", "title": "Президентът Радев с ново разкритие за Агенцията на българите в чужбина"}
{"url": "https://www.blitz.bg/obshtestvo/borisov-sbira-v-evksinograd-tsyala-pleada-polititsi-ot-balkanite_news636667.html", "text": "Министър-председателят Бойко Борисов ще бъде домакин на Четиристранната среща на високо равнище между България, Гърция, Румъния и Сърбия на 2 ноември, петък, в резиденция „Евксиноград“, Варна. Министър-председателите на България, Гърция и Румъния - Бойко Борисов, Алексис Ципрас и Виорика Дънчила и президентът на Сърбия Александър Вучич ще обсъдят развитието на съвместните инфраструктурни проекти в контекста на свързаността на Балканите. Фокус на срещата ще бъде и задълбочаването на регионалната стабилност, както и актуални европейски въпроси.  По-късно лидерите от формата ще проведат работен обяд, в който ще участва и министър-председателят на Държавата Израел Бенямин Нетаняху.  Израелският премиер Бенямин Нетаняху е на работно посещение в България по покана на българския министър-председател Бойко Борисов. Утре, 1 ноември, в резиденция „Евксиноград“ двамата ще проведат среща на четири очи, която ще бъде последвана от пленарно заседание. По време на разговорите ще бъдат обсъдени двустранните отношения в области от взаимен интерес, като акцент ще бъде поставен върху международни и регионални теми.  ", "date": "2018.10.31", "title": "Борисов събира в Евксиноград цяла плеада политици от Балканите"}
{"url": "https://www.blitz.bg/politika/siderov-otseche-za-men-sluchayat-s-dabch-e-politicheski-udar-nyama-osnovanie-da-smyatame-che-upravlenieto-ne-e-stabilno_news636641.html", "text": "За мен случаят с Държавната агенция за българите в чужбина е политически удар, няма основание да смятаме, че управлението не е стабилно. Това каза председателят на ПГ на „Обединени патриоти“ Волен Сидеров пред журналисти, предаде „Фокус“.  „Ние сме се борили, с г-н Каракачанов, България да бъде правова държава, т.е. човек, когато бъде осъден от съд на последна инстанция, тогава може да бъде определен като нарушил закона. Нека да запазим търпение“, каза Сидеров. Попитан срещу кого е този политически удар, Сидеров отговори, че това е удар по цялата коалиция на Патриотите.  „Искайки оставката на един, на друг, се прави внушението, че управлението не е добро, не е стабилно, а няма основание да смятаме, че като цяло управлението не е стабилно. Напротив имаме подобрени икономически показатели“, заяви Сидеров. Във връзка с исканата оставка на вицепремиера Валери Симеонов от ДПС, Сидеров заяви: „Не ме свързайте с ДПС. Аз съм се произнесъл“, каза още той.  ", "date": "2018.10.31", "title": "Сидеров отсече: За мен случаят с ДАБЧ е политически удар, няма основание да смятаме, че управлението не е стабилно"}
{"url": "https://www.blitz.bg/obshtestvo/regioni/blits-tv-zalovikha-v-plovdiv-top-kradetsa-zhoro-perukata-video_news636679.html", "text": "Топ крадецът – извършител на домови кражби Георги С., с прякор Жоро Перуката е бил заловен в центъра на Пловдив. Столичанинът е закопчан от ченгетата веднага щом е извършил поредната кражба и е задигнал от апартамент пари и накити.   Преди това той е претарашил и други домове в Пловдив. Общо в него са били намерени в него 20 000 лв. И 3 000 евро и златни накити.  Директорът на пловдивската комисия ст. Комисар Атанас Илков съобщи на брифинг, че Жоро Перуката е заподозрян в извършването на поне още 5 кражби на територията на Пловдив. Всички те са били извършени по идентичен начин с неговия почерк.  41-годишният мъж е с много криминални прояви за домови кражби.  На брифинга в Пловдив шефът на полицията съобщи как са разкрили и редица други престъпления.  Той отчете притеснителна статистика, спрямо която жертвите по пътищата са се увеличили с 9 души.   Перуката е арестуван за 72 часа. Кристина ИВАНОВА, БЛИЦ  Оператор: Любомир БАКЪРДЖИЕВ  ", "date": "2018.10.31", "title": "БЛИЦ TV: Заловиха в Пловдив топ крадеца Жоро Перуката (ВИДЕО)"}
{"url": "https://www.blitz.bg/kriminalni/prestplenie/tezhk-udar-belyazal-zhivota-na-darina-samo-godina-predi-viktorio-da-ya-zastrelya-ot-upor_news636580.html", "text": "26-годишният охранител Викторио Александров е застрелял приятелката си Дарина Министерска в столичния квартал „Надежда“.    Дарина Министерска е убита в собствения си апартамент, който е подарък от баба ѝ за абитуриентския ѝ бал за 26 май 2014 г. Това разкриха близки на почерненото семейство, цитирани от \"Телеграф\".  Родителите на жертвата не харесвали особено Викторио. Особено майка ѝ. Баща ѝ Георги обаче имал по-силна връзка с дъщеря си. Дарина страда особено много, когато преди година, на 25 септември, той е пребит жестоко с бухалка след спор на пътя. По онова време баща ѝ, който е моторист, ремонтира машината си в сервиз на улица „Павел Красов“ 36 в Горубляне. Млад мъж паркира автомобила си, запречквайки изход за гараж, при което Георги му прави забележка. Онзи след малко се връща и го пребива жестоко с бухалка, като избива три от зъбите му. От своя страна бащата на Викторио е бил военен в Националния армейски учебен комплекс „Чаралица“. Той бил изключително взискателен и строг към синовете си. Възпитавал ги по армейски модел, дори опитал да ги насочи да тръгнат по стъпките му. Викторио обаче не пожелал, но се запалил по охранителната дейност. Именно затова и кандидатствал за работа в СОТ 161, където го приели. Имало изискване обаче да изкара разрешително за оръжие, а после да работи с личния си пищов срещу заплащане.   ", "date": "2018.10.31", "title": "Тежък удар белязал живота на Дарина само година преди Викторио да я застреля от упор"}
{"url": "https://www.blitz.bg/kriminalni/gdbop-razbi-grupa-zanimavashcha-se-s-kiberprestpleniya_news636687.html", "text": "Главната дирекция за борба с организираната престъпност провежда операция по линия на киберсигурността.     По непотвърдена информация е разбита престъпна група, която се занимава със злоупотреби с бинарни опции, съобщава БНР.     Акцията се провежда основно в София. Около 10 души са отведени за изясняване на съпричастността им към престъпната схема. За момента няма официална информация по случая.  ", "date": "2018.10.31", "title": "ГДБОП разби група, занимаваща се с киберпрестъпления"}
{"url": "https://www.blitz.bg/obshtestvo/eto-koy-mozhe-da-kazva-na-borisov-chicho-boyko-snimki_news636659.html", "text": "Такива като вас трябва да са пример за младото поколение. Това каза министър-председателят Бойко Борисов преди днешното правителствено заседание, след като министърът на младежта и спорта Красен Кралев запозна министрите с медалистите от Младежките олимпийски игри, пише \" \".    „Благодаря на треньорите, защото без вас нищо не става. Второ, благодаря на тези млади деца, защото именно такива като вас трябва да станат пример за всички останали – като има някой по-буен и агресивен, да отиде в залата по борба, по щанги, за да види, че не е лесно. Вие сте пример за младото поколение. Чест е за нас, че ви има“, коментира Борисов.     „Ако се преборим и за младежката зимна олимпиада, ще имаме успехи в зимните спортове. И най-важното е понеже сте в такава възраст – в България най-често се губи добрият спортист в тази възраст, когато славата започва да изпреварва ума и тогава е най-тежко. Така че слушайте треньорите, защото те са най-важни, за да може да продължават успехите и занапред“, каза още Борисов.     Той се пошегува, че част от министрите са доста скарани с физическото и каза на младите спортисти, че могат да го наричат „чичо Бойко“. ", "date": "2018.10.31", "title": "Ето кой може да казва на Борисов \"чичо Бойко\" (СНИМКИ)"}
{"url": "https://www.blitz.bg/zdrave/krasiva-mayka-na-3-detsa-stana-veganka-6-godini-po-ksno-posledstviyata-sa-katastrofalni_news636540.html", "text": "Логопедката Мариела Стюарт е майка на три деца. Първоначално, за да влезе във форма след ражданията, тя решила да се придържа към диета с ниско съдържание на въглехидрати и в продължение на 12 години се лишавала от хляб, захар и брашно, предпочитайки зеленчуци, зелении, месо и риба.   Но след това решила, че това не е достатъчно, и премине към вегетарианската диета, опитвайки различни нейни варианти. Към тази крачка я подтикнали и проблемите с храносмилането, които имала, а в едно от видените видеа на тези тема Мариела чула, че веганството ще и помогне да се справи с тези трудности.  Това ѝ решение станало начало на ходенето по мъките и днес Мариела горчиво съжалява, че се е поддала на натрапчивата веганска агитация.     ", "date": "2018.10.31", "title": "Красива майка на 3 деца стана веганка, 6 години по-късно последствията са катастрофални"}
{"url": "https://www.blitz.bg/zdrave/kolko-opasen-e-dimt-ot-izgaryaneto-na-drva-i-vglishcha_news636663.html", "text": "  Всеки дим е вреден, но съществуват различия в действието му. Например в тютюневия дим най-вреден не е дори никотинът, а канцерогените. Те могат да бъдат най-различни вещества. Например нитрозамините се съдържат в самия тютюнев лист и се изпаряват от него при пушене. Важна роля играят и продуктите на изгарянето - смолистите вещества. Те се образуват от тютюна по време на изгаряне и са канцерогенни.", "date": "2018.10.31", "title": "Колко опасен е димът от изгарянето на дърва и въглища?"}
{"url": "https://www.blitz.bg/obshtestvo/nay-nakraya-bezbolezneno-obezkosmyavane-sbogom-nezhelani-kosmcheta-snimki_news636267.html", "text": " се практикува векове наред от всички култури по света. Въпреки че методите са различни, крайната цел е еднаква – да се премахне нежеланото окосмяване по тялото. Съществуват много начини като например бръсненето, епилацията с восък или дори лазерна епилация. Някои от тях не дават дълготрайни резултати, а други свидетелстват, че ако няма болка няма и ефект. Прекалено много методи за обезкосмяване  С годините и мъжете, и жените свикват да прилагат   с по-дълготраен ефект, а те често са и болезнени. Бръсненето и епилацията с восък са едни от най-евтините и широко достъпните днес – бръснарските ножчета и восъкът могат да се намерят по рафтовете на всеки магазин.  – всъщност, бръснейки се, вие остъргвате повърхността на кожата и премахвате само видимата част от косъма. Понякога боравенето с бръснарско ножче може да бъде опасно (например ако се порежете), а космите стават все по-здрави и дебели.        –   се нанася директно върху тялото като след това се отлепя с лентички. Процедурата може да бъде много неуредена. Тя е бърза, но подобно на бръсненето не дава дълготрайни резултати, а отлепянето на лентичките е болезнено. По време на бръснене може да се порежете, при което да засегнете артерия, а това може да бъде много неприятно.        – това е още една възможност. Според FDA (Агенция за контрол на храните и лекарствата) обаче кремовете за депилация действат като химически бръснарски ножчета. Химичните вещества могат да причинят сериозни кожни дразнения и изгаряния, ако ги оставите да действат прекалено дълго. Методът е краткотраен и трябва да се избягва заради последиците, които може да предизвика.  – знаете за тях? Епилаторът е електричен уред с въртящи се дискови пинсети, които  . Уредът е скъп, но въпреки това не дава дълготрайни резултати. Освен това процедурата е болезнена и дискомфортна.        – може да прибегнете и към нея. При тази процедура в кожата се забива хирургическа игла, която подава електрически заряд. По този начин се унищожава коренът на всеки един косъм. Методът е траен, но е болезнен и въобще не евтин.          – лазерните процедури са също дълготрайно решение, но са скъпи, подобно на електролизата. Като последствие могат да се появят инфекции, белези или изгаряния.        – а тук е и  , ползвано от хиляди души. Това е изгодна, безболезнена и лесна процедура за обезкосмяване, която със сигурност действа.     Най-сетне кажете сбогом на нежеланите косъмчета  Проблемът с по-широко популярните процедури за обезкосмяване е, че те често са болезнени, предизвикват кожни раздразнения и подкожен растеж на космите. Ами ако разберете, че съществува безболезнено и изгодно решение за обезкосмяване? Пробвайте Star Silk Pro – гарантирано ефикасен и безболезнен метод за обезкосмяване.      Представете си, че повече  , за да се отървете от нежеланите косъмчета. Останалите методи за обезкосмяване носят със себе си риск от възпаление. Освен това неминуемо се стига до врастване на ново растящите косъмчета. Ако изберете лазерна епилация или електролиза, трябва веднага да се подготвите за големите разходи.          Star Silk Pro е безболезнено и ефикасно решение за обезкосмяване. Как действа? Star Silk Pro представлява уникална мрежа кристали, които заглаждат върха на косъмчетата. Така върхът им изтънява напълно и те не са остри при растеж. При това косъмчетата не се отскубват от корена, което иначе води до засиления им растеж и до появата на подкожни косъмчета. Едновременно с обезкосмяването Star Silk Pro прави и пилинг на кожата. По този начин премахва мъртвите клетки по   Изпробвайте Star Silk Pro за 44 дни от уюта на дома си и се уверете в магията. Гарантираме ви 100% удовлетворение. Вече не се налага да търпите болезнените методи, за да имате съвършено гладка кожа. Пробвайте Star Silk Pro веднага! Имаме добри новини за вас, ако и вие имате проблем с прекалено бързия растеж на космите и врастването им, ако чувствате дискомфорт при обезкосмяване и ви е писнало от досегашните методи. Само за нашите читатели дистрибуторът предоставя намаление от 50% – при условие че поръчат ВЕДНАГА! Вместо за ХХХ лв, което е редовната цена на продукта, днес ще получите този продукт за безболезнено обезкосмяване за САМО ХХХ лв! Побързайте, количествата са ограничени.   >>  ", "date": "2018.10.31", "title": "Най-накрая безболезнено обезкосмяване – сбогом нежелани косъмчета! (СНИМКИ)"}
{"url": "https://www.blitz.bg/zdrave/framatsevt-obyasni-kakva-golyama-opasnost-debne-v-selata-zaradi-lipsata-na-apteki_news636664.html", "text": "Лиляна Петрова е председател на Управителния съвет на Националното сдружение на бакалавър-фармацевтите в България. Завършила е Медицинския колеж в Пловдив. Преминала е курс за следдипломно обучение по Клинична хомеопатия и курс за “Консултант по хранителни добавки”.   - Г-жо Петрова, промените в Закона за съсловните организации беше приет окончателно на второ четене в Народното събрание преди дни. Кои от предложенията ви бяха приети? - Без дебати и с пълно единодушие парламентът прие окончателно на второ четене промените в Закона за съсловната организация на медицинските сестри, акушерките и асоциираните медицински специалисти. С измененията в него бяха включени две нови съсловни организации - на зъботехниците и нашата - на помощник-фармацевтите. Така членството в организациите на зъботехниците и на помощник-фармацевтите става задължително за всички упражняващи професията и доброволно за всички, които имат тази специалност, но не работят по нея. В мотивите към законопроекта бе посочено, че настоящият Закон за съсловните организации на медсестрите, акушерките и асоциираните медицински специалисти регламентира дейността на една съсловна организация, въпреки разнородния характер на професиите и разнопосочните им интереси. Част от медицинските специалисти, като помощник-фармацевтите и зъботехниците, не попадаха досега в обхвата на закона и техните права и интереси нямаха национално представителство. След 10 години борба от страна на нашата организация законът вече е факт. Всички наши предложения, които направихме, са безпрекословно приети от членовете на Комисията по здравеопазване. И това има значение не само за практикуващите професията, но и за пациентите. Преди всичко бакалавър-фармацевтите ще имаме Национален регистър - ще се знае колко сме, къде работим, какви дипломи имаме. Ще се изготви Наредба за професионалните дейности, а това е много важно - да се знае къде са разпределени кадрите и къде не достигат, ще се избегнат нерегламентираните дейности. Ще могат да се проверяват дипломите, за да не се работи с фалшиви такива. Имало е и такива случаи за съжаление в България. Всички колеги, повече от 7500 в страната, по региони или на национално ниво, задължително  ще се включват в следдипломни обучения,  за да поддържат професионалната си форма. Съсловната ни организация ще направи усилия да имаме специализации по наредба на Министерството на здравеопазването. Всички, упражняващи професията бакалавър-фармацевти, ще подчиняват дейността си на строг Етичен кодекс. Това пак рефлектира върху сигурността на хората: да знаят, че когато влязат в една аптека не само магистър-фармацевтите, но и помощник-фармацевтите ще отговарят на тези изисквания. Така ще са сигурни, че ги обслужват фармацевти. ", "date": "2018.10.31", "title": "Фрамацевт обясни каква голяма опасност дебне в селата заради липсата на аптеки"}
{"url": "https://www.blitz.bg/zdrave/amerikanets-pil-khranitelna-dobavka-ss-zelen-chay-i-mu-se-sluchi-neshcho-uzhasno_news636297.html", "text": "Жител на американския град Далас, Тексас, Джим Маккантс пи добавки с екстракт от зелен чай и загуби черния си дроб. Неговата история, разказва информационния портал BBC News .   На 50-годишна възраст американецът сериозно решава да обърне внимание на здравето си: той яде само здравословна храна, редовно спортува и пие максимум шест кутии бира годишно. Баща му починал на 59 години след сърдечен удар, а Маккантс много се страхувал да не го сполети същото. ", "date": "2018.10.31", "title": "Американец пил хранителна добавка със зелен чай и му се случи нещо ужасно"}
{"url": "https://www.blitz.bg/zdrave/koi-sa-zabolyavaniyata-na-khipofiznata-zhleza_news636671.html", "text": "Месецът на хипофизната жлеза стартира от 11 октомври в Университетска болница “Св. Иван Рилски” в София. До 13 ноември всеки вторник и четвъртък (от 14 до 16 ч.) лекари от Клиниката по неврохирургия ще преглеждат безплатно и без направление. Поводът за инициативата е и Световният ден за борба със затлъстяването, тъй като в повечето случаи то е причинено от дисфункция на хипофизата.   По този повод предлагаме експертното мнение на д-р Асен Хаджиянев - началник на сектор в Клиниката по неврохирургия на УМБАЛ “Св. Иван Рилски” и главен асистент в Катедрата по неврохиругия на Медицинския университет в София. ", "date": "2018.10.31", "title": "Кои са заболяванията на хипофизната жлеза?"}
{"url": "https://www.blitz.bg/intsidenti/signal-do-blits-vnezapna-i-misteriozna-smrt-na-mzh-potrese-stolichniya-kvartal-sveta-troitsa_news636637.html", "text": "Внезапна и мистериозна смърт потресе обитателите на блок 380 в столичния квартал „Света Троица“. За това съобщи притеснена читателка на БЛИЦ, която живее в споменатата кооперация.  „Забелязах, че има патрулка и линейка пред блока. Реших да изляза при насъбралите се отвън съседи, за да видя какво става. Тогава с изненада научих, че един от комшиите ни е починал. Това е напълно неочаквано. Той бе около 50-годишен, но не е имал никакви оплаквания или болежки. Нямаме идея защо е починал“, казва читателката ни.  Тепърва униформените и медиците ще уточняват дали става въпрос за естествена смърт.  На   БЛИЦ очаква новини, снимки и видео от своите читатели в цяла България и по света    ", "date": "2018.10.31", "title": "Сигнал до БЛИЦ! Внезапна и мистериозна смърт на мъж потресе столичния квартал „Света Троица“"}
{"url": "https://www.blitz.bg/zdrave/6-nachina-da-se-spravim-s-khrkaneto_news636419.html", "text": "  Промяна на позицията на тялото. ", "date": "2018.10.31", "title": "6 начина да се справим с хъркането"}
{"url": "https://www.blitz.bg/zdrave/vnimanie-tezi-khrani-zadrzhat-voda-v-tyaloto_news636298.html", "text": "Поради забавянето на движението на телесната течност се получава оток, който малко хора харесват. Понякога това се дължи на сърдечно или бъбречно заболяване, но много по-често причината е лошо хранене.    Защо задържаме течности? Как действа инсулинът върху водата в клетките на тялото? Съдържащи голямо количество сол; Такива с висок гликемичен индекс.", "date": "2018.10.31", "title": "Внимание! Тези храни задържат вода в тялото"}
{"url": "https://www.blitz.bg/intsidenti/signal-do-blits-tanzaniets-tezhko-si-izpati-ot-tova-koeto-mu-se-sluchi-v-tsentra-na-sofiya_news636643.html", "text": "Танзаниец тежко си изпати от това, което му се случи в центъра на София. Инцидентът е станал в близост до пресечката на булевардите „Сливница“ и „Мария Луиза“. Това научи БЛИЦ от свои читател.  Той поясни, че трима мъже са започнали да се млатят. За щастие полицаи бързо пристигнали на мястото и ги разтървали.   „Един от тях бе чужденец. Чух от полицаите, че е танзаниец. Имаше и лекари, които на място го прегледаха, че бе понабит, но не сериозно. Май обаче именно той се оказа с белезници накрая. А за какво е била цялата разправия не разбрах“, казва читателят ни.  На  БЛИЦ очаква новини, снимки и видео от своите читатели в цяла България и по света  ", "date": "2018.10.31", "title": "Сигнал до БЛИЦ: Танзаниец тежко си изпати от това, което му се случи в центъра на София"}
{"url": "https://www.blitz.bg/obshtestvo/regioni/nadrusani-napravikha-golyama-pakost-s-bmv-to-na-pozharnikar-uchastvalo-v-katastrofa-snimka_news636647.html", "text": "Автомобилът, с който вчера двама дрифтъри се забиха в мантинела в ЖР \"Тракия\" е собственост на пловдивския пожарникар Петър Иванов, съобщава   Служителят бе зад волана на пожарния автомобил, който през лятото катастрофирал край Куклен, а при инцидента загина друг пожарникар. Самият Иванов обаче няма вина за вчерашния случай.    Мъжът бил оставил БВМ-то си в сервиз за ремонт и заминал на лечение в базата на МВР в Хисар. Двама мъже взели колата от сервиза и излезли, за да \"въртят гуми\". Инцидентът е станал вчера, когато на кръстовище в пловдивския квартал мъжете са били забелязани да дрифтират с мощния автомобил. Те не са успели да овладеят волана и са се забили в дърво на тротоара.   Колата се е движела от бирария \"Йегерхоф\", направила е ляв завой в посока кметството,  след това шофьорът е решил да прави дрифт и се забил в дърво на разделителната ивица на булеварда, като буквално го изкоренява. Колата се е завъртяла на повече от 180 градуса. “Били са надрусани и след инцидента са избягали и двамата... Говорих си с хора от строежа и те поне така разказаха”, коментира Иван Попов - свидетел на инцидента. Не е ясно какво е провокирало нездравия интерес към дрифтиране с чужд клиентски автомобил, но резултатът е плачевен - смачкана кола, изкоренено дърво и бягане от местопроизшествието. Полицаите, поели случая, вече са идентифицирали двамата мъже, отговорни за катастрофата. Води се досъдебно производство.  Предстои да стане ясно дали мъжете да употребили упойващи средства и как е допуснато да подкарат извън сервиза автомобил на клиент. ", "date": "2018.10.31", "title": "Надрусани направиха голяма пакост с БМВ-то на пожарникар, участвало в катастрофа (СНИМКА)"}
{"url": "https://www.blitz.bg/kriminalni/kolegi-na-viktorio-progovorikha-dvoyniyat-ubiets-trpyal-podigravki-zaradi-darina-stradal-ot-kompleksi-zashchoto_news636595.html", "text": "Двойният убиец от столичния квартал „Надежда“ Викторио Александров е планирал да убие жена си и детето си още в петък на Димитровден, три дни преди касапницата. Това става ясно от профила му във фейсбук,    В същия ден Александров пуска и жалба срещу Дарина Министерска за психически тормоз. Основанията в нея са, че тя спряла да се обръща към него с думата „Мило“, а казвала цялото му име, пише „Телеграф“. Предния ден, в четвъртък на 25 октомври, двамата се скарват жестоко и младата жена го прогонва от общото им жилище на улица „Бели Дунав“ 2 в „Надежда“. Жалейката в профила му е без всякакво описание и е по-скоро загатване за това, което извършва 3 дни по-късно. Дарина, изплашена и вероятно очаквайки нещо лошо да се случи, е повикала баща си при нея и току-що навършилата 1-годинка Никол. Георги Министерски е пазил дъщеря си и внучка си през целия уикенд, но в понеделник е бил на работа. Около обяд Викторио Александров нахлува в жилището, убива хладнокръвно Дарина със законния си пистолет „Смит енд Уесън“, грабва детето и изчезва. Оръжието е закупено от него през 2014 г. , когато поостъпва на работа в частната охранителна фирма „СОТ 161“, където е в автопатрул. Като сотаджия Александров често ставал обект на подигравки от колегите си, разкриха работили с него, Бил твърде тих, кротък и най вече много страхлив. Същевременно обаче имал и сериозни комплекси по отношение на жените. Отделно изпитвал неудовлетворение, най-вече заради майката на Дарина Ваня Министерска, която е счетоводител. Тя не го харесвала за зет, защото бил „прост сотаджия:“, твърдят колегите му, с които споделял части от личния си живот. Дарина освен че следвала висше образование, не искала и да сключва брак за какъвто Викторио постоянно я притискал. Решил, че появата на общото им дете проблема. Младата жена обаче твърдо предпочитала да живее на семейни начала, поне докато се дипломира. Въпреки че се познавали почти от деца, а интимната им връзка била от около 3 години, Дарина и Викторио често се карали. Двамата имат къщи в две близки села в Елинпелинско – Горна Малина и Белопопци. Преди около година за няколко месеца се разделили, но раждането на Никол ги събрало.", "date": "2018.10.31", "title": "Колеги на Викторио проговориха! Двойният убиец търпял подигравки заради Дарина, страдал от комплекси, защото..."}
{"url": "https://www.blitz.bg/obshtestvo/intervyu/sheft-na-sdvr-s-novi-shokirashchi-razkritiya-za-zverstvoto-na-tikhiya-strakhlivets-viktorio-aleksandrov_news636638.html", "text": "26-годишният Викторио Александров застреля в главата майката на дъщеря си 23-годишната Дарина Министерска след семеен скандал. 26-годишният мъж, който застреля и дъщеричката си на 1 годинка по-късно в Горни Богров, е направил неуспешен опит за самоубийство. Животът му е вън от опасност, а самият той е под охрана в \"Пирогов\". Лекарите не успяха да се преборят за живота на детето и то издъхна в болницата. Повече за престъплението разказва шефът на СДВР старши комисар Ивайло Иванов в интервю за в. \"Телеграф\".   - Старши комисар Иванов, сигналът за убийството на Дарина е подала майка й. Колко време не е имала връзка с дъщеря си, за да се стигне и до до викането на ключар?  - Да, сигналът беше подаден от майка й. Тя не е успяла да се свърже с дъщеря си, затова е отишла до апартамента. Позвънила е, никой не е отворил, затова е извикала мъжа си, а после двамата са повикали ключар. След това вече са се обадили на тел. 112. - Като влязохте в жилището имаше ли следи от борба?  - Не. - А по Дарина има ли следи от удари, от някакво насилие преди да бъде застреляна?  - Не, няма видими наранявания, но аутопсията днес (б.р.вчера) ще покаже. - Викторио е стрелял два пъти по Дарина, къде я е уцелил?  - В областта на врата. - Откога Викторио е имал пистолета „Смит и Уесън“, с който е застрелял жена си и бебето?  - Разрешителното му е издадено през 2014 г. и е било валидно до 2019 г. - Излиза, че след два месеца е трябвало отново да мине психотест, за да го поднови?  - Да, точно така. - Разговаряхме със съседите и казаха, че не са чували скандали между Дарина и Викторио. Какви са вашите данни и от техните близки?  - Такава е и нашата информация, нямаме подавани сигнали. Има една жалба от Викторио срещу починалата-от миналата седмица, непосредствено след като са се разделили. Тя е за психически тормоз. - Този мъж 1,95 м и 120 кг се е жалил от психически тормоз от жена си?  - Да. В жалбата е писал, че имали проблеми заради детето. Тя не му давала да вижда бебенцето, че не се грижела за него, че не му давала и той да се грижи, неща от този сорт. - Вярно ли е, че Дарина го е гонила и други пъти, както споделят нейни близки?  - За няколко пъти не знам. Но имаме данни, че миналата година пак са се разделяли за известен период, а сега това е втория случай. На практика окончателната раздяла. - Откога са били семейство, въпреки че де факто са нямали брак?  - Техни близки и познати споделят, че са били заедно от около 3 години, а от близо година и половина са живеели в апартамента, в който е станало убийството, на семейни начала. Жилището е закупено от бабата на момичето, тя е собственик. Данните, които имаме, са за нормални житейски случки, които ги има във всяко семейство. - Какво е предприело 5 РПУ след като е получен сигнала срещу Дарина?  - Жалбата е получена в петък -26 октомври и е за психчиески тормоз, пак да кажа. В нея няма пряка заплаха и е разпределена и изпратена вчера (б.р. понеделник) за работа във 2 РПУ. На практика излиза, че в деня на убийството е била изпратена за работа. - Има ли вече яснота къде е бил Викторио преди да хване таксито от кв. „Хаджи Димитър“?  - За съжаление, на този етап от предполагаемия час на убийството до вечерта, когато се качва в таксито, все още не знаем къде точно е бил. Той си е изхвърлил мобилния телефон в кофа за боклук в Северния парк в близост до блока. - Кой го намира?  - Случаен гражданин го намира. Самият телефон ни е предаден днес(б.р. вчера) сутринта. От информацията, която имам към момента, човекът е набрал майката на Викторио, която е била явно в контакт листата и казал, че е намерил този телефон. Родителите не са имали контакт с него. - Търсейки Викторио сте проверявали различни адреси. Къде го издирвахте?  - На доста адреси, някои са в Долна Малина, в кв. „Хаджи Димитър“, в Елин Пелин. Навсякъде, където имахме данни, че може да се укрие или да отиде. - Къде е живял убиеца в тази седмица, в която е бил разделен с Дарина?  - Отишъл е при майка си и баща си в кв. „Хаджи Димитър“. Другите адреси са на негови близки, например в Долна Малина живее брат му в наследствен имот, а за Елин Пелин имахме данни, че преди време е пребивавал край стадиона. - Как така е пребивавал край стадион?  - Преди години е имал някакви проблеми с друго момиче, пак се били скарали, той го приел много тежко и е пребивавал в района на стадиона, без конкретно място. Там проверихме всички налични постройки снощи. - Очевидно този човек има проблем с жените и с възприятията му, когато се скара с тях?  - Не мога да му давам психическа оценка, но за да извърши това тежко престъпление, очевидно е имал някакъв тежък проблем. Още повече каквито и проблеми да е имал с жената, с която е живеел на семейни начала, убийството на нея и на детенцето няма никакво логическо обяснение. - Викторио казал ли е на някой, че е убил Дарина и се готви да убие и малката Никол? Свързал ли се е с някой-със семейството си, с приятел, с познат?  - Не. Родителите научиха от нас. Реагираха като всички майки и бащи. Неговите не можеха да повярват, че е извършил подобно нещо, а нейните-че дъщеря им я няма. Всички, с които говорихме, казаха, че не би имал смелост да извърши такова нещо, но виждаме, че е факт.    - Всички казват, че е бил изключително тих и страхлив, плашел се от всичко?  - Да, това казват. - Как може такъв голям страхливец, който убива жена си и бебето, да работи като охранител?  - Не мога да дам отговор на този въпрос. Като назначават някой на работа не го вземат по смелост. - Неговите колеги от от СОТ 161, където е работел, какво разказват за него? Споделял ли им е за проблеми в семейството?  - Знаели са, че има някакви проблеми, нормално е като даваш дежурства с някой, да си говорите. Но никой не е предполагал, че нещата са толкова сериозни и ще се случи подобно нещо. - Имаше данни, че е бил с неговата кола Голф. Той открит ли е?  - Колата все още не е открита, издирваме я. Личният автомобил на момичето беше паркиран пред блока. Ключовете за него бяха в апартамента. - Какво е взел Викторио от апартамента, нещо за детето, което е бебе и има нужда от храна и вода най-малкото?  - Взел си е само пистолета. Документите му бяха в апартамента. Изхвърлил си е телефона после, както ви казах. Действията му са били много хаотични.  Като се е качил в таксито е казал карай към „Надежда“, после към Благоевград, после към Богров. - Какво е казал на шофьора?  - Казал е, че иска да се самоубие, а детето ще остави на него, дори ще му посочи на кого да се обади, за да дойде да го прибере. Самият шофьор е бил в шок. По негови данни е бил ударен с пистолет два пъти по главата. Принудил го е да спре край Богров. Ако мога да цитирам думите на шофьора, после се е „шмугнал“ в храстите. Момиченцето през цялото време е било с него и е плакало. - Колко време е минало от оставянето на Викторио до Богров и подаване на сигнала в полицията. Питам ви, за да се знае дали евентуалното забавяне на информацията от страна на шофьора е можело да спаси живота на бебенцето?  - Имало е забавяне, но предвид ситуацията, която се разви по-късно, мисля, че не е оказало сериозно влияние. Ние така или иначе трябваше да проверим всички адреси. Бяхме вдигнали целия ресурс на СДВР, отряд Кобра, Специализирани полицейски сили. Включихме и следово куче. Взехме дрехи на извършителя, които е носил през деня, баща му ни ги даде, и когато претърсихме едната страна на шосето, се насочихме към отсрещната. Там през нощта е адски тъмно има много гъста растителност, постройката не се вижда, ако не я осветиш. Преминавайки пътното платно, колегите чуха изстрели и тръгнаха в посока на стрелбата. На място задържаха извършителя, детенцето беше простреляно. След това в болница, за съжаление, бебенцето почина. На него обаче му няма нищо, контактен е. - Как заварихте Викторио?  - Той беше отвън с детенцето на ръце, а после при огледа пистолета беше открит в този трафопост и имаше следи от кръв. Предполагаме, че го е прострелял там, а после е излязъл. - Как той е останал жив?  - Най-вероятно е опитал да се простреля в главата, но или не му е достигнала смелост, или в последния момент инстинкта му за самосъхранение е сработил. Факт е, че той няма проникваща рана в главата. Има одраскване по челото. - Какво каза убиеца като го задържахте?  - Той беше обезопасен на място, после го качихме в линейката, която дойде изключително бързо за 6-7 минути. Вече в болница, когато минаха изследванията, се оказа, че не е с опасност за живота и може да се разговаря с него. На въпрос „Защо уби детето“, той не даде логично обяснение. Единственото, което каза беше „Исках да го взема със себе си“, каквото и да значи това. - Вие и екипът, който работи по случая, как си обяснявате това един баща да убие бебето си докато е в ръцете му, а после да го е страх да се самоубие?  - Не можем да си обясним как може човек да извърши такова нещо. Убийството не е решение. А детенцето какво е виновно? Нито имам думи, нито мога да си го обясня логично. Мислех, че в кариерата си съм видял много неща, но гледката от снощи не я пожелавам на никой, аз няма да я забравя никога. Дълго ще ми е пред очите. Гледката на малкото момиченце, което прилича на кукличка, да лежи на земята простреляна... Като зле декорирана сцена от филм на ужасите, наистина нямам думи. Интервю на Виктория Пенкова, \"Телеграф\"  ", "date": "2018.10.31", "title": "Шефът на СДВР с нови шокиращи разкрития за зверството на \"тихия страхливец\" Викторио Александров"}
{"url": "https://www.blitz.bg/obshtestvo/poredna-doza-ksmet-v-igrata-evroshans_news636627.html", "text": "Клубът на късметлиите, спечелили от  се увеличи. Щастливците са от различни пунктове на  в цялата страна и всички те имат поводи за радост, благодарение на любимата си игра. Ето и поредната доза щастливци.  Димитър Маринов от Сливен отнася  7 500 лева . Щастието за Димитър идва след като отгатва 7 числа в играта   „Бях толкова развълнуван, че не можах да сдържа емоцията си и започнах да крещя от радост. Благодарен съм, че съдбата ме награди по този начин.“, споделя Митко.  Басри Хасанов от Опака също има повод да почерпи, защото той регистрира попадение от  5 000 лева . Всичко това се дължи на залог от само 20 стотинки и разбира се щипка късмет. В клуба на късметлиите компания му прави Николай Вълов от Благоевград. Той се сдобива с чек за  5 000 лева , познавайки 7 от 7 числа в   В Кърджали и Козлодуй има двама играчи, които се радват на по  4 000 лева . Участници от Летница, Ботевград и Велико Търново ще харчат по  3 600 лева , като и тримата са познали 8 от 8 числа и са заложили по 30 стотинки, за да грабнат чудесната печалба.  Късметлии от Лозен и Грашево прибавят към бюджета си по  3 200 лева , а щастливци от Бургас, Габрово и Неделино добавят по  3 000 лева .  Фаворитът в числовите игри   предизвика късмета на още петима участници и в крайна сметка те грабнаха по  2 500 лева . Двама от щастливците са жители на София, а останалите са от Кюстендил, Пловдив и Кърджали.  Играчи от Видин, Костенец и Бургас, също не могат да се оплачат, защото прибират по  2 400 лева .  Тегленията на играта   можете да следите в пунктовете на   и онлайн на     ", "date": "2018.10.31", "title": "Поредна доза късмет в играта „Еврошанс“"}
{"url": "https://www.blitz.bg/obshtestvo/oblekla-za-tsvetoterapiya-i-biomoda-na-teksteylr-ekspo-2018_news636629.html", "text": "Дрехи за добро настроение, направени от здравословни платове, ще бъдат показани на изложението „ТексТейлър Експо 2018“, което ще се проведе от 8 до 10 ноември в Международен панаир Пловдив. На дефиле през втория ден ще бъдат презентирани проекти на изявени и на бъдещи дизайнери, като се акцентира на творческите експерименти и на биотенденциите в съвременния свят.      Колекцията на Мариана Атанасова включва спортно-елегантни облекла от естествени материи, които при допир с тялото оказват благотворно влияние. За усилване на ефекта са използвани  похвати от цветотерапията, известна със своето антистрес въздействие. Чрез специалните цветови комбинации и липсата на изкуствени примеси дрехите се грижат и за стила, и за здравето.     Специално за изложението е подготвена колекцията „Културни пластове“ на Калина Стоянова, а посетителите ще могат да проследят творческия процес за създаване на  елегантните тоалети и палта . Вдъхновение от природата, необичайни конструкции и първокласни тъкани отличават тези модели. В колекцията „Метаморфози“ на Искра Петрова е използвана иновативна текстилна технология – рейе от текстилно фолио и фиксация с термопреса върху кадифе. Дизайнерката е спечелила отличия от световни състезания в Лос Анджелис и Пекин, а международно признатите колекции може да се видят на щанда. В тях се акцентира на индивидуалността, лукса и комфорта.     Есенно-зимна визия за съвременната градска жена предлага Христина Тонева в колекцията си \"unAltred\", вдъхновена от биотенденциите в начина на живот. Дори копчетата са не от пластмаса, а от естествения кристал сапфир. Използвани са старинни техники и багрене с чай, за да се съхрани натуралността.  Старт-ъп зоната е отредена за творби на изгряващи дизайнери. Сред тях е Цветина Валентинова, която е разработила линия от връхни облекла с името „Полихроморфос”. В нея се съчетават две теми: „Биофилия“ - любов към живота и природата, стремеж към съзидание, и „Култура“. Моделите са предназначени за дами, които обичат смелите експерименти.     Своята креативност и нови виждания за модата ще демонстрират студенти от четири висши училища чрез реализирани творчески проекти, които ще покажат на ревюто на 9 ноември. Провокативна е и колекцията „Есен-зима 2019/2020“ на дизайнерката Пламена Динева.     Наред с експерименталната мода, ще бъдат презентирани и най-новите предложения на утвърдени български производители. Сред тях е компания, чиито модели носят много наши певици, телевизионни водещи, манекенки и други популярни личности. Под мотото „Свободен дух“ са разработени изделията на друга известна фирма, която пуска комбинации от  машинно плетиво с подходящи стилни обувки, чанти и аксесоари.     Още много актрактивни решения може да се видят на щандовете на участниците и в специалното Дизайнерско пространство. Наред с видимата страна на модата, изложението ще представи машини, материали, платове, трикотаж, аксесоари и услуги, с които се реализират креативните идеи. Така „ТексТейлър Експо 2018“ обхваща всички важни аспекти на модната индустрия.", "date": "2018.10.31", "title": "Облекла за цветотерапия и биомода на „ТексТейлър Експо 2018“"}
{"url": "https://www.blitz.bg/kriminalni/izvnredno-v-blits-yarostni-tsiganski-meleta-v-stolichniya-kv-khristo-botev-lee-se-krv-namesi-se-politsiya_news636633.html", "text": "Безумни цигански мелета се разиграха в столичния квартал „Христо Ботев“. За това сигнализира притеснен читател на БЛИЦ.     По думите му на улица „Мими Балканска“ група роми са се сбили.     „Изобщо не разбрахме за какво стана разправията. Типично в техен стил почнаха да се млатят. Дойде патрулка и линейки. Полицаите едва ги разтърваха, а доколкото разбрах, един от тях е със счупена ръка“, сподели читателят ни.     Той поясни, че това не е единствената поразия, която са направили ромите в квартала.     „Малко след първия инцидент на друго място пак роми са налетели на медици, които били извикани на адрес. Да ги пита човек защо са направили тия поразии. Доколкото разбрах от съседи, и там се появили полицаи, които да озаптят подивелите роми“, казва още читателят ни.  Все още не е ясно има ли задържани след поредицата от ромски мелета.     На   БЛИЦ очаква новини, снимки и видео от своите читатели в цяла България и по света    ", "date": "2018.10.31", "title": "Извънредно в БЛИЦ! Яростни цигански мелета в столичния кв. „Христо Ботев“, лее се кръв, намеси се полиция"}
{"url": "https://www.blitz.bg/analizi-i-komentari/cherni-oblatsi-nadvisnakha-nad-dvoyniya-ubiets-viktorio_news636602.html", "text": "Психологът доц. д-р Маргарита Бакрачева коментира, че в случая с убийството на майка и детето ѝ в София от бащата става въпрос за спонтанно действие, което е следствие от натрупани предишни проблеми. \"Нямаме цялостна система как да реагираме\", посочи тя пред Bulgaria ON AIR и отбеляза, че жалбата в полицията, подадена от убиеца към неговата съпруга, е била сигнал, че нещо се случва с този човек.  Доц. д-р Бакрачева бе категорична, че има прекалена толерантност към формите на насилие. По думите ѝ хората не се чувстват защитени и това ги кара да бъдат още по-пасивни.  Журналистът Богдана Лазарова бе на мнение, че самото убийство не е единственото потресаващо в случая. За нея е странно, че таксиметровият шофьор не се е съгласил да вземе детето от убиеца, както и че доста по-късно се е обадил на полицията. Лазарова смята, че очевидно убиецът е държал на момиченцето и е правил опит то да остане живо.   Богдана Лазарова се обяви за въвеждането на изискване служебните пистолети да бъдат оставяни на работното място след края на работния ден, а не да бъдат носени вкъщи. Тя подчерта, че безнаказаността е в основата на насилието у нас.  Междувременно мъжът, който застреля приятелката си, а по-късно уби и детето си, остава в \"Пирогов\" под засилена полицейска охрана. Животът му е вън от опасност. Очаква се Викторио Александров да бъде разпитан веднага след като здравословното му състояние го позволява. Ръководителят на Софийската градска прокуратура Емилия Русинова заяви, че спрямо 26-годишния мъж ще бъде наложена най-тежката мярка за неотклонение - задържане под стража.   По непотвърдена информация вече са му повдигнати три обвинения – за убийството на младата жена, на едногодишната му дъщеричка, както и за принуда към таксиметров шофьор.   Очакват се и резултатите от взетите му кръвни проби, като все още няма информация за неговото психическо състояние.  ", "date": "2018.10.31", "title": "Черни облаци надвиснаха над двойния убиец Викторио!"}
{"url": "https://www.blitz.bg/obshtestvo/ofitsialno-viktorio-aleksandrov-e-obvinyaem_news636604.html", "text": "Софийската градска прокуратура е повдигнала обвинения срещу 26-годишния Викторио Александров, който застреля 23-годишната си приятелка Дарина Министерска и едногодишната им дъщеричка Никол. Това съобщи зам.-градският прокурор на София Зорница Таскова, цитирана от    Това е станало снощи при изтичането на 24-часовия му арест по Закона за МВР.  Охранителят е обвинен в умишлено убийство на повече от едно лице, включително на рождена дъщеря. Наложен му е 72-часов арест, след което прокуратурата ще поиска от съда налагането на постоянна мярка \"задържане под стража\". В момента Александров е под денонощна охрана в \"Пирогов\", а когато състоянието му позволи ще бъде прехвърлен в затворническа болница. Междувременно един от близките приятели на родителите на 23-годишната Дарина - Ивайло Радев, заяви пред Нова телевизия, че младата жена е била \"свита, притеснена и потисната\" в присъствието на партньора си Викторио. \"Присъствали сме заедно на много празнични събирания, по време на които аз обаче се притеснявах да говоря с Дарина пред Викторио. Защото я чувствах една свита, като че ли беше притеснена да се радва и весели. Тя не беше искрено щастлива\", разказва Радев. По думите му, родителите на убитата млада жена са в шок, но вчера споделили, че тя се е страхувала да спи сама през последните няколко нощи. Ваня и Георги Министерски настоявали дъщеря им да отиде при тях, но тя ги уверила, че е добре и ще се пази. Именно затова бащата на Дарина отишъл да спи при дъщеря си и внучката през уикенда. Според Ивайло Радев, извършителят на бруталното престъпление \"не трябва да излиза от затвора, така като Дарина и дъщеричката й няма да излязат от гроба\". 23-годишната Дарина е завършила Националната гимназия за приложни изкуства \"Свети Лука\" в София, след което е приета за студентка по фотография. Малко преди смъртта си младата жена е изработила специално портфолио със свои снимки.", "date": "2018.10.31", "title": "Официално: Викторио Александров е обвиняем"}
{"url": "https://www.blitz.bg/kriminalni/zloveshcho-mariyan-zavari-lokva-krv-ostanala-sled-brutalno-ubiystvo-i-razfasovane-snimki-18_news636605.html", "text": "На кървава гледка като от филм на ужасите се е натъкнал известния врачанин Мариян Иванов - Маркас в конното стопанството в село Нефела, където работи. Неизвестни към момента извършители брутално са убили и разфасовали младо конче, поверено на грижите му.     Касапницата се разиграла в сутрешните часове на понеделника, докато в стопанството нямало никого. Когато Маркас отишъл да нагледа конете по обед заварил окървавена циментова площадка в двора. Едно от кончетата липсвало и по всичко личало, че то е убито и разфасовано на място.    Маркас заяви, че кончето е собственост на негов познат – Атанас. Същата сутрин той му се обадил и го предупредил, че има купувачи за него. Хората трябвало да го видят и ако го харесат, да се договорят за цената. Явно младото жребче много се харесало на купувачите и те решили на момента да го разфасоват.    Собственикът на убитото животно, който беше в ранчото и чистеше кръвта от площадката, отрича да има нещо общо с касапите. Той дори заяви, че конят не е негов.    За случая вече има подаден сигнал в полицията. На мястото на зверството са идвали униформени, които вече разследват убийството на животното. От кметството в Нефела са иззети записите от видеокамерите в района на стопанството, за да може да се установи кои са касапите.   Със случая се очаква да се захване и областната дирекция по безопасност на храните. Според изискванията на закона животни могат да се убиват и разфасоват само в специални кланици. Не се знае къде ще се пласира конското месо и дали то не е опасно за здравето.   Източник и снимки: BulNews    ", "date": "2018.10.31", "title": "Зловещо! Мариян завари локва кръв, останала след брутално убийство и разфасоване (СНИМКИ 18+)"}
{"url": "https://www.blitz.bg/obshtestvo/sdbovni-chasove-za-ivancheva-reshava-se-sdbata_news636607.html", "text": "Специализираният наказателен съд ще проведе днес заседание по делото срещу Десислава Иванчева, Биляна Петрова и Петко Дюлгеров за подкуп.  Отстраненият от поста кмет на столичния район „Младост” Десислава Иванчева, заместничката й Биляна Петрова и бившият кмет на района Петко Дюлгеров бяха задържани при акция на 17 април. Повод за нея беше разследване за подкуп от 70 000 евро, даден на Иванчева от строителния предприемач Александър Ваклин. На последното заседание по делото от преди седмица временно изпълняващият длъжността кмет на район „Младост” Румен Русев се отрече от показанията, които е дал в досъдебното производство срещу Иванчева.  В зала Русев каза, че всички преписки са отивали при Иванчева с малки изключения, където се е бавела тяхната обработка. Той каза още, че не е присъствал на разговор между Иванчева и инвеститор, в който тя да поиска дар за себе си. Той се отрече и от показанието си, че за да задвижи преписка Иванчева е изисквала да се направи дарение или да се приложи т.нар. социално корпоративна отговорност. По отношение на сагата с бизнесмена Александър Ваклин, Русев каза, че е трябвало само да изчисли РЗП-то на строежа му и потвърди, че не е присъствал на срещи с него. На излизане от съдебната зала той отказа да отговори на журналистическите въпроси.  На заседанието на 18 октомври Специализираният наказателен съд реши да промени мярката на Иванчева и Петрова от постоянен на домашен арест. До тогава съдът отказваше да наложи по-леката мярка с мотив, че предстои разпит на свидетели, на които може да бъде оказано влияние. Още на следващия ден Специализираната прокуратура съобщи, че ще протестира определението на Спецсъда за изменение на мерките за неотклонение на двете. Затова Иванчева и Петрова останаха в следствения арест, тъй като Апелативният спецсъд има 7-дневен законов срок за произнасяне.  ", "date": "2018.10.31", "title": "Съдбовни часове за Иванчева, решава се съдбата ѝ"}
{"url": "https://www.blitz.bg/obshtestvo/intervyu/psikhologt-monov-samo-po-ludiya-pogled-na-viktorio-lichi-che-ne-e-nared-zaradi-anabolite-koy-mu-dade-razreshitelno-za-orzhie_news636588.html", "text": "Двойният убиец от столичния квартал „Надежда“ Виктория Ангелов е от хората, които искат да са консуматори и да нямат професия, която изисква усилие. Това каза психологът Христо Монов в интервю за  .  Ето какво каза още психологът за бруталния убиец:  - Г-н Монов, поредно убийство потресе обществото ни. Защо зачестяват битовите престъпления и коя е причината за тази агресия?  - Убийството в столичния квартал „Надежда“ повдига въпроса в ръцете на какви хора даваме оръжие. Имам предвид колегите, които правят заключение за психологическия профил на даден човек, за да може той да получи разрешение от КОС. Чудя се, толкова ли е ниско нивото на експертизата им, че не могат да преценят дадена личност. Само по погледа мога да позная, че въпросният Викторио Александров злоупотребява с анаболите. Така че що се отнася до изготвянето на експертизите за психологически профил, аз също се чувствам виновен като част от гилдията. Защото когато тези хора представят в КОС документ, че са годни да притежават оръжие, няма как да им бъде отказано разрешение за това. А имайте предвид, че такива у нас са много.  - Вече обаче бе изтъкнато, че Викторио Александров няма психически проблеми.  - Как да няма, това личи по погледа му. Той е продукт на времето, в което живеем - без образование, предимно обичал да играе игри и да гледа телевизия. Може ли човек да застреля собственото си дете? Та това е дори против инстинкта за самосъхранение. Той е изтрил дори този инстинкт в адаптационните си механизми. - Стана ясно, че трагедията е станала след раздялата на двойката, които живеели на семейни начала. Разпада ли се семейството като институция?  - Стъпката да имаш семейство говори за личностна зрялост. Аз сключих граждански брак на 23 години и имам 33 години семеен живот със съпругата ми. И съвсем не чувствам, че съм в окови. Знам, че има граници, които не бива да преминавам. Затова и бракът е институция, това не е просто съюз между мъжа и жената. Познавам много двойки, които живеят в т.нар. милиционерски брак, както му викаха в миналото, и те са прекрасен пример за семейство. Но те са единици от всички, които живеят на семейни начала. - Не са ли важни по-скоро отношенията, а не подписът?  - О, подписът има голямо значение. Както казах, познавам двойки, които са образец за семейство, но са малцина. Това е свързано с една тенденция и тя е много опасна за съществуването ни като цивилизация. Още през 80-те години на миналия век в психологията се заговори, че става подмяна на психичния пол. За съжаление той е много по-явен при мъжете. Тук съвсем не говоря за Истанбулската конвенция, понятия като джендър и прочие. Имам предвид, че много от мъжете в своята ценностна система не приемат някои от ролите, които трябва да изпълняват - да бъдат отговорни, да създадат семейство. - Не е ли проблемът в това, че макар и да имаш семейство, всеки иска да запази свободата си?  - Нали още Енгелс беше казал, че свободата е осъзната необходимост. Ако ти самият не осъзнаваш необходимостта да бъдеш с партньор, да създадете деца, да продължите себе си не просто биологично, за каква свобода говорим тогава? Това са елементарни личности, които искат да се приберат вечер вкъщи, някой да им сготви, да преспят с него и на следващия ден да кажат, че трябва да отидат на работа, защото издържат семейство. Същността им е изключително елементарна. Познавам такива от практиката си и за съжаление мъжете са огромната част от тях. Все пак се предполага, че жените имат друга психика и затова са по-устойчиви. Виждате, че вече сред мъжете има инфаркти и инсулти на по-ранна възраст на психогенна основа. Просто те не могат да се впишат в тази доста по-сложна действителност. Случаят с Викторио Александров е доказателство. Станал е охранител. Такива хора дори не мечтаят за нещо друго. Огромната част от тях искат да са консуматори и да нямат професия, която изисква усилие, за да постигнеш ниво на квалификация. - Затова ли и днешните деца станаха агресивни? Виждате, че много от тях растат в такива семейства.  - Да, няма как да е по друг начин, когато взаимоотношенията между родителите се основават на „ма“ и „бе“. Да не говорим за външната среда, която им влияе след напускането на дома. - Защо обаче децата не споделят проблемите си с родителите, на какво се дължи това отчуждение? Мислим си, че когато са в стаята си, са в безопасност, а не е така. Оказва се, че половината 11-годишни българчета имат профили в мрежата.  - Дори деца на 8 години имат профили, познавам такива. Това е още един проблем, който отново неглижирахме. Всеки мисли за нещо нормално съжителството без брак, църквата не се намесва по въпроса. Но поне можем да контролираме социалната мрежа. Децата ни са в това пространство и няма как да го избегнем. Но трябва да ги контролираме и подпомагаме. Къде в училищата има програми за дигитална грамотност? Длъжници сме на децата и внуците си да ги ограмотяваме дигитално. По информатика учат езици и формули, които отдавна са мъртви. Трябва да решим оцеляването ни като нация. - Защо се загуби връзката родител-дете?  - Защото се променя моделът на семейните взаимоотношения. Още от времето на Аристотел се популяризира притчата, че от все по-лоши деца стават все по-добри родители. Само че в глобалния свят се оказа, че от неподготвени деца не може да има добри родители. Отчуждението е факт. Аз също не смятам, че съм най-добрият пример като родител за децата ми, които са тийнейджъри. Но тогава търся помощ. Но младото поколение, което е на 22-24 години, категорично не са готови да са родители. Има и изключение, но огромната част от тях. Не можем да приемаме семейството като детска игра и като се скараме с партньора си, да сме на принципа „дай си ми куклите, на си ти парцалите“. - От какво се нуждае тогава българското семейство? От компромиси, от уважение?  - Според мен българското семейство се нуждае най вече от това да разберем като общество, че без него няма да продължим. В християнската традиция официализирането на една връзка е заявка за това, че си достатъчно зрял и оттук насетне пред обществото сте ти и тя - семейството. Не случайно при сключването на този съюз се казва „Докато смъртта ви раздели“.", "date": "2018.10.31", "title": "Психологът Монов: Само по лудия поглед на Викторио личи, че не е наред заради анаболите! Кой му даде разрешително за оръжие?!"}
{"url": "https://www.blitz.bg/svyat/politsai-natrshkakha-bashcha-i-sin-kanibali-ubili-i-yali-tekhen-kolega-snimkivideo_news636645.html", "text": "Баща и син бяха арестувани по обвинение, че са обезглавили бивш полицейски служител и са изяли тялото му. Това се случило, след като в украинския град Салтивка е намерен обезглавен труп, захвърлен близо до мазето на жилищен блок, съобщава „Дейли Мейл“.     По тялото имало следи от нож, които ясно показвали, че са рязани парчета от него.     По-късно полицията претърсила апартамента на баща и син и открили главата на бившия 45-годишен полицай в кутия на балкона. Имената на канибалите и на жертвата не се съобщават.     Убийците са задържани полуголи в апартамента, а кадри от ареста бяха разпространени от полицията. На тях се вижда и как криминалистите изнасят обезглавения труп през вратата на мазето, където е бил захвърлен, покрит с торби за боклук.       Шокиран обитател на сградата коментира: „Погледнах, изглеждаше сякаш няма глава. Погледнах пак – определено нямаше. Следователите ни разпитаха и ни казаха, че не е имал глава. Крачолите му бяха навити нагоре и се оказа, че са рязали месо от там“.     Жертвата е бивш полицай, който е бил в неизвестност от 4 октомври. За последно е бил видян да пие в компанията на двама мъже. Според разследващите, той е починал от прободна рана във врата.     Арестуваният син, на 20 години, е дал показания, че баща му е рязал месо от краката и ребрата на жертвата и го е сварил в тенджера. След това двамата го изяли.     В апартамента дошли роднини и канибалите трябвало да изнесат трупа от там. Главата скрили в кутия на балкона.     Началникът на полицията в Харковска област Олег Бех заяви: „Те са арестувани. Претърсен е домът им и в резултат е намерена главата на убития и още доказателствен материал в кутия на балкона“.     Канибалите могат да лежат в затвора от 10 години до края на живота си.     Превод и редакция: БЛИЦ     ", "date": "2018.10.31", "title": "Полицаи натръшкаха баща и син канибали – убили и яли техен колега (СНИМКИ/ВИДЕО)"}
{"url": "https://www.blitz.bg/kriminalni/prokuror-ivan-geshev-za-dabch-tova-e-nay-seriozniyat-sluchay-za-koruptsiya-po-gornite-etazhi_news636670.html", "text": "Проверките в ДАБЧ започнаха с информация от МВР и всички други градски легенди, които циркулират, не са верни. Това каза заместник главния прокурор Иван Гешев на брифинг по повод извършваните под ръководството на Специализираната прокуратура процесуално-следствени действия за подкупи, длъжностни и документни престъпления в Държавната агенция за българите в чужбина (ДАБЧ).     „Това е най-сериозният случай за корупция по горните етажи и няма аналог в новата ни история, защото сме събрали конкретни доказателства за конкретни престъпления към този момент. Т.нар. корупция по високите етажи се наблюдава от около година, а от около април има правомощия в тази насока и КПКОНПИ. Зад тези резултати седи един кръг от мотивирани хора, които плащат сериозна цена, работят при мизерни условия – и съд, и следствие, и въпреки това дават резултати, каквито към момента не са се случвали в България“, каза още Гешев.     Той благодари за съдействието на премиера и главния прокурор, тъй като днес е отпуснато финансиране от Министерски съвет за построяване на сграда на Комисията по сигурността на информацията.     „Този случай не е резултат от въздействие на чужди служби или правителства. Случаят започна с информация от МВР и всички други градски легенди, които циркулират, изобщо не са верни. Такива афери се случват в много страни в ЕС, включително и в Германия“, обясни Гешев.       ", "date": "2018.10.31", "title": "Прокурор Иван Гешев за ДАБЧ: Това е най-сериозният случай за корупция по горните етажи"}
{"url": "https://www.blitz.bg/intsidenti/katastrofi/signal-do-blits-tezhk-intsident-s-byasna-skorost-na-ppa-na-sofiya_news636626.html", "text": "Тежка катастрофа е станала в централната част на столицата. За това сигнализира читателка на БЛИЦ.  По думите й е станала катастрофа в близост до пресечката на улица „Поп Богомил“ и булевард „Мария Луиза“.  „Тъжно е да се случват такива неща при това в самия центъра на София – на метри от Лъвов мост и сградите на властта в България“, казва читателката ни.  По думите именно в този район кола е помела с бясна скорост възрастна жена.  „Всичко стана за секунди. Дори не съм сигурна, че шофьора се опита да намали скоростта или да избегне сблъсъка с невинната жена, която посред мен бе около 80-годишна“, уточнява читателката ни.  Тя заяви още, че на място веднага били извикани полицаи и медици.  Униформените започнали разследване, за да установят причините за катастрофата, а медиците откарали жената към болница.  Читателката ни поясни, че жената била контакта и не изглеждало да е сериозно ранена.  На този етап допълнителна информация за самоличността на пострадалата и за състоянието й няма.  На БЛИЦ очаква новини, снимки и видео от своите читатели в цяла България и по света    ", "date": "2018.10.31", "title": "Сигнал до БЛИЦ: Тежък инцидент с бясна скорост на пъпа на София"}
{"url": "https://www.blitz.bg/intsidenti/otkrikha-trupa-na-dzhamal-v-mestnostta-omana-kray-borino_news636656.html", "text": "Открито е тялото на издирвания Джамал Юсмен Мустафа от село Борино. Това съобщиха от ОДМВР - Смолян.   Около 10.00 часа днес е получен сигнал за открит труп на мъж в местността Омана, землище на село Борино. При извършения оглед е установено, че починалият е Джамал Юсмен Мустафа от село Борино, който бе обявен за издирване по молба на близките му на 22 октомври 2018 г. При огледа не са установени данни за насилствена смърт. По случая е досъдебно производство.", "date": "2018.10.31", "title": "Откриха трупа на Джамал в местността Омана край Борино"}
{"url": "https://www.blitz.bg/intsidenti/katastrofi/signal-do-blits-verizhno-mele-na-stolichnoto-tsarigradsko_news636662.html", "text": "Верижна катастрофа между няколко коли се е разиграла преди минути на столичния булевард „Цариградско шосе“. По данни на наш читател 3-4 коли са се нанизали в локалното на булевард „Йерусалим“ малко преди отбивката за Цариградско.  Читателят ни уточни, че мелето се е разиграло точно срещу големия търговски мол, който се намира в на Цариградско.  „Чия е вината за верижната катастрофа още не е ясно. В района има голямо задръстване, полица и лекари. Май няма ранени, защото медиците откараха към болница само един от шофьорите, участвали в инцидента“, уточнява читателят ни.  Повече подробности за състоянието на пострадалия, какво и каква е причината да се стигне до верижното меле все още няма.  На   БЛИЦ очаква новини, снимки и видео от своите читатели в цяла България и по света    ", "date": "2018.10.31", "title": "Сигнал до БЛИЦ: Верижно меле на столичното Цариградско"}
{"url": "https://www.blitz.bg/intsidenti/pozhari/tragediya-plamna-pozhar-do-khaskovski-zavod-v-ognya-namerikha_news636677.html", "text": "Мъж загина при пожар в Хасково, съобщиха от областната дирекция на МВР.     Около 0.45 часа тази нощ е подаден сигнал за възникнал пожар южно от портала на завод „Родина“ в Хасково. Пламъците са обхванали построена с подръчни материали постройка. При гасенето им пожарникарите открили трупа на мъж с неустановена самоличност, откаран за аутопсия в съдебна медицина.     Работата по образуваното досъдебно производство и изясняване самоличността на мъжа продължава.    ", "date": "2018.10.31", "title": "Трагедия! Пламна пожар до хасковски завод, в огъня намериха…"}
{"url": "https://www.blitz.bg/intsidenti/zloveshcho-video-mzh-reshi-da-si-poigrae-s-piton-no-silno-szhali_news636676.html", "text": "В Индонезия човек реши да си поиграе със змия и много съжали. Първо той даде на аудиторията да докоснат влечугото, след което го приближава до краката си и се опитваше да ги плаши с него.   Децата и възрастните крещяха и бягаха настрани. Но те очевидно харесваха шоуто. За по-голям ефект дресьорът показа смелостта си и се опитва да целуне домашния си любимец. Това изобщо не се хареса на змията и тя го захапа.  Очевидци се втурнаха да помогнат на мъжа и се опитаха да издърпат змията. Питонът обаче бе плътно сграбчил носа на жертвата си и не възнамеряваше да се откаже. Хората го дърпаха за опашката, но всичко бе безполезно. Вероятно след такава страстна \"целувка\" мъжът е отишъл в болница.  ", "date": "2018.10.31", "title": "Зловещо ВИДЕО: Мъж реши да си поиграе с питон, но силно съжали"}
{"url": "https://www.blitz.bg/kriminalni/nakazanie/do-15-godni-zatvor-za-petr-koyto-pregazi-s-bmv-baletista-martin-chikalov_news636681.html", "text": "Само 50 дни след тежкия пътен инцидент, при който загина 38-годишният балетист от варненската опера Мартин Чикалов, Окръжната прокуратура във Варна приключи разследването и предяви материалите по делото срещу неправоспособния водач Петър З.  Трагедията се случи на 10 септември тази година, когато 25-годишният Петър, управлявайки „БМВ“ без правоспособност и с превишена скорост, блъсна 38-годишния Мартин, след което избяга от местопроизшествието и се укри. Той бе обявен за общодържавно издирване.  След задържането му Окръжната прокуратура във Варна го привлече като обвиняем за престъпление по член 343, ал. 3, предложения 6 и 7, буква „б“, във връзка с ал. 1, буква „в“, във връзка с член 342, ал. 1 от НК. Това деяние се наказва с лишаване от свобода от 3 до 15 години.  Преди изтичане на 72-часовия срок на предварителното задържане под стража, прокуратурата внесе искане във Варненския окръжен съд. С определение съдът взе спрямо Петър З. най-тежката мярка за процесуална принуда – задържане под стража. И до момента обвиняемият е в ареста.  По време на разследването на тежкия пътен инцидент, станал в района на Морската градина на оживен булевард, прокуратурата назначи седем експертизи. Изготвени бяха съдебномедицинска експертиза на загиналия Мартин и на обвиняемия, както и съдебно-химическа, дактилоскопна, видеотехническа, съдебнопсихиатрична и комплексна автотехническа и геодезическа експертиза. В хода на разследването бяха разпитани 17 свидетели.  ", "date": "2018.10.31", "title": "До 15 годни затвор за Петър, който прегази с БМВ балетиста Мартин Чикалов"}
{"url": "https://www.blitz.bg/layfstayl/ptuvane/sekst-e-stranna-prichina-za-pteshestvie-no-ima-i-mnogo-po-otkacheni_news636339.html", "text": "Както при всяка човешка дейност, културното влияние върху туризма е безспорно. Важността му от икономическа гледна точка обаче не може да бъде оспорена.   Индустрията печели над трилион долара годишно в световен мащаб и е сектор, който има огромни възможности за разширяване и заетост. Но какво се случва, когато туризмът премине отвъд обичайното и започне да се прави според уникалните вкусове и прищевки на хората?  Някои от най-странните видове туризъм, това се случва. От ергенски партита до космически туризъм – предлагаме ви някои от най-ексцентричните видове туризъм, които може да искате да опитате. С изключение на номер 1. Наистина се надяваме, че не искате да пробвате номер 1.    ", "date": "2018.10.31", "title": "Сексът е странна причина за пътешествие, но има и много по-откачени"}
{"url": "https://www.blitz.bg/kriminalni/ekskluzivno-i-samo-v-blits-tsiganskite-zulumi-v-sofiya-stavat-vse-po-strashni-s-toyagi-i-lopati-napadnakha_news636639.html", "text": "Циганските зулуми в столицата стават все по-страшни и ожесточени. Както  .  При сбиване един от мургавите мъже пострада сериозно, а малко след това озверяла тълпа нападна линейка.  Подобна, но много по-мащабна и страшна ситуация се е разиграла и в квартал „Факултета“. Това научи БЛИЦ от свои читател, който живее в непосредствена близост до ромската махала.  По думите му там огромна тълпа подивели роми нападнали линейка и медиците.  „Било е истинска какофония. Циганите са били въоръжени с лопати и тояги – типично в техен стил. А каква е била причината за поредната идиотия, спретната от тях, така и не разбрах“, казва читателят ни.  Той обаче поясни, че на място били извикани много патрулни коли, както и огромно количество полицаи.  Дали има пострадали и арестувани при поредните ромски набези все още не е ясно.  На   БЛИЦ очаква новини, снимки и видео от своите читатели в цяла България и по света    ", "date": "2018.10.31", "title": "Ексклузивно и само в БЛИЦ! Циганските зулуми в София стават все по-страшни: С тояги и лопати нападнаха…"}
{"url": "https://www.blitz.bg/obshtestvo/sinoptikt-ot-nimkh-krasimir-stoev-obyavi-kakva-ogromna-temperaturna-amplituda-ni-chaka-prez-noemvri_news636601.html", "text": "Oт -7 до 25 градуса ще са температурите през ноември. Това стана ясно от прогнозата на синоптика от Националния институт по метеорология и хидрология Красимир Стоев.   Очаква се средната месечна температура да бъде над нормата, която за Северна България и Горнотракийската низина е между 5 и 8 градуса, за високите полета - между 3 и 5 градуса, по Черноморието и долината на река Струма - между 8 и 10 градуса, а в планинските райони е от минус 5 до 3 градуса.  Месечната сума на валежите ще бъде под нормата, като до средата на месеца в повечето райони ще е без валежи. Месечната норма на валежите за по-голямата част от страната е между 40 и 70 литра на квадратен метър, а в южните и планинските райони - между 60 и 90 литра на квадратен метър.  Стоев информира още, че през първата половина от месеца валежите ще са само на изолирани места, ще преобладава слънчево време. Сушата ще се запази в по-голямата част от страната. През втората половина на ноември ни очаква по-динамично време. Най-ниските температури ще са около -2 и -7 градуса, като по Черноморието ще са по-високи. В равнините и котловините в сутрешните часове ще има мъгли или ниска облачност. През първото деседневие температурите ще са по-високи от обичайните, добави Стоев. Валежи се очакват около 15 и 19 ноември. В края на месеца се очаква преминаване на циклони, както и понижаване на температурите. Очаква се и сняг в планинските области. Най-високите температури ще са между 20 и 25 градуса.    ", "date": "2018.10.31", "title": "Синоптикът от НИМХ Красимир Стоев обяви каква огромна температурна амплитуда ни чака през ноември"}
{"url": "https://www.blitz.bg/kriminalni/predi-da-ubie-nikol-viktorio-ya-daval-na-taksidzhiyata-no-toy-kategorichno-otkazal-da-vzeme-bebeto-i-obyasni-zashcho-video_news636592.html", "text": "Само гледах колкото може по-бързо да стигнем, да слезне, да се махне от мен. Това заяви пред Нова телевизия таксиметровият шофьор, който е закарал Викторио Ангелов и едногодишната Никол до Долни Богров малко преди бащата да простреля дъщеричката си.     Шофьорът разказа, че през целия път малката Никол е плакала, той ѝ давал вода и празна кутия от цигари, за да се успокои. Викторио му споделил, че детето обича да си играе с празни кутии. След това започнал да го увещава да вземе детето, защото той иска да се самоубие, но то трябвало да живее.      „Аз дете на една годинка не мога да гледам. Нито мога да го храня, нито да го кърмя. Какво ще го правя“, отговорил шофьорът. Викторио му казал да го закара до някое районно. „Как ще го карам аз до районно? Чуждо дете не мога да гледам. Всичко друго, каквото кажеш, ще правим, но дете не мога да гледам“, отсякъл той.     Бащата споменал, че детето може да бъде дадено за отглеждане в пансион или друга подобна институция. Опитал се да успокои шофьора, казал му, че ако се държи мъжки няма от какво да се притеснява, дори го подканил да запали цигара.     „Недей да скачаш сега, на моста има полицаи, ще ни спрат“, говорел таксиджията, който признава, че искал час по-скоро да се отърве от опасния пътник.     „Следа като ми казаха, че издирват такъв човек с пистолет, тогава ми стана лошо и на мен. Вдигнах кръвно“, каза още той.     Ивайло Радев, близък на убитата Дарина Министерска – майката на Никол и живееща на семейни начала с Викторио, разказа, че се чувал постоянно с нейните родителите. Те не говорели много, били „като попарени“ след като наяве излезли подробности за случилото се. Бащата на Дарина коментирал, че ако шофьорът е имал по-адекватна реакция, малката Никол е можело още да бъде жива.     „Бащата много се възмути“, каза Радев. Самият той не осъжда шофьора, тъй като смята, че е нормално, когато човек е заплашен, да не мисли правилно.     Според Радев, проблемите в отношенията между Викторио и Дарина са били факт. „Родителите само отговарят: „Добре са“ и нищо повече. Имах чувството, че таят нещо в себе си, което не искаха да излиза от тях, че имат някакъв проблем с дъщеря си“, каза той и добави: „За мен те вече не са семейство, това е едно разбито семейство“.        По отношение на Викторио той разказа, че когато са били заедно на семейно празници, „този човек не е допускал, не е предразполагал близките, да е сближат с него“. „Дори ми беше неудобно да говоря с Дарина, защото я чувствах свита, като че ли беше притеснена да се радва на тези празници, на които сме били заедно“, посочи той.     Последните думи на Дарина към майка ѝ били: „Не се притеснявай, аз съм с детето, ще се заключа. Никого няма да пускам“. В последните дни преди убийството или родителите преспивали там или тя ходела да спи при тях.     „Искам той да не може да излезе от затвора“, каза Радев за Викторио Александров. Според него извършителят на буталното престъпление „не трябва да излиза от затвора, така като Дари и дъщеричката й няма да излязат от гроба”.    ", "date": "2018.10.31", "title": "Преди да убие Никол, Викторио я давал на таксиджията, но той категорично отказал да вземе бебето и обясни защо! (ВИДЕО)"}
{"url": "https://www.blitz.bg/obshtestvo/rezil-adelina-radeva-i-viktor-nikolaev-si-napravikha-grozna-i-ploska-shega_news636597.html", "text": "Току-що водещата на сутрешния блок на Нова телевизия Аделина Радева си позволи плоска шега за голяма трагедия. Думите й бяха по повод водния апокалипсис в Италия, който наводни улици, домове и заведения.  Показвайки кадър от  , Виктор Николаев отбеляза: \"Маргаритата тук няма никакъв проблем, нищо че всички са с ботуши\".  \"Може да плава в малка гондола до клиента\", допълни дълбокомислено Радева. ", "date": "2018.10.31", "title": "Резил: Аделина Радева и Виктор Николаев си направиха грозна и плоска шега"}
{"url": "https://www.blitz.bg/obshtestvo/stolitsa/prekrasna-novina-za-stolichani-ot-esenta-na-2019-g-shche-se-radvat-na-5-novi-metro-spirki-snimki_news636682.html", "text": "Първите пет спирки от третия лъч на метрото ще бъдат пуснати в експлоатация през есента на 2019 г. Това съобщи шефът на “Метрополитен” Стоян Братоев, който заедно с кмета на София Йорданка Фандъкова и транспортния министър Росен Желязков инспектираха строителството на новото метродепо “Земляне”.     Първите метростанции от третия лъч, на които ще се качат софиянци, са по трасето - бул. “Патриарх Евтимий” - НДК - “Красно село”. В края на следващата година ще бъде пуснато движението на метрото от бул. ”Владимир Вазов” до Орлов мост, а в началото на 2020 г. ще бъдат готови спирките между “Красно село” и Горна баня.  Кметът на София Йорданка Фандъкова съобщи, че през уикенда ще бъде спряно метрото между станциите “Сердика” и “Васил Левски”. Причината е, че тунелопробивната машина, която кърти за третия лъч на метрото, ще мине под действащите тунели на Линия 1. Ще бъдат пуснати заместващи автобуси.                   ", "date": "2018.10.31", "title": "Прекрасна новина за столичани! От есента на 2019 г. ще се радват на 5 нови метро спирки (СНИМКИ)"}
{"url": "https://www.blitz.bg/obshtestvo/eto-tova-malko-momichentse-nakara-tseliya-svyat-da-govori-za-blgariya_news636693.html", "text": "Българче спечели конкурса Мини мис Свят. Варненката Бриана Петрова спечели златната корона преди дни в международния конкурс, провел се в Солун, Гърция. Бриана е родена на 16 юли 2009 г. във Варна. Ученичка е в 3-ти клас в СУ \"Гео Милев\". Наричат я детето чудо, защото освен с красота, поразява и с таланти, пише Actualno.com.   Започва да свири на пиано на 4 годишна възраст в школа \"Ритъм и звук\" с художествен ръководител Наталия Стойнева. Явява се на много национални и международни конкурси, където печели престижни награди като лауреат 1-ва степен (Белград, Хърватска, Испания, Австрия, Черна гора и др.). На 6 години започва да танцува латиноамерикански танци в КСП \"Кристал\" - Варна, с който участва в много национални и международни конкурси, както индивидуално, така и с партньора си Ники Джамбазов, с когото завоюват златни медали, не само в тяхната възрастова група, но и при по големите. Освен с пиано и танци се занимава и с поп и джаз пеене във Фондация \"Звезди на изкуството\" с вокален педагог Мила Маврова, където също печели много престижни награди. Член е в клуба на \"Успелите деца на Фондация Бербатов \". Също така взима участие и в благотворителни проекти и каузи за децата в неравностойно положение \"Системата ни убива\", със съдействието на Габи Шкодрова. Въпреки крехката си възраст до момента има завоювани 50 златни медала, 3 сребърни, 3 бронзови и много купи. Не случайно я наричат \"детето чудо\".", "date": "2018.10.31", "title": "Ето това малко момиченце накара целия свят да говори за България"}
{"url": "https://www.blitz.bg/obshtestvo/khrani-koito-nikoga-ne-tryabva-da-miete-predi-gotvene_news636702.html", "text": "Когато приготвяме храната си вкъщи се стараем да измиваме добре всички продукти с цел предпазване от бактерии и инфекции. Обилно под течаща вода измиваме плодовете, зеленчуците, месото, дори яйцата, за да предотвратим заразяване със салмонела. Старателните домакини биха се изненадали, че все пак някои хранителни продукти не се нуждаят от измиване преди готвене. Нещо повече – измиването може да влоши качеството им и да увеличи риска от заразяване с бактерии.Пилешко и риба  Миете ли пилешкото и рибата преди да ги пъхнете във фурната? Ако го правите, недейте. Дори да смятате, че така ще отмиете бактериите от месото, това няма да се случи. Дори рискът от разпространяване на зарази и патогени по мивката и кухнята ви се увеличава. Единственото, което премахва бактериите от месото е самата термична обработка. Червено месо  Освен че не премахвате бактериите от месото чрез миенето, вие увеличавате риска те да попаднат по други повърхности. Също така добавяте вода в месото, когато го миете като по този начин създавате допълнителна влага при готвенето, което изменя вкуса и структурата на месото.  Гъби  Подобно на месото, гъбите съдържат протеинови съединения, които развалят структурите си при съприкосновение с водата и термичната обработка. Освен това, когато „месото“ на гъбата се постави на огъня намокрено с вода, то се свива и разрушава. Гъбата спихва и консистенцията и вкусът ѝ губят своите качества.  Ако все пак държите да миете гъбите преди готвене, уверете се, че са добре изсъхнали, преди да ги поставите на огъня. Иначе е достатъчно само да ги обелите.  Яйца  Смятате, че измиването на яйцата отвън предпазва ястията ви от салмонела? Грешите. Бактерията живее както отвън, така и вътре в яйцето. Купувайте яйца от проверени източници. Четете добре етикетите и приготвяйте яйцата на висока температура. Това понижава риска от заразяване.  Паста  Много хора изплакват пастата със студена вода, след като я сварят. Правят го, защото смятат, че така изплакват нишестето от нея и я правят по-полезна и предотвратяват полепването след изстиване.  Изплакването на пастата е голяма грешка, защото ако искате да опитате от истинския италиански вкус, той ще бъде развален от водата. Това се случва именно заради отмиването на нишестето, което придава специфичният вкус на пастата. Освен това отстраняването му прави по-трудно полепването на сосовете по пастата, а това също изменя вкуса.    ", "date": "2018.10.31", "title": "Храни, които никога не трябва да миете преди готвене"}
{"url": "https://www.blitz.bg/layfstayl/skorost/fen-na-bmv-si-napravi-troyka-s-dvigatel-ot-iztrebitel-video_news636453.html", "text": "Жители на руския град Ростов сметнаха, че стара \"тройка\" на БВМ не върви достатъчно бързо, но вместо да ѝ сложат турбо или компресор с цел увеличаване на мощността, те ѝ сложиха двигател от изтребител МиГ-23, пише The Drive. Откачения монтаж на двигателя е дело на Игор Негода.    Той е успял да реализира проекта благодарение на своите последователи в мрежата, които му подарили ТС-21 - помощен газотурбинен двигател, предназначен за стартирането на роторните двигатели на самолетите.     ", "date": "2018.10.31", "title": "Фен на БМВ си направи \"тройка\" с двигател от изтребител (ВИДЕО)"}
{"url": "https://www.blitz.bg/layfstayl/za-damite/nyama-po-vkusno-i-lesno-za-prigotvyane-yastie-kato-sandvicha-voila_news636579.html", "text": "Съвсем наскоро от   ви показаха как да си направите  . Сега ви предлагат още една изключително бърза, лесна и вкусна рецепта за затворен сандвич.   Вкусотията, която може да се оприличи и на бургер, че дори и за пица, се казва „Voila”. Не само, че е безумно вкусна, но „Voila” става както за засищата закуска, така и за една различна вечеря.", "date": "2018.10.31", "title": "Няма по-вкусно и лесно за приготвяне ястие като сандвича „Voila”"}
{"url": "https://www.blitz.bg/kriminalni/samo-v-blits-mrezhata-zavrya-sreshchu-dvoyniya-ubiets-ot-nadezhda-dano-da-umresh-v-bavni-mki-da-se-vlachish-i-stradash-a-v-zatvora-da-te_news636576.html", "text": "Мрежата завря от гневни коментари срещу двойния убиец от столичния квартал „Надежда“. Както  , а малко след това гръмна смъртоносно и едногодишната им дъщеричка Никол.  Късно сноши  .  В личния профил на убиецът пък валят куп гневни коментари. От тях става ясно, че редица хора искат Викторио да бъде линчуват, както и че му пожелават само смърт и тежки страдания.  Публикуваме част от коментарите (без редакторска намеса):  „Ей боклук. Ти си много долен помияр ве. Как не ти беше жал да застреляш собственото ти детенце бе. Боклук гнусен. Ще гориш вечно в ада ти,деградирал психопат. Мамка ти мръсна. Смърт за теб гадино жалка“;   „Нещастник! Смърт за теб ! Нямам думи с които да опиша чувствата ми към теб боклук!“;  „Защо уби детето си бе боклук мръсен .. защо бе защо невинната душичка бе мършаа .. не знам как да те нарека .. ти дори не си животноо защото дори живитните пазят дечицата си на цената на живота си .. по-добре че не си умрял .. е така да се мъчиш да се влачиш и бавно да умреш .. психопат мръсен долен .. не съм чувствала толкова злоба и умраза през целият си живот колкото в момента към теб испитвам .. дано в затвора да те разкъсат“;  „Защо малката невинна душица.... Съвестта ти ще те убие....“.  Очаква се днес двойният убиец, който е настанен за лечение в „Пирогов“ да бъде разпитан от разследващите.     ", "date": "2018.10.31", "title": "Само в БЛИЦ! Мрежата завря срещу двойния убиец от „Надежда“: Дано да умреш в бавни мъки, да се влачиш и страдаш, а в затвора да те..."}
{"url": "https://www.blitz.bg/kriminalni/retsidivistt-georgi-pak-napravi-belya-a-posle-napravi-neshcho-super-stranno_news636577.html", "text": "33-годишният рецидивист Георги Бъчваров открадна 20 лева от касата на аптека в Дупница и избяга. След кратко издирване е задържан в градската градина.  Бъчваров влязъл в аптеката при заведение “Колата” и поискал от аптекарката да си купи лекарство за кашлица. Тя се обърнала към рафта и в този момент той грабнал оборота от касата и побягнал. Фармацевтката не очаквала такова поведение от клиента и се развикала за помощ. Излязла навън и се опитала да го догони, но не успяла. Веднага позвънила на тел. 112, на място пристигнали криминалисти, пред които аптекарката описала крадеца, уточнява struma.bg.  Започнало издирването му и бързо е открит в градската градина да седи спокоен на една от пейките. Полицаите му щракнали белезниците и го вкарали в ареста. Той започнал да буйства, коментираха лекари от Спешен център, които са повикани на място в ареста.  Георги Бъчваров, който е лежал в затвора за кражби, остава в ареста за 24 часа. За случая е уведомена и Районна прокуратура – Дупница.    ", "date": "2018.10.31", "title": "Рецидивистът Георги пак направи беля, а после направи нещо супер странно"}
{"url": "https://www.blitz.bg/kriminalni/prestplenie/novi-razkritiya-za-ubiystvoto-na-darina-viktorio-napravil-vsichko-pred-ochite-na-malkata-im-dshcherichka-a-posle_news636575.html", "text": "26-годишният охранител Викторио Александров е застрелял приятелката си Дарина Министерска в столичния квартал „Надежда“.    Първият изстрел в Дарина попада във врата ѝ, а вторият, с който я доубива, е в тила. Дъщеря им Никол е била в стаята и всичко се развило пред очите ѝ. Момиченцето започнало да плаче неутешимо. Александров я грабва на ръце, учил я е в одеялце и напуснал апартамента на ужасите, като дори го заключва на излизане. Камерите го заснемат как тича по стълбите, след което просто изчезва, пише „Телеграф“. Викторио се метнал в автомобила си – сребрист „Фолксваген Голф“ четворка с номер СВ 4699 АХ, и духнал в неизвестна посока. По-късно стигнал до изоставен трафопост по подбалканския път преди Долно Богров. Скрил се там заедно с бебето. В същото време десетки полицаи и следови кучета претърсвали полето от другата страна на шосето, Пресичайки обаче, чуват 2 изстрела и се насочват към мястото, от което проехтяват. Там заварват гол до кръста Викторио. Момиченцето е в кола, а той остава жив, тъй като не се самоубива, а мести ръката си. Според медици куршумът само е одраскал челото му. И извергът, и бебето били откарани незабавно в болница, където по-късно момиченцето издъхнало. Очаква се Александров да бъде разпитан, да му повдигнат обвинения.", "date": "2018.10.31", "title": "Нови разкрития за убийството на Дарина! Викторио направил всичко пред очите на малката им дъщеричка, а после..."}
{"url": "https://www.blitz.bg/analizi-i-komentari/ayde-sega-polovinata-ot-vodata-koyato-izpolzvame-se-kradyala-i-zatova-imalo-rezhim-i-poskpvane_news636589.html", "text": "Половината от питейната вода се краде. Това съобщи председателят на Българската асоциация по водите (БАВ) Иван Иванов след форум, посветен на техническите проблеми пред ВиК сектора.  \"Това са така наречените търговски загуби на ВиК операторите\", уточни той. цитиран от  .  \"Те се дължат и на кражби, и на неправилно отчитане. Убеден съм, че в много райони на страната има нелегални водопроводни отклонения без водомери. Има и известни, но тях не ги прекъсват, за да няма социално недоволство\", добави Иванов.  Шефът на БАВ отчете, че много от операторите са предприели мерки за намаляване на загубите. Той добави, че те ще могат да ползват и средства по европейската екопрограма не само за пречиствателни станции, но и за намаляване на загубите на вода.  \"Известно е, че най-големи загуби има във ВиК - Добрич. Средните за страната са около 60%. В София те вече са намалени докъм 40 на сто\", припомни Иванов.  По думите му в районите, където има дефицит на вода и големи загуби по мрежата, това неминуемо води до режим във водоснабдяването на абонатите. Иванов посочи за пример Гърция, където са по-напред в борбата с течовете и освен това 80% от загубите се плащат от абонатите, а останалата част - от ВиК оператора.  \"При нас подобно изчисление не е правено, но в крайна сметка цената се плаща от потребителите. Освен това има и икономически изгодна граница на намаляването на загубите\", добави браншовикът.  \"Това зависи от стойността на водата и например за София тя е висока, защото водата се доставя гравитачно\", поясни той.  Според него големият проблем е не само отстраняването, но и откриването им особено по старата водопроводна система.  \"На форума бе представена израелска технология, която открива скритите пробиви в тръбите от сателит. Тя засича разликата в излъчването на материалите и на водата под почвата и особено ако тя е хлорирана\", разказа браншовикът. По думите му точността на откриване на мястото по този начин е 60%.  Справка в сайта на КЕВР показва средна загуба на километър водопровод в България от 20 кубика на денонощие. Данните сочат още, че фактурираните количества са около 350 млн. кубика годишно, което е средно 2,5 пъти повече от постъпилите в мрежите на операторите над 890 млн. кубика питейна вода. ", "date": "2018.10.31", "title": "Айде сега: Половината от водата, която използваме, се крадяла и затова имало режим и поскъпване"}
{"url": "https://www.blitz.bg/obshtestvo/vtora-smrt-belyaza-megadeloto-sreshchu-valo-toploto-i-kompaniya_news636596.html", "text": "Втора подсъдима по делата, свързани със столичната \"Топлофикация\", не дочака присъдата си и почина преди края на делото. Става дума за бившата служителка в дружеството Лина Абланска, съобщи  .   Тя бе подсъдима с бившия шеф на дружеството Валентин Димитров по делото за присвояване на почти 4.5 млн. лв. Този процес не може да приключи 10 години. По него подсъдима е и шефката на фирмата \"Шибър\" Мая Стоилова.  Процесът днес отново е на първа инстанция и Софийският градски съд (СГС) го е прекратил по отношение на Абланска, след като е бил уведомен, че жената е починала.  Другото неприключило още на първа инстанция дело срещу Валентин Димитров е за пране на пари и данъчни престъпления. По него подсъдима с бившия шеф на „Топлофикация – София“ беше и майка му Цеца Димитрова, но делото срещу нея беше прекратено след смъртта ѝ през 2011 г.  Според прокуратурата присвояването, за което до смъртта си подсъдима беше Лина Абланска, е ставало като парите от „Топлофикация“ са превеждани на „Шибър“ в нарушение на Закона за обществените поръчки (ЗОП), сумите били завишени, доставките били ненужни, а освен това стойността на отделните изделия била фактурирана на части.  Разследването по това дело започна през 2006 г., когато Димитров беше арестуван, а обвинителният акт беше внесен за пръв път в СГС през 2008 г. Първоначално Димитров дори беше осъден на 14 години затвор. Абланска и Стоилова също бяха осъдени на първа инстанция, а единствените оправдани бяха Емил Антонов и Георги Рогачев.  През 2012 г. Софийският апелативен съд (САС) оправда всички подсъдими, след като прие, че няма заобикаляне на ЗОП при сключените договори с „Шибър“, защото имало договорености на държавата с Европейската банка за възстановяване и развитие (ЕБВР) и със Световната банка (СБ), а търговете са били проведени по правила на банките.  Година по-късно Върховният касационен съд върна делото на САС, като се мотивира, че разплащането е ставало с пари на „Топлофикация“, а не на чуждите банки, което автоматично означава, че е трябвало да се спази ЗОП. Докладчик по делото във ВКС беше Севдалин Мавров, който сега е член на Висшия съдебен съвет. Тогава той подписа решението с особено мнение, защото според него делото трябваше да продължи само срещу Димитров, тъй като единствено той е възлагал поръчки по ЗОП. След като делото се върна в САС, той го прекрати и го върна на прокуратурата, тъй като обвинението било неясно, нелогично, непълно и неточно и още първостепенният съд е трябвало да върне обвинителния акт.  В следващите две години прокуратурата направи още 3 опита да вкара делото в съда, но той все го връщаше заради процесуални нарушения.  През април м.г. апелативните съдии отмениха поредното определение за прекратяване на делото и процесът тръгна отново в СГС, но подсъдими бяха вече само Димитров, Абланска и Стоилова.  Бившият шеф на „Топлофикация“-София беше осъден на три инстанции само в делото за безстопанственост, по което вече изтърпя наказанието си от 3 години затвор. В началото на годината пък беше окончателно оправдан по делото за валутни престъпления.  ", "date": "2018.10.31", "title": "Втора смърт беляза мегаделото срещу Вальо Топлото и компания"}
{"url": "https://www.blitz.bg/kriminalni/spokoyno-i-khladnokrvno-vizhte-kak-podpalvach-drasva-klechkata-na-kola-v-montana-video_news636594.html", "text": "Серия от палежи на коли в Монтана. Само за последния месец случаите на опожарени автомобили са четири, а за година са над 30. Няма задържани. Последният палеж се вижда на записи от камери за видеонаблюдение, тъй като изгорялата кола е паркирана пред жилищен блок, съобщава Нова телевизия.     „Идва и съвсем спокойно залива колата. После просто драсва клечката“, разказа потърпевшият Виктор Ангелов.     Автомобилът бил паркиран пред жилището на младото момче. На камерата се вижда как мъж със сак приближава и, след като светва лампа на фотоклетка, той се отдалечава. След минути се връща с голяма бутилка. Залива автомобила на Ангелов и го запалва. Съседите извикали пожарна и полиция, но автомобилът изгорял за минути. Огънят засегнал и друга кола, паркирана наблизо.     Това не е първото посегателство срещу имуществото на Ангелов. Преди месец е направен опит за подпалване и на заведението му центъра на Монтана. В края на 2017 г. самоделна бомба гръмнала под колата на баща му. Извършителите не са открити.     Палежите на автомобили в Монтана продължават. Само за последния месец в областта за изгорели четири коли. През януари самоделна бомба беше подхвърлена в заведение в Монтана. От прокуратурата информираха, че по случаите се работи с приоритет.    ", "date": "2018.10.31", "title": "Спокойно и хладнокръвно: Вижте как подпалвач драсва клечката на кола в Монтана (ВИДЕО)"}
{"url": "https://www.blitz.bg/layfstayl/shoubiznes/ot-gospodari-na-efira-pusnakha-snimki-na-mariya-i-rachkov-kato-mladozhentsi_news636734.html", "text": "Димитър Рачков и Мария Игнатова не спират да се заиграват с темата за сватбата си, като за Хелоуин ще изгреят в „Господари на ефира“ като зомбита младоженци, съобщава  \".   „На Хелоиун в Господари на ефира ни очакват зомби младоженци, танцуващи скелети и още ужасяващи истории!?“, похвалиха се от предаването.  Още през лятото, когато подновиха връзката си, водещите влязоха в ежедневните клюки с новината че са сключили тайна сватба в Италия. Доказателства така и нямаше, нито пък те двамата потвърдиха новината. От тогава обаче не спират да се шегуват с темата.  Дългогодишната им връзка, която се роди в „Господари на ефира“ беше разклатена до там, че двамата дори не искаха да стоят на едно място. Любовта им пламна обаче отново и те се събраха не само в живота, но и в ефира, като в момента водят отново заедно след 7-годишна пауза.       ", "date": "2018.10.31", "title": "От \"Господари на ефира\" пуснаха СНИМКИ на Мария и Рачков като младоженци!"}
{"url": "https://www.blitz.bg/kriminalni/direktorkata-na-psikhiatriyata-v-kurilo-za-viktorio-potresena-sm-ot-tazi-izrodshchina_news636591.html", "text": "Бях потресена от тази изродщина, която се случи в \"Надежда\". Не мога да проумея как ще убиеш съпругата и детето си. За пореден път се учудих как в България хората озверяват, когато им се налага да се разделят. В България явно не можем да общуваме. Това каза пред камерата на bTV д-р Цветослва Гълъбова, директор на Държавната психиатрична болница \"Св. Иван Рилски\".   Тя коментира двойното убийство в \"Надежда\", при който мъж уби жена си и 1-годишното си дете.  \"Можем да спекулираме дали този човек е проявявал и друг път агресия. Експертизите ще покажат това. По-страшното е, че този човек е имал законно притежавано оръжие. Системата за издаване на разрешително за оръжие в психологическата си част е неработеща и остаряла. Ние не можем с един преглед да установим дали даден човек има психически проблеми. Трябва да се въведе система от тестове. И при нея няма гаранция, но поне едно 30% от притежаващите сега оръжие няма да имат такова. Страшното е, че в България всеки раздава правосъдие на улицата, както намери за добре. Хората в България не могат да общуват и да се разделят нормално. Мъжете посягат и бият жените, а жените отчуждават децата. От цялата тази ситуация страдат най-много децата\", категорична беше д-р Михайлова.  ", "date": "2018.10.31", "title": "Директорката на психиатрията в Курило за Викторио: Потресена съм от тази изродщина!"}
{"url": "https://www.blitz.bg/obshtestvo/ivan-geshev-za-karakachanov-nyamame-danni-radev-ne-e-sdeystval-po-razsledvaneto_news636704.html", "text": "Заместник-главният прокурор Иван Гешев отговаря на въпроси на Илиана Беновска по време на пресконференция в Съдебната палата от 31 октомври по повод извършваните под ръководството на Специализираната прокуратура процесуално-следствени действия за подкупи, длъжностни и документни престъпления в Държавната агенция за българите в чужбина.      Илиана Беновска:  Искам да Ви помоля да отговорите на някои въпроси, които се отнасят до политиката, за да може да се спести подозрението. На първо място днес президентът Радев каза, че той също е съдействал в това разследване. Ако може да кажете как точно? Второ, има ли някакви данни в момента за участие на политика Каракачанов в схемата за разпределяне на парите? И третият въпрос, доколко и други институции, които са по трасето на даването на тези гражданства също са замесени? И последно, за какъв обем пари става дума в крайна сметка за срока, който Вие виждате, колко примерно е взел този председател на тази агенция?    Иван Гешев:  Ще започна с последния въпрос, само той може да каже колко пари е взел, всичко друго са предположения.    Илиана Беновска:  Аз Ви питам колко виждате?    Иван Гешев:  Несериозно е да правя предположения, единственото, което мога да коментирам, е когато има повдигнати обвинения конкретно за конкретни суми. Но аз съм сигурен, че в повдигнатите обвинения ще са малка част, защото малка част от подкупите могат да бъдат доказани, така е в цял свят, малка част от това, което в действителност е получил. Така е навсякъде. Но трябва да е ясно защо обвинението е само за толкова пари, защо е само едно, защо са шест. Само ще Ви припомня емблематичния случай с Ал Капоне – той има десетки убийства и е осъден за неплащане на данъци. Значи ние работим по това да можем да го докажем, а той колко пари е получил, пак ще отговоря, може да каже само той. Пак Ви казвам, тарифата е между 5 и 8 хиляди евро на човек, казах Ви, че 20 000 случая са забавени. 4 човека са, защото ние се занимаваме със сериозните играчи, да ги наречем по този начин, не ни интересуват портиери, деловодители и всякакви други случаи. Ние гоним корупция по високите етажи. В хода на разследването първоначално, ако се съберат доказателства и за други по-дребни фигури, след съответните експертизи ще бъдат повдигнати съответните обвинения.     Да се върнем на въпроса Ви преди останалите въпроси. Аз уважавам президентската институция и президента, който и да е той, и нямам какво да коментирам и нямам право да коментирам каквото и да е, защото ще вляза в полето на политиката. Мога да кажа само, че по това разследване до този момент нямаме информация, подадена от президентството.    Илиана Беновска:  Нямате?    Иван Гешев:  Няма по това разследване. В случай, че, предвид това, което казвате, ще проверим дали има някъде подавана въобще в прокуратурата ...    Илиана Беновска:  Той каза, че е разговарял с ДАНС, с прокуратурата!    Иван Гешев:  Не мога да отговоря от името на президента, пак Ви казвам. Връщам се на втория въпрос, към момента поне от събраните доказателства няма връзка на министър Каракачанов с описаната престъпна дейност. Това са доказателствата, с които разполагаме към момента. Нямаме и данни за връзка на други институции. Става въпрос, за да уточня, да е ясно, за търговия не с българско гражданство, а за удостоверения за произход. Това е една част от процедурата по придобиване на българско гражданство. Следващият етап е Министерство на правосъдието, последният етап е президентството.    Илиана Беновска:  А ще ги разследвате ли и тях?    Иван Гешев:  В случай, че бъдат събрани доказателства за престъпна дейност извън комисията, ние нямаме притеснения да разследваме дали е министър, дали е някое друго длъжностно лице. Работим без ограничение на нивото, това ни е работата и мисля, че го доказваме особено през последните месеци. А откакто е започнала ситуацията, мисля, че може би ще представлява за Вас интерес, предвид градските легенди как е започнала от публикации във френската преса, от не знам още какви глупости откровени – започна от една среща в кабинета на главния прокурор, където беше и сегашния министър на вътрешните работи г-н Маринов и представители на РДВР Кюстендил, които дойдоха с определена информация, която са придобили в град Кюстендил за най-ниското ниво на тази схема.    Илиана Беновска:  По техен сигнал?    Иван Гешев:  Това е тяхна разработка на най-ниско ниво. В хода на разработката те са установили, че тази схема върви нагоре. И дойдоха при компетентните хора, които могат да разследват тази схема вече нагоре, това е специализираната прокуратура. След това ние преценихме, че това е от нашата компетентност, че „има хляб в тази работа” да речем и възложихме на единствените компетентни, които могат да извършат оперативната работа по такива случаи, това е антикорупционната комисия на г-н Георгиев с която имаме изключително добро взаимодействие. Срещнахме се с г-н Славчев, набелязахме работата и последваха три месеца и половина, четири доста сериозна работа между наблюдаващия прокурор, мен, г-н Славчев и всички хора, които бяха ангажирани. И пак ще кажа, благодаря не само на тези хора, които представляваме тук, Специализираното следствие и Специализираната прокуратура, комисията, благодаря и на МВР, защото без МВР, без съдействието на изпълнителната власт това нямаше да се случи. Това е една огромна операция, г-н Славчев може да потвърди, над 200 човека, ние нямаме ресурса да осъществим такава огромна операция. Благодаря на помощта на МВР, много благодаря на директора на СДВР, защото за пореден път го ангажираме с по същество странична работа за неговата, която е сигурността на София и въпреки това те работят като смазана машина, перфектни са и без тях това нямаше да се случи, без който и да е сегмент от всички служби, които виждате и които описах.    ", "date": "2018.10.31", "title": "Иван Гешев: За Каракачанов нямаме данни, Радев не е съдействал по разследването"}
{"url": "https://www.blitz.bg/politika/kakvo-e-politicheskoto-zdrave-na-svetovnite-lideri_news636700.html", "text": "Политическата власт е нещо, което лесно може да се изпълъзне от пръстите. Дори и в една абсолютна монархия, човек може да се отдалечи от властта с един грешен ход. Попитайте Мохамед бин Салман. През март, когато Bloomberg за последно публикува своето проучване за „политическото здраве“ на лидерите по света, престолонаследникът на Саудитска Арабия затягаше желязната си хватка върху кралството, отстранявайки конкурентите си. Анализатори предвиждаха, че той ще се задържи на власт в продължение на десетилетия, пише profit.bg.През послендия месец обаче той бе зает с това да запази позициите си в отношенията с най-важния съюзник на неговата страна – САЩ, която настояваше за обяснение относно убийството на саудитски журналист в Истанбул, сочейки с пръст към принца. Въпреки всичко, Мохамед бин Салман може все още, в крайна сметка, да управлява страната си години наред. В краткосрочен план обаче несигурността нарасна значително.  Перспективите пред повечето световни лидери остават стабилни от последното проучване на Bloomberg досега. Най-големият губещ е Еманюел Макрон. Сривът на неговия рейтинг засилва вероятността френският президент да изгуби изборите за втори мандат през 2022 г.  Неговият европейски съюзник Ангела Меркел пък обяви тази седмица, че ще се откаже в края на мандата си през 2021 г. Анализатори обаче вече прогнозираха, че тя ще бъде принудена да го направи още преди това. От Bloomberg са анализарали общественото мнение, икономическото представяне и особеностите на местната политика при 17 световни лидери, за да преценят колко дълго всеки от тях ще може да се задъжи на власт.  Въпреки че, както случаят с Мохамед бин Салман показва, когато политическото време се промени, перспективите пред всеки лидер също могат да се променят много бързо. Мохамед бин Салман, Саудитска Арабия Престолонаследникът Мохамед бин Салман се бе позиционирал като безспорния владетел на най-големия производител на петрол в света за десетилетия напред. Сега перспективите пред управлението на принца в следващия половин век са поразклатени. До случая с убийството на Джамал Кашоги, 33-годишният Мохамед бин Салман на практика управляваше Саудитска Арабия от името на баща си крал Салман, след като хитро надделя над по-възрастните си конкуренти в кралското семейство.  Репутацията му у дома и в чужбина обаче пострада сериозно от убийството на Кашоги, което породи въпроси относно способността му да управлява. “Неговата позиция засега остава силна,” казва Томас Джуно от Университета на Отава. “Не виждам условия за организирано оспорване на неговата власт. Колкото повече скъпоструващи грешки прави той обаче, толкова повече ще се организира съпротивата срещу него.” Ким Чен-ун, Северна Корея Преврат, убийство или война са основните рискове за Ким Чен-ун. Ако нито едно от тези неща не се случи, той вероятно ще управлява с желязна ръка Северна Корея в продължение на десетилетия, точно както направиха баща му и дядо му. Реджеп Ердоган, Турция Реджеп Ердоган, който е най-дълго управлявалият лидер в историята на модерна Турция, спечели нов мандат през август с още по-големи правомощия.  Въпреки че турските пазари преминаха през тежки няколко месеца оттогава, 64-годишният президент остава най-популярният политик в страната. Той оцеля в опит за преврат през 2016 г.  Според неговата партия, новото президентство занулява конституционното ограничения за два петгодишни мандата, така че Ердоган може да остане на поста поне до 2028 г. Той може да продължи управлението си и след това, ако свика предсрочни избори преди края на втория си мандат. Владимир Путин, Русия През 18-те си години на власт Владимир Путин методично неутрализираше всяка заплаха - от амбициозни олигарси, през чеченски сепаратисти, до санкциите на Запада. 66-годишният президент, които е най-дългогодишният лидер на Русия от времето на Йосиф Сталин, спечели шести мандат с категорична победа на изборите през март. Въпреки тоталния контрол над политическата сцена и националните медии обаче, рейтингът му падна до седемгодишно дъно вследствие на плановете му за увеличаване на пенсионната възраст. През 2024 г., поради конституционно ограничение, той трябва се откаже от президентството. Въпреки че вече е заобикалял тези правила преди, Путин даде индикации, че няма да го направи отново. Предизвикателството пред него е да подсигури съществуването на своята система и благосъстоянието на приближените си и след оттеглянето си. “Той трябва да изгради система, която ще запази статуквото, дори и когато вече не е президент,” казва политическият анализатор Татяна Становая. “Режимът на Путин трябва да остане, дори и без него.” Нарендра Моди, Индия Индийският премиер Нарендра Моди се очаква да спечели следващите избори през 2019 г., въпреки спада в популярността му. Мандатите в Индия са 5-годишни, което означава, че Моди може да управлява страната до 2024 г. или дори и след това, предвид хаосът, който цари сред неговите опоненти. Си Дзинпин, Китай Китайската комунистическа партия отмени ограниченията за президентски мандати през февруари, разчиствайки пътя пред 65-годишния Си Дзинпин да остане на власт и след 2023 г. Аятолах Али Хаменей, Иран След като оцеля при атентат, битка на фронта и операция на простата, 79-годишния върховен лидер на Иран Али Хаменей вероятно ще остане на власт до смъртта си. Николас Мадуро, Венецуела Икономиката на Венецуела е в развалини, но бившият шофьор на автобус Николас Мадуро успя да продължи двете десетилетия на изборни победи на своята социалистическа партия и да спечели нов шестгодишен мандат през май. Доналд Тръмп, САЩ Първият мандат на Доналд Тръмп е белязан от напрежение и противоречия, но ръстът на щатската икономика и силната подкрепа от страна на неговите привърженици ще са в негова полза при кандидатурата му за втори мандат през 2020 г. Мухамаду Бухари, Нигерия Мухамади Бухари ще влезе като фаворит за нов мандат в президентските избори в Нигерия през следващата година, стига здравето му да не му изневери.  Бенямин Нетаняху, Израел Скандалите с Бенямин Нетаняху в Израел продължават вече година. Най-дълго управляващият премиер на страната от основателя й Давид Бен-Гурион запази управляващата си коалиция, въпреки приказките за предсрочни избори през следващата година. Еманюел Макрон, Франция Френската избирателна система облагодетелства Еманюел Макрон, превръщайки неговите 24% от първия тур на изборите през 2017 г. в тотална доминация над политическите институции в страната. 40-годишният Макрон обаче ще трябва да промени през 2022 г. тенденцията напоследък, ако иска да не бъде третият поред президент на Франция, който е заемал поста само един мандат. Неговият рейтинг падна, a забавянето в Европа може да отложи ползите от неговите непопулярни реформи. Поредица от погрешни стъпки пък затвърдиха репутацията му на горделив и презрителен. Шиндзо Абе, Япония Шиндзо Абе спечели трети пореден мандат като лидер на управляващата Либерал Демократическа партия през септември и е път да стане най-дълго управлявалия премиер на страната. Той вече има близо седем години на власт зад гърба си. 64-годишният Абе има добри шансове да изкара докрай 3-годишния си мандат до 2021 г., но плановете му да прокара разделяща обществото поправка на пацифистката конституция може да отслаби обществената подкрепа за него преди изборите за горната камара на парламента през следващата година.  Абе е заявявал, че не смята да остане на власт след настоящия мандат и вниманието бавно се насочва към евентуалните негови наследници. Ангела Меркел, Германия След 13 години начело на германската и европейската политика, Ангела Меркел се приближава към края на времето й на власт. След поредицата разочароващи резултати на местните избори и изтощена от вътрешните борби в нейната коалиция, Меркел обяви тази семдица, че няма да се кандидатира за преизбиране за лидер на Християндемократическия съюз. Тя твърди, че иска да продължи мандата си като канцлер до 2021 г., но ако партията й избере за свой лидер някой враждебно настроен, Меркел може да не се задържи дълго на поста. Сирил Рамафоса, Южна Африка Встъпването на власт на Сирил Рамафоса през февруари бе посрещнато с “Рамафория” от пазарите в Южна Африка, но всичко това се изпари, откакто икономиката изпадна в рецесия. 65-годишният президент има по-малко от година да укрепи позициите си преди изборите през август 2019 г. Африканският национален конгрес вероятно ще запази мнзинството си, но социалогическоте проучвания сочат, че партията е на път да запише най-лошия изборен резултат в историята си, което ще направи Рамафоса уязвим. Маурисио Макри, Аржентина С избирането на Маурисио Макри в края на 2015 г. в Аржентина започва нова ера след продължилия повече от десетилетие популизъм при управлението на Кристина и Нестор Киршнер. 59-годишният Макри прокара реформи с цел подкрепа на търговията и инвестициите и ограничи инфлацията, докато се опитваше да защити най-узязвимите. След като уреди спора с кредиторите на страната, в началото на тази година преизбирането му през октомври 2019 г. изглеждаше сигурно. Всичко това обаче се промени, когато сривът на песото се отрази на икономиката. След като компаниите и домакинствата бяха подложени на натиск, доверието в Макри намаля, а противопоставянето на неговата програма за икономии се засилва. “Това ще засили риска за завръщането на популистко правителство на власт,” казва Андрес Абадиа, старши икономист в Pantheon Macroeconomics. Тереза Мей, Великобритания Премиерът на Великобритания Тереза Мей може скоро да не е на поста си, а може и да продължи, за да види финализирането на брекзит през март 2019 г. Това е парадокс, който дефинира престоя на 62-годишната Мей на власт, след като брекзит погълна правителството, вся раздор в нейната Консервативна партия и накара преговарящите да си скубят косите. Слуховете за нейния политически край са почти ежедневие, но налице е и простичкият факт, че нейната партия няма по-добра алтернатива.  Следващите избори са през 2022 г., но преди това Мей трябва да се справи със сложния процес по брекзит. Ако там нещо се обърка, тя може моментално да изгуби поста си.", "date": "2018.10.31", "title": "Какво е политическото здраве на световните лидери?"}
{"url": "https://www.blitz.bg/obshtestvo/stana-yasno-koy-poema-vremenno-spetsprokuraturata_news636717.html", "text": "Прокурор Димитър Франтишек е новият изпълняващ функциите административен ръководител на Специализираната прокуратура, това реши Прокурорската колегия на Висшият съдебен съвет, съобщава БГНЕС.   Даниела Начева, която досега заемаше тази длъжност, е освободена от поста по нейна молба. Франтишек е предложен от зам.-главния прокурор Иван Гешев. Той има над 17 години стаж в съдебната системата, започва своята кариера като следовател в Силистра, след това се е прехвърлил в София, а от март тази година е зам.-шеф на Специализираната прокуратура.", "date": "2018.10.31", "title": "Стана ясно кой поема временно спецпрокуратурата"}
{"url": "https://www.blitz.bg/obshtestvo/viktorio-vze-da-go-usukva-kazal-na-sledovatelite-che-ne-pomni-nishcho-ot-ubiystvata_news636634.html", "text": "26-годишният Викторио Александров, който застреля 23-годишната си приятелка Дарина Министерска и едногодишната им дъщеричка Никол, вече е дал обяснения пред разследващите. Младият мъж заявил, че не помни нищо от двете убийства, но си спомня как се е разхождал в Северния парк с детето и се е возил в автобуси с него, пише  .   Снощи Софийската градска прокуратура повдигна 3 обвинения на Александров. Охранителят е обвинен в умишленото убийство на приятелката си, в умишленото убийство на рождена дъщеря и в принуда на таксиметров шофьор, когото отвлече. Наложен му е 72-часов арест, след което прокуратурата ще поиска от съда налагането на постоянна мярка \"задържане под стража\". Междувременно гневни потребители на социалните мрежи нападнаха вербално майката на двойния убиец. Част от тях обвиняват жената, че е родила и отгледала \"изрод\", а друга част я защитават, заявявайки, че в случая и тя е жертва.  \"Как можа да родиш такъв боклук(и не говоря за бебето)?\", гласи първият пост на Румен Маринов под публикувана снимка на майката на Викторио с внучката й Никол.  На призивите на други потребители майката на Викторио да бъде оставена \"на мира\", защото не е виновна, Мария Радкова пък пише:  \"Няма да спрем да говорим, и тук и навсякъде. Защото мили хора трябва да се говори, утре може на вас да се случи нещо такова! И не си мислете че изведнъж нещо му е станало на убиеца! Тези неща не стават ей така от нищото. Имало е цял живот индикации за агресия и проблеми с психиката, ценностната система и т.н. Да не се заблуждаваме - родителите (ако са нормални) знаят за това! Но почти никога не взимат мерки!\".  До петък прокуратурата ще внесе в съда искане за налагане на постоянна мярка \"задържане под стража\" на Александров. Днес пък се очаква да стане ясно дали той ще остане в \"Пирогов\", където е под денонощна охрана или може да бъде преместен в затворническа болница. Очаква се и психиатричната експертиза, която ще определи дали двойният убиец може да отговаря пред правосъдието у нас. Вчера  обаче психиатърът и директор на Държавната психиатрична болница \"Св.Иван Рилски\" в Нови Искър д-р Цветеслава Гълъбова бе категорична, че Викторио Александров не е психично болен. \"Това е изключително тежка психопатия с много тежко неразбиране на човешката природа и нежелание тя да бъде опознавана с абсолютно примитивна емоционалност. Вероятните причини, накарали бащата да посегне на дъщеря си, са \"злоба, ярост, ожесточение и желание за мъст\" към майката\", заяви д-р Гълъбова.", "date": "2018.10.31", "title": "Викторио взе да го усуква, казал на следователите, че не помни нищо от убийствата"}
{"url": "https://www.blitz.bg/kriminalni/prestplenie/ekskluzivno-v-blits-priyatel-na-ubietsa-ot-nadezhda-progovori-za-zverstvoto-na-viktorio_news636385.html", "text": "Приятел на заподозряния за убийството в \"Надежда\" на 23-годишна жена, а после и на 1-годишната й дъщеричка, проговори. Аверът на Викторио пожела анонимност, но призна, че момчето било много спокойно и възпитано.   „Не е човек, който дава заявка, че би могъл да извърши убийство. Не е агресивен, в никакъв случай. Не съм го виждал в конфликт с някого“, признава още аверът на заподозряния.  Той разкрива, че Александров е родом от Долна Малина. \"Не познавам приятелката му. А и честно казано той не качва снимки с нея в социалните мрежи\", заяви още приятелят на Викторио и добави: \"Последно се видяхме преди месец или два. Беше много спокоен и щастлив. Изглеждаше страшно привързан към детето си.\" Тя е издъхнала от две огнестрелни рани. Тялото бе открито от майка й, която установила, че детето на младата жена - момиченце на 1 година, липсва от апартамента.   По-късно снощи той и детето са открити на бензиностанция край Горни Богров.   Заподозреният за двойното убийство е без опасност за живота, съобщиха от спешната болница. Вероника МАРТИНОВА, БЛИЦ  ", "date": "2018.10.31", "title": "Ексклузивно в БЛИЦ! Приятел на убиеца от \"Надежда\" проговори за зверството на Викторио!"}
{"url": "https://www.blitz.bg/kriminalni/ognena-vendeta-sreshchu-sozopolski-biznesmen-snimka_news636691.html", "text": "Запалиха два луксозни автомобила в Созопол. Палежът е извършен късно през нощта на пристанището в морския град, съобщава \"Флагман\".  Превозните средства, които са станали на пепел, са на созополския бизнесмен Коцето Василев. 45-годишният мъж е собственик на кораба за разходки „Биг Баба“, който през летния сезон е една от най-големите и предпочитани атракции в града. Той живее на метри от мястото, където били паркирани колите - до пристанището.  Коцето Василев имал известни спорове с брат си Васил. Допреди 3-4 години двамата заедно въртели бизнеса с корабите за разходки. Заради конфликти обаче се наложило да прекратят отношенията си. Оттогава не били в добри отношения.  Палежът е бил извършен изключително професионално. „Който и да е поръчителят, автомобилите са запалени от човек, превърнал в бизнес това престъпление“, категорични са разследващи. ", "date": "2018.10.31", "title": "Огнена вендета срещу созополски бизнесмен (СНИМКА)"}
{"url": "https://www.blitz.bg/kriminalni/oshche-dve-naivni-zheni-izpishchyakha-ot-gnusnata-skhema-machkay-za-da-te-uvazhavat-izmamnitsite-sa-neudrzhimi_news636469.html", "text": "Измамната схема чрез Фейсбук страницата „Мачкай, за да те уважават“ и нейните „поддръжници“ продължава да завлича десетки българи. Две жени се оплакаха пред  , че са попаднали под прицела на измамниците.     Едната вече е паднала в капана и може да „пие една студена вода\". Тъжното е, че жената е лишила малката си дъщеричка от пари, за да потънат в нечий джоб.        Пропагандьорите търсят жертви във Фейсбук, на които съобщават, че са спечелили в някаква томбола за iPhone и ги карат да превеждат пари по банкова сметка на несъществуваща фирма в Англия или чрез куриерска фирма у нас, за да си получат наградата. Сумите на човек обичайно са между 20 и 40 лева.     Измамата действа по подобие на телефонната - хората са карани чрез манипулация и заблуждаване  да дават средствата си доброволно, но това не е облекчаващо вината обстоятелство и деянието е ясно криминализирано в Наказателния кодекс.     Стефани, която е сред последните жертви на измамниците ще подаде жалба в полицията.     Прилагаме снимки от кореспонденцията на двете набелязани жертви и различни потребителски профили, от които можете да получите подобни съобщения.     Не се доверявайте на подобни съобщения и винаги търсете информация, за организациите, фирмите и хората, които ви склоняват към превеждане на суми. Стойте далече от страницата \"Мачкай, за да те уважават\" и подобни откровено съмнителни, както и профилите на Super Nikolai, Ирина Динева, Мария Оганян и т.н.    ", "date": "2018.10.31", "title": "Още две наивни жени изпищяха от гнусната схема „Мачкай, за да те уважават“, измамниците са неудържими"}
{"url": "https://www.blitz.bg/obshtestvo/roditelite-na-viktorio-napravikha-vazhno-priznanie-za-sina-si-video_news636706.html", "text": "Викторио Александров много обичал детето си, заявиха родителите на обвинения мъж за двойното убийство в „Надежда“ пред Нова телевизия. Те не оправдават сина си за стореното, но не желаят да говорят за проблемите, които е имало в семейството. „Това, което е извършил е ужасно, не го оправдавам. Затова той ще си понесе наказанието.“, заяви майката на Викторио.   „Всички, които ни познават знаят, че сме добри хора. Обичаме го.“, каза още тя. Не мога да разбера как е успял да посегне на детето, допълни баща му. „Не мога да си обясня как се е стигнало до тук. Независимо от това, което е направил, ние заставаме зад него. Той е наш син“. По-рано стана ясно, че Софийска градска прокуратура е повдигнала три обвинения на Викторио Александров, задържан за убийството на приятелката си и едногодишното си дете.  \"Питам ви вас, мили хора, знаете ли защо се е стигнало дотук? Някой от вас попадал ли е в такава ситуация?\", пита майката на Викторио Лилия Александрова.  „И аз не мога да разбера как е успял да посегне на него, след като косъм не даваше да падне от главата на детето”, казва и бащата Детелин Александров. През сълзи майката на Викторио каза, че всички хора, които ги познават и познават и сина им, знаят, че са добри хора. \"Възпитала съм децата си в честност\", каза Лидия Александрова и добави, че обича сина си, независимо какво е направил.  ", "date": "2018.10.31", "title": "Родителите на Викторио направиха важно признание за сина си! (ВИДЕО)"}
{"url": "https://www.blitz.bg/layfstayl/ptuvane/vnimanie-shofori-zapochva-aktsiya-zima_news636569.html", "text": "Акция \"Зима\" 2018 започва от 1 ноември. На пресконференция, която ще се проведе в сряда обаче, ще стане ясно как ще протече тя и за какво точно ще следят полицаите.   Засилени ще бъдат проверките от екипите на „Пътна полиция“ на територията на цялата страна. А традиционно по това време на годината униформените най-вече следят доколко автомобилите са подготвени за движение в зимни условия.    ", "date": "2018.10.31", "title": "Внимание шофьори, започва акция \"Зима\""}
{"url": "https://www.blitz.bg/politika/biser-petkov-predstavya-zakona-za-sotsialnite-uslugi-v-parlamenta_news636578.html", "text": "Социалният министър Бисер Петков ще представи пред депутатите от ресорната парламентарна комисия основните моменти в проекта на Закон за социалните услуги. Това е третият закон, за чието приемане настояват протестиращите майки на деца с увреждания от инициативата \"Системата ни убива\", наред със Закона за хората с увреждания и Закона за личната помощ.     Проектозаконът за социалните услуги е на етап обществено обсъждане, което трябва да приключи на 15 ноември. Той урежда предоставянето, ползването, финансирането, качеството и контрола на социалните услуги в България. регламентирани са 10 вида основни социални услуги, като асистентската подкрепа е една от тях - дефинира се  съдържането на тази подкрепа, определят се функциите на асистента и на общината, когато услугата се финансира от държавния и общинския бюджет.     В закона се регламентирани т.нар. заместваща грижа, уредена като подкрепа за лица, полагащи грижа за зависими членове на семейството. Създава се възможност за ползване на общодостъпни социални услуги от всички, а не само от уязвими групи.     Въвежда се планиране на услугите на национално ниво на услугите, финансирани от държавния бюджет Определят се доставчиците на социални услуги, като държавата отпада от сегашния кръг доставчици. Създава се и Агенция за качеството на социалните услуги.  ", "date": "2018.10.31", "title": "Бисер Петков представя Закона за социалните услуги в парламента"}
{"url": "https://www.blitz.bg/obshtestvo/toplofikatsiya-si-izmi-rtsete-mrznem-bez-parno-zaradi-ssedi_news636574.html", "text": "Редовни клиенти на парното може да мръзнат тази зима. Причината е, че повече от половината домакинства в блока, където живеят, са махнали или затапили радиаторите си и общият отоплителен товар е паднал под 50% от проектния, съобщава „Телеграф“.     „Топлофикация София“, обаче, ще продължи да подава топлина към входа, ако етажната собственост изрично декларира, че остава потребител на парното, дори впоследствие сметката за сградна инсталация да е огромна. Това става ясно от съобщения на дружеството, разлепени в някои жилищни сгради на София.     Домакинствата в блока трябва до 20 декември с протокол от общото събрание да заявят, че остават потребители на парното при посочените влошени характеристики на отоплението – 54,03% такса „сградна инсталация“. Ако това не стане, топлофикацията може да прекрати топлоснабдяването на сградата.     „Наредбата за топлоснабдяване ни дава такова право, но това не значи, че наистина ще спрем парното“, коментира инж. Димитър Койчев от топлорайон „Люлин“. Досега все още не е изключвано отопление заради намален товар.     „До момента около 50-60 сгради само в „Люлин“ са надхвърлили 50% такса „сградна инсталация“, обясни експертът.    ", "date": "2018.10.31", "title": "\"Топлофикация\" си изми ръцете: Мръзнем без парно заради съседи"}
{"url": "https://www.blitz.bg/kriminalni/nakazanie/pak-pogladeni-sd-ostavi-v-aresta-samo-dvama-ot-tsiganite-koito-vilnyakha-sreshchu-politsai-v-kazanlk_news636736.html", "text": "По искане на Районна прокуратура-Казанлък днес съдът определи мярка за неотклонение \"задържане под стража\" спрямо Ш.А., на 37 г., и Е.Ч., на 24 г., информират от пресцентъра на Апелативната прокуратура в Пловдив.   Двамата са участници в незаконните гонки с каруци между казанлъшките села Черганово и Овощник, миналата неделя. Те са привлечени като обвиняеми за това, че извършили непристойни действия, грубо нарушаващи обществения ред и изразяващи неуважение към обществото, като деянието е съпроводено със съпротива срещу орган на властта, изпълняващ задължения по опазване на обществения ред, и се отличава с изключителен цинизъм и дързост - престъпление по чл. 325 ал. 2 във вр. ал.1 от Наказателния кодекс.  Спрямо двамата са образувани две отделни досъдебни производства. До момента е установено, че на 28 октомври 2018 г., двамата обвиняеми са оказали съпротива спрямо полицейски служители, които били повикани във връзка с получен сигнал за незаконни състезания с каруци между с. Черганово и с. Овощник, общ. Казанлък. Определението на Районен съд-Казанлък подлежи на протест и обжалване пред Окръжен съд - Стара Загора. ", "date": "2018.10.31", "title": "Пак погладени: Съд остави в ареста само двама от циганите, които вилняха срещу полицаи в Казанлък"}
{"url": "https://www.blitz.bg/svyat/aysberg-kolkoto-polovin-sofiya-se-otchupi-ot-antarktika_news636697.html", "text": "Гигантски айсберг, който е значително по-голям от Манхатън, се отчупи от ледника Пайн Айлънд в западната част на Антарктида, предава iflscience. Учените наблюдават ледника от началото на октомври, след като посредством сателитни снимки забелязват огромна цепнатина в леда. Тя е започнала в средата на шелфа и постепенно се е разпространявала в посока отвътре навън.Сега това огромно парче лед, което е с площ около 225 кв км (горе-долу колкото половин София), плува свободно в морето Амундсен. Айсбергът, наречен B-46, вече е започнал да се разгражда. Подобни гигантски отчупвания се наблюдаваха веднъж на 6 години. От 2013 г. обаче се случиха вече цели четири.  „Забележителното в случая е, че честотата на подобни отчупвания се увеличава“, коментира експертът Щеф Лермит от TU Delft пред Earther. Днес Пайн Айлънд е най-бързо намаляващият ледник на Земята. Той съставя 10% от ледената покривка на Западна Антарктика. Всяка година около 45 милиарда тона лед от него се превръщат във вода. Mashable отбелязва, че това е едва шестото голямо отчупване от Пайн Айлънд от 2001 г. насам. Честотата на тези събития обаче е наистина притеснителна. Тя е знак, че светът се променя буквално пред очите ни заради настъпващите климатични промени.", "date": "2018.10.31", "title": "Айсберг колкото половин София се отчупи от Антарктика"}
{"url": "https://www.blitz.bg/svyat/eto-go-kamikadzeto-ot-arkhangelsk-snimka_news636708.html", "text": "Руските служби разкриха самоличността на човека, който се самовзриви със самоделна бомба в управлението на руската Федерална служба за сигурност в Архангелск. Той е 17-годишен местен жител, който е бил студент в политехническия университет в града.   При експлозията са били ранени трима служители на управлението. Властите разглеждат случая като терористичен акт. Изяснява се дали младежът е участвал в терористична групировка.  Говорителят на Следствения комитет Светлана Петренко заяви, че се извършват обиски на адреса на атентатора, разпитват се негови близки и приятели. Междувременно полицията публикува снимка на предполагаемия извършител в лобито на Федерална служба за сигурност. На снимката се вижда как той влиза, държейки раница в ръце.  Според руските медии в профила си в младежът се определя като анархист, недоволен от руските службите за сигурност, защото изфабрикували случаи и мъчели хора.", "date": "2018.10.31", "title": "Ето го камикадзето от Архангелск (СНИМКА)"}
{"url": "https://www.blitz.bg/layfstayl/shoubiznes/v-ranni-zori-anton-khekimyan-pokaza-udivitelna-snimka-i-izreche-dumi-koito-kasayat-vseki-blgarin_news636572.html", "text": "Водещият на „Тази сутрин” по bTV Антон Хекимян започна по доста интересен начин сутрешния блок. В ранни часове той показа красива снимка от Искърското дефиле. Малко след това водещият каза силни думи, които трябва да чуе всеки българин. „Наша читателка заяви, че такава красота е виждала само в Алпите. Нека виждаме красотата в България около себе си и нещата да стават по-добри и качествени, за да не е застрашен нашия живот”, заяви Хекимян.", "date": "2018.10.31", "title": "В ранни зори Антон Хекимян показа удивителна СНИМКА и изрече думи, които касаят всеки българин"}
{"url": "https://www.blitz.bg/intsidenti/pozhari/golyam-pozhar-unishchozhi-stotitsi-luksozni-koli-video_news636565.html", "text": "Няколкостотин коли от марките Maserati и Fiat бяха унищожени при пожар през нощта в пристанище. Огнената стихия не е била загасена до сутринта.Точният размер на щетите все още не е установен.    ", "date": "2018.10.31", "title": "Голям пожар унищожи стотици луксозни коли (ВИДЕО)"}
{"url": "https://www.blitz.bg/svyat/prokuraturata-na-istanbul-ofitsialno-razkri-po-kakv-brutalen-nachin-e-bil-ubit-zhurnalistt-dzhamal-khashogi_news636707.html", "text": "Журналистът Джамал Хашоги е бил удушен малко след влизането му в сградата на Генералното консулство на Саудитска Арабия в Истанбул, предава турската държавна информационна агенция Anadolu Agency, цитирана от Фокус. По данни на Прокуратурата на Истанбул малко след убийството тялото на саудитеца е било разчленено, след което отделните парчета от него са били унищожени.Хашоги, кореспондент на американското издание The Washington Post, изчезна на 2 октомври, след като влезе в консулството на Саудитска Арабия в Истанбул, за да получи необходимите документи, за да се ожени за годеницата си – турска гражданка.  Седмици наред Рияд отричаше да знае нещо за съдбата му, но по-късно саудитските власти признаха, че     ", "date": "2018.10.31", "title": "Прокуратурата на Истанбул официално разкри по какъв брутален начин е бил убит журналистът Джамал Хашоги"}
{"url": "https://www.blitz.bg/intsidenti/stikhii/adt-v-italiya-kray-nyama_news636716.html", "text": "12 станаха жертвите на лошото време в Италия. Пожарникар е загинал от паднало дърво, докато е работил по отстраняване на проблем. Друг мъж е отрит мъртъв във водите на придошла река.  Поривите на вятъра на места са достигнали 180 км/ч и са причинили значителни щети в много региони на Италия. Селища по италианската Ривиера са без ток, а курортът Портофино е напълно откъснат от останалата част на страната.  На пристанището Рапало, близо до Генуа, над 100 луксозни яхти са унищожени.  Стотици луксозни автомобили изгоряха при пожар на пристанището в Савона. ", "date": "2018.10.31", "title": "Адът в Италия край няма!"}
{"url": "https://www.blitz.bg/svyat/turtsiya-zapochva-rabota-za-proizvodstvo-na-sobstvena-sistema-za-protivoraketna-otbrana_news636718.html", "text": "Турция предприема стъпки за производство на собствена система за противовъздушна отбрана, наречена „Сипер“. Това обяви държавният глава на страната Реджеп Тайип Ердоган, съобщава турският вестник Daily Sabah.   Първата доставка на системата е планирана за 2021 г., поясни Ердоган пред участниците в церемонията по откриването на Националната технология за инфраструктурно развитие към Института за научни изследвания и технологично развитие на Турция в столицата Анкара. Турция закупи ракети земя-въздух за системите „С-400“ от Русия.  Министърът на отбраната Хулуси Акар поясни миналата седмица, че разполагането на системите ще започне през октомври догодина. Вътрешният коефициент на приноса за отбранителната промишленост достигна 65%, заяви същевременно Ердоган, добавяйки, че правителството има за цел да увеличи това съотношение. ", "date": "2018.10.31", "title": "Турция започва работа за производство на собствена система за противоракетна отбрана"}
{"url": "https://www.blitz.bg/svyat/italiya-otkri-perfekten-nachin-da-stimulira-razhdaemostta-vsyako-semeystvo-s-treto-dete-shche-poluchava_news636720.html", "text": "Италианското правителство иска да насърчи раждаемостта, като предлага земеделска земя на родители, които планират да имат трето дете през следващите няколко години. Това съобщиха днес национални медии, цитирани от Франс прес. Мярката, предложена от крайнодясната партия Лига и включена в проектобюджета за 2019 г., предвижда даване на 20-годишна концесия за държавен селскостопански терен на семейства, които искат да имат трето дете между 2019 и 2021 г.\"Говори се, че италианците имат малко деца и че трябва да обърнем тази тенденция\", обясни пред журналисти министърът на селското стопанство Джан Марко Чентинайо, който е от Лигата. \"Министерството иска да помогне, като отделя специално внимание на селските райони, където хората все още имат деца\", посочи той.  Раждаемостта в Италия е най-ниска в цяла Европа и Лигата превърна преодоляването на това положение в свой приоритет с обещание да съживи икономиката, за да накара италианците да имат повече деца.  Министърът по въпросите на семействата и ревностен католик Лоренцо Фонтана, който също е от Лигата, подкрепи мярката, като уточни, че тя ще се отнася само за съпружески двойки, които са се оженили и установили в Италия преди най-малко 10 години. ", "date": "2018.10.31", "title": "Италия откри перфектен начин да стимулира раждаемостта! Всяко семейство с трето дете ще получава..."}
{"url": "https://www.blitz.bg/svyat/velikobritaniya-vdigna-po-speshnost-boyna-aviatsiya-zaradi-ruski-iztrebiteli_news636721.html", "text": "Британски самолети са били вдигнати по спешност, за да се приближат до заподозрени за руски изтребители, летящи близо до въздушното пространство на Великобритания, съобщава Reuters. \"Изтребители \"Тайфун\" ... бяха вдигнати по срешност днес като предпазна мярка срещу потенциално навлизане в британска зона на интерес на един или повече неидентифицирани самолети\", разкри говорител на британското военно министерство.\"В нито един момент нямаше заплаха за въздушното пространство на Обединеното кралство\", добави говорителят.  Великобритания редовно наблюдава руски бойни самолети близо до британското въздушно пространство, като изтребители на Кралските военновъздушни сили прихванаха изтребители над Северно море миналия месец. Държавният британски министър за въоръжените сили Марк Ланкастър говори за \"все по-агресивна Русия\" в реч в Лондон през юли. По думите му, Кралските военновъздушни сили е трябвало да вдигат по спешност изтребители повече от 80 пъти през последното десетилетие, за да прихващат руски военни самолети.", "date": "2018.10.31", "title": "Великобритания вдигна по спешност бойна авиация заради руски изтребители"}
{"url": "https://www.blitz.bg/layfstayl/ptuvane/tri-prichini-za-ekskurziya-do-mayorka-prez-esenta_news636558.html", "text": "Лятото трудно бихте намерили добри нощувки на един от най-големите Балеарски острови. Но именно в края на есента Майорка е много подходяща за посещаване.   ", "date": "2018.10.31", "title": "Три причини за екскурзия до Майорка през есента"}
{"url": "https://www.blitz.bg/svyat/izvnredna-novina-svrzana-s-padnaliya-v-indoneziya-boeing_news636730.html", "text": "Локализираха черната кутия на падналия в Индонезия самолет.  Според командващия генералния щаб на армията, водолази вече се гмуркат към мястото, от където идва сигнала. Властите и много от близките на жертвите се надяват записите от черната кутия да разкрият причината за тежката катастрофа.  189 души загинаха, след като самолета им падна в морето.  Машината е чисто нова и резултатите от започналото разследване са важни за десетки авиокомпании, които са поръчали или вече използват тази популярна модификация на Боинг 737. ", "date": "2018.10.31", "title": "Извънредна новина, свързана с падналия в Индонезия Boeing"}
{"url": "https://www.blitz.bg/layfstayl/za-damite/eto-kak-bikha-izglezhdali-lyubimite-ni-animatsionni-geroi-kogato-porasnat-snimki_news636584.html", "text": "Дори и в най-сериозния и сърдит възрастен човек живее по едно малко дете. Всички ние сме израснали, гледайки любимите си анимационни филмчета. Но питали ли сте се как биха изглеждали едни от най-любимите ни герои, ако и те като нас остаряват.   Сега от   решихме да съберем няколко забавни снимки, които показват как биха се променили любимите ни герои от детски филмчета. 1. Моана, Моана  Говори се, че с годините Моана се е превърна в пищна морска богиня. Въпреки това тя все още пее страхотно. 2. Бу, Таласъми ООД  Бу все още е сладка, дори сега да разтопява сърцата на мъжете, а не на таласъма Съли.", "date": "2018.10.31", "title": "Ето как биха изглеждали любимите ни анимационни герои когато пораснат (СНИМКИ)"}
{"url": "https://www.blitz.bg/svyat/13-mita-i-poveriya-za-khelouin_news636738.html", "text": "Вампири, вещици, скелети и призраци ще залеят тази нощ света. Милиони хора ще празнуват католическия празник Вси светии (или Хелоуин), който е утвърден от папа Григорий Четвърти през 853 г. като ден за почит към всички християнски светци и мъченици. Запознати ли сте обаче с някои от най-популярните митове и суеверия, свързани с него?Да видим...  - На днешния ден границата между света на видимото и невидимото е най-тънка.  - Пресече ли ви черна котка път в навечерието на Хелоуин, на късмет е. Ако е  бяла - очакват ви несполуки. - Чуете ли стъпки зад гърба си на Хелоуин, в никакъв случай не се обръщайте. Така ще предизвикате смъртта! - Най-точните предсказания се правят именно на Хелоуин.  - В никакъв случай не ходете на лов на 31 октомври. Тогава душите на ловците ще бъдат откраднати от зли духове. - Момичетата, които през нощта на Хелоуин отидат с фенера до поток или река, ще видят образа на бъдещия си съпруг във водата. - Ако застанете на кръстопът в този ден, ще чуете как вятърът ви нашепва неща от миналото в ухото. - Ако гледате пламъка на свещта в нощта на Хелоуин, ще надникнете в бъдещето. Ако пламъкът й стане син, в стаята има дух. - Каква е функцията на тиквения фенер? Да държи злите духове настрани от нас. - Ако сте родени на Хелоуин, можете да общувате с духовете. - В миналото се е смятало, че вещиците се страхуват от коне, затова са яхнали метли. По тази причина някои хора слагат подкова на вратата, за да плашат вещиците. - Ако на Хелоуин си сложите дрехите наобратно и започнете да вървите назад, ще срещнете вещица. - Видите ли паяк в нощта на Хелоуин, това може би е духът на любим човек, който ви наблюдава.", "date": "2018.10.31", "title": "13 мита и поверия за Хелоуин"}
{"url": "https://www.blitz.bg/svyat/17-godishen-se-e-vzrivil-na-vkhoda-na-fsb-v-arkhangelsk_news636657.html", "text": ", е било внесено в сградата от 17-годишен местен жител, загинал при взрива. Това съобщи федералното следствие.  По предварителни данни тийнейджърът е използвал самоделно устройство.  Самоличността му е установена, се казва в съобщението, в което няма подробности за извършителя.  Ранени са трима служители от местния клон на ФСБ. На местопроизшествието работят следователи и криминалисти, които разпитват очевидци и събират материали за експертизи.  Образувано е наказателно дело за терористичен атентат и незаконно носене на боеприпаси.  Делото ще бъде разследвано от централния апарат на Следствения комитет в Москва, който ще проучи кръга от познати на младежа и евентуалните му мотиви, заяви говорителката на федералното следствие Светлана Петренко.  По-рано Антитерористичният комитет на Русия съобщи, че мъжът сам е внесъл в сградата избухналото взривно устройство. Първоначалните данни сочат, че този човек е влязъл в сградата и е извадил от чантата си неустановен обект. Последният е избухнал в ръцете му и мъжът е бил смъртоносно ранен, заяви комитетът в комюнике.  ", "date": "2018.10.31", "title": "17-годишен се е взривил на входа на ФСБ в Архангелск"}
{"url": "https://www.blitz.bg/svyat/svetnik-na-erdogan-plashi-grtsiya-shche-vi-zastigne-voenna-katastrofa-do-4-chasa-vse-edno-mushichka-da-se-sbie-s-gigant_news636668.html", "text": "Ако Гърция започне военен конфликт с Турция, ще бъде застигната от катастрофа за три до четири часа. Това предупреди Йигит Булут, съветник на турския президент Реджеп Тайип Ердоган, съобщава електронното издание на първия скопски вестник \"Нова Македония“.   \"Това е все едно мушичка да се сбие с гигант“, бе сравнението, което Булат направи пред местната турска телевизия.  По-рано Атина си навлече гнева на Анкара заради инцидент, при който гръцка военна фрегата пресече пътя на турски изследователски кораб. Тогава турският флот реагира и според съобщенията в медиите е бил изпратен да защитава кораба, което доведе до нов дипломатически спор между двете страни. Булут се смята за противоречива фигура в турската политика. През 2013 г. е назначен за съветник на Ердоган, а след това става главен икономически съветник. През 2015 г. той увери, че е готов да умре за турския президент.", "date": "2018.10.31", "title": "Съветник на Ердоган плаши Гърция: Ще ви застигне военна катастрофа до 4 часа, все едно мушичка да се сбие с гигант!"}
{"url": "https://www.blitz.bg/svyat/rusiya-i-indiya-sklyuchili-sdelkata-za-s-400-v-rubli_news636666.html", "text": "Руският вицепремиер Юрий Борисов обяви, че споразумението между Русия и Индия за придобиването на противоракетни системи С-400 е било подписано в рубли, вместо в американски долари, съобщават световните медии.   По-рано Русия и Индия обявиха, че са подписали договор на стойност 5,43 млрд. долара по време на посещението на руския президент Владимир Путин в Ню Делхи в началото на октомври. Русия трябва да започне доставката на С-400 на Индия през октомври 2020 г. Борисов обяви през септември, че Москва и Ню Делхи планират да използват националните си валути при бъдещи сделки вместо американския долар. Индия е третата страна след Китай и Турция, която придобива С-400 \"Триумф\". С-400 е предназначена за унищожаване на авиация, крилати и балистични ракети, в това число със среден обсег на действие, а също така може да се използва срещу наземни обекти. Обсегът на системата е 400 км, а на височина е способна да унищожава цели на 30 километра.  ", "date": "2018.10.31", "title": "Русия и Индия сключили сделката за С-400 в рубли"}
{"url": "https://www.blitz.bg/svyat/v-pakistan-podivyakha-zaradi-pomilvaneto-na-khristiyankata-bibi-koyato-tryabvashe-da-bde-obesena-zaradi-bogokhulstvo-video_news636665.html", "text": "Пакистанска християнка получи смъртна присъда за боогохулство и прекара 8 години в затвора. Тя беше помилвана след силен обществен натиск, но мюсюлманите в страната излязоха на протест срещу това решение, съобщава „Дейли Мейл“.     53-годишната Азия Биби е със смъртна присъда от 2010 година, когато беше обвинена, че е оскърбила пророка Мохамед. Тя щеше да стане първият човек, екзекутиран за богохулство в Пакистан, а нейният случай предизвика избухване на насилие и безредици в предимно мюсюлманската страна.      Секунди след като Върховният съд отмени присъдата, протести избухнаха в няколко големи града, където хиляди хора излязоха с настояването Биби да бъде обесена.     Лидерът на най-консервативната партия в страната призова и за смъртно наказание за съдиите от Върховния съд, които са отменили наказание, както и за оставката на премиера Имран Кан. Привърженици на партията се събраха в Лахор на протест, скандирайки различни лозунги, включително „Обесете Азия“.  Около 1000 души, размахващи плакати и пръчки, блокираха главния път на Исламабад, както и няколко магистрали към пристанищния град Карачи, предизвиквайки огромен транспортен хаос.     Биби трябва да бъде освободена незабавно след решението на съда, но не става янсо дали са били вземи някакви мерки за нейната сигурност. Преди месец съпругът ѝ заяви в интервю, че ако тя бъде освободена, тя и цялото ѝ семейство ще трябва да напуснат Пакистан.     Случаят на Биби предизвика недоволството на християните по света и раздели Пакистан на две, а двама политици, който се опитваха да ѝ помогнат, бяха убити. Единият беше губернаторът на Пунджаб, който беше застрелян от собствения си бодигард. Превод и редакция: БЛИЦ     ", "date": "2018.10.31", "title": "В Пакистан подивяха заради помилването на християнката Биби, която трябваше да бъде обесена заради „богохулство“ (ВИДЕО)"}
{"url": "https://www.blitz.bg/svyat/kayli-dzhenr-ima-kompleksi-ot-kilogramite-si-prizna-v-efir-kolko-tochno-tezhi_news636715.html", "text": "Преди няколко седмици Кайли Дженър призна, че започва да изпитва комплекси заради теглото си, след като стана майка. Риалити звездата се оплака, че не влиза в старите си дрехи. Естествено, феновете засилиха коментарите за нейната осанка. Както не крие и тя – след раждането на дъщеря ѝ Сторми, не успява да върне формата и обиколката на бедрата преди бременността. И дънките 25-ти размер (по родните стандарти – 40) вече не ѝ стават.Дали Кайли е започнала да се чувства несигурна с новата си осанка? По всяка вероятност – да. Защото килограмите ѝ станаха обект и в един от последните епизоди на риалитито, в което участва цялото семейство Кардашян.  В ефир Кайли Дженър призна, че тежи точно 72 килограма. След раждането Дженър започна диета, според която не можеше да надвишава хиляда калории на ден. Влезе и във фитнес залата, но очевидно усилията на звездата са отишли напразно. И тя се е примирила с факта, че трябва да подменя гардероба си.", "date": "2018.10.31", "title": "Кайли Дженър има комплекси от килограмите си, призна в ефир колко точно тежи"}
{"url": "https://www.blitz.bg/svyat/avstriya-ofitsialno-se-tsepi-ot-sporazumenieto-za-migratsiya_news636684.html", "text": "Правителството на Австрия няма да подпише изготвеното от ООН световно Споразумение за безопасна и законна миграция, обявиха днес канцлерът Себастиан Курц и вицеканцлерът Хайнц-Кристиан Щрахе, предадоха информационните агенции. В съвместно заявление, разпространено от австрийската агенция АПА, те заявяват: \"Австрия няма да са присъедини към пакта на ООН за миграцията\".   Преди правителственото заседание, което трябваше да утвърди това решение, Курц каза: \"Отнасяме се много критично към няколко точки от пакта за миграцията, сред които смесването на поискана защита и трудова миграция\". По думите му някои текстове от документа представляват заплаха за националната сигурност на Австрия. Така Виена се присъединява към Вашингтон, Будапеща и Канбера, които вече отхвърлиха т.нар. Глобално споразумение за безопасна, методична и регулирана миграция, прието по принцип през юли от всички 193 страни членки на ООН. Окончателното подписване на споразумението е предвидено да стане на конференция на ООН в Маракеш, Мароко, на 10 и 11 декември т.г. Въпреки че договорът не е задължаващ, настоящото десноцентристко правителство на Австрия се опасява, че в бъдеще препоръките на договора ще станат част от международното право. Кабинетът на Курц е против текстовете в споразумението, които предвиждат членове на семействата на мигранти да пристигат от чужбина, мигрантите да получават образование и здравни услуги, както и да се преселват хора, които страдат от промените в климата. Проектът за решение на кабинета във Виена предвижда Австрия да не прати свой представител в Маракеш, а догодина да се въздържи при гласуването на пакта в Общото събрание на ООН.", "date": "2018.10.31", "title": "Австрия официално се цепи от Споразумението за миграция"}
{"url": "https://www.blitz.bg/svyat/shok-i-gnyav-v-myunkhen-shestima-afganistantsi-iznasilvat-15-godishna-germanka-mesetsi-nared-politsiyata-obache-ya-izkara_news636655.html", "text": "Шестима млади афганистанци са заподозрени в сексуално малтретиране на 15-годишна девойка в Мюнхен. Според информацията от Bayerischer Rundfunk престъплението е било извършено преди около месец.   Девойката заявила в края на септември, че е била сексуално малтретирана в няколко апартамента в Мюнхен от общо шестима млади афганистанци. Това е ставало в различни дни и на различни места. Насилието продължило няколко месеца. Тя е била много уплашена и не се е съпротивлявала на мъжете и не се е оплакала веднага в полицията. Според полицейски източник единият от мъжете бил бивше гадже на момичето, пише  Няма индикации, че тя е била държана насила в апартаментите - и няма признаци, че има нещо като изнасилване на банди, смятат обаче от полицията. Събитията следователно не са сравними със случая във Фрайбург, смята полицейският експерт на БР Оливър Бендиксен. В крайна сметка след намеса на прокуратурата са издадени заповеди за арест на афганистанците. Петима от тях са арестувани, а шестият се издирва.", "date": "2018.10.31", "title": "Шок и гняв в Мюнхен: Шестима афганистанци изнасилват 15-годишна германка месеци наред, полицията обаче я изкара..."}
{"url": "https://www.blitz.bg/svyat/strakhovita-kartina-buryata-v-italiya-potroshi-desetki-luksozni-yakhti-ednata-e-na-berluskoni-video_news636624.html", "text": "Силни бури бушуваха в Италия в продължение на три дни и причиниха смъртта на най-малко 11 души. Наводнена е и една от перлите на Ботуша – Венеция, съобщава „Гардиън“.     Освен там, тежки поражения са нанесени в малките и големите градове в северната, централната и южната част на страната. По-голямата част от смъртните случаи са заради паднали дървета, повалени от бурните ветрове.     Един от най-тежко пострадалите градове е Лигурия. Дигите на луксозния курорт Рапало са унищожени от високите вълни, които пометоха десетки скъпи яхти и нанесоха огромни щети на пристанището. Сред повредените яхти е и една, която е собственост на семейството на бившия премиер Силвио Берлускони.      Близкият курортен град Портофино е отрязан от сушата от свлачище. Рибарското селище Вернаца пък беше залято с придошли морски води.     Очаква се днес времето да се подобри, а утре „да обяви примирие“, по думите на местен служител на гражданска защита. Превод и редакция: БЛИЦ        ", "date": "2018.10.31", "title": "Страховита картина! Бурята в Италия потроши десетки луксозни яхти, едната е на Берлускони (ВИДЕО)"}
{"url": "https://www.blitz.bg/svyat/nyama-da-povyarvate-predstavitelite-na-koya-profesiya-v-yaponiya-se-pobrkvat-ot-rabota_news636610.html", "text": "Учителите и останалият персонал в японските гимназии работят средно по повече от 11 часа на ден, съобщават японските медии.   Подобно претоварване може да причини сериозни заболявания и дори да доведе до смърт от преумора, пише в публикуваната във вторник от японското правителство \"Бяла книга\" за проблемите на свръхнатоварването на работното място. Най-сериозно е положението с висшия училищен персонал, например със заместник-директорите по учебната дейност. Те се трудят средно по 15 астрономически часа всеки ден. По този начин на някои японски учители им се събира по около 90 часа извънреден труд на месец.", "date": "2018.10.31", "title": "Няма да повярвате представителите на коя професия в Япония се побъркват от работа"}
{"url": "https://www.blitz.bg/svyat/novo-20-kolednite-bazari-v-evropa-veche-shche-sa-zimni-za-da-ne-se-obizhdali-khorata-koito-ne-sa-khristiyani_news636636.html", "text": "В някои от големите градове в Белгия празничните декемврийски базари вече няма да се наричат коледни, а зимни. Причината да се избягва асоциацията с Коледа е хората от други вероизповедания да не се чувстват дискриминирани.   Местната управа в Брюж първа оповести, че Коледният пазар в града вече ще се нарича зимен. Според организаторите целта да не отблъскват хората, които не са християни. На базара все пак ще има коледно дърво и традиционната за католическите страни сцена, която пресъздава раждането на Христос в яслата. Други големи белгийски градове като Брюксел, Гент, Антверпен и Хаселт също ще последват примера на Брюж и ще изключат Коледа от имената на базарите си, съобщи БНТ.  Припомняме, че за някои известни литературни произведения също се говори за промяна, заради дискриминация. Пример е книгата на Агата Кристи - \"Десет малки негърчета\", вече да се казва \"И никой не остана\". \"Криворазбрана толерантност\" - така представители на най-голямата белгийска партия - националистическия Нов фламандски алианс - нарекоха решението на местните власти. Организаторите пък се оправдават, че по този начин искат да рекламират повече другите си атракции - като зимните пързалки и виенските колела, които не били свързани с празника. Един от десет жители на Белгия вече не е белгиец. В големите градове като Брюксел и Антверпен хората, които не са родени в страната, достигнат до 40% от населението. Сред чужденците най-много са мароканците и турците.", "date": "2018.10.31", "title": "Ново 20: Коледните базари в Европа вече ще са зимни, за да не се обиждали хората, които не са християни"}
{"url": "https://www.blitz.bg/svyat/tragediyata-ot-prvo-litse-samolett-na-layn-er-se-razbi-s-shumna-eksploziya-razkazva-svidetel_news636609.html", "text": "Капитанът на индонезийски кораб влекач заяви днес, че видял самолета на компания „Лайън еър“, който се разби в понеделник, и то в момента когато се разбивал. По думите му при катастрофата се чула експлозия, а при самия удар самолетът се разпаднал, предаде ДПА.   „Самолетът се разби с шумна експлозия“, каза капитанът Рахмат Сламет пред местна телевизия. „Не видях корпуса на самолета на повърхността на водата, но видях опашката му, докато потъваше“, добави той. Рахмат каза, че се намирал на около миля от мястото на катастрофата и наредил на екипажа си да си сложат спасителните жилетки, за да спасяват пострадалите. Обадил се по радиото и на властите в пристанище „Танджун приок“ в Джакарта. „Когато се приближихме към мястото, на повърхността изплуваха неща като седалки, спасителни жилетки, тръби и вещи на пътниците“, каза Рахмат. Междувременно началникът на индонезийската армия маршал Хади Тчахджанто заяви, че е открито място в индонезийски води, където е възможно да се намира корпусът на разбилия се  самолет, предадоха световните агенции. По думите на Тчахджанто спасително-издирвателните екипи са установили възможното място на морското дъно, на което се намира корпусът на самолета. Досега бяха открити отломки и тленни останки, но не и корпусът на самолета и черните кутии. Боингът, който беше само на два месеца, се разби в понеделник минути след като излетя от Джакарта, при което загинаха всички 189 души на борда. Тчахджанто заяви, че до установеното местоположение ще бъде изпратен екип, който да потвърди находката. Опечалените роднини на загиналите дадоха проби за ДНК-тестове, за да помогнат да бъде установена самоличността на жертвите от катастрофата, която отново разпали безпокойствата за безопасността в бързоразвиващата се авиоиндустрия на Индонезия.", "date": "2018.10.31", "title": "Трагедията от първо лице: Самолетът на „Лайън еър“ се разби с шумна експлозия, разказва свидетел"}
{"url": "https://www.blitz.bg/svyat/vzriv-i-smrt-v-sgradata-na-ruskoto-fsb-v-arkhangelsk-snimka_news636613.html", "text": "Взрив в сградата на ФСБ в Архангелск причини смъртта на един човек.    Световните медии съобщават, че в сграда на Федералната служба за сигурност (ФСБ) на Руската федерация в Архангелск е избухнал взрив. Информацията е потвърдена и от информационния център на Националния антитерористичен комитет.  Съгласно разпространената към момента информация, в резултат на експлозията е загинал един човек, трима други са ранени и са транспортирани в болница за оказване на необходимата медицинска помощ.  Местни медии предадоха, че движението в района е преустановено, а сградата на ФСБ е евакуирана.  Други подробности не са известни.     ", "date": "2018.10.31", "title": "Взрив и смърт в сградата на руското ФСБ в Архангелск (СНИМКА)"}
{"url": "https://www.blitz.bg/svyat/srfist-s-koshmarno-prezhivyavane-eto-kakvo-se-e-sluchilo_news636566.html", "text": "Сърфистът, който вчера изчезна в Хърватия, бе открит в Италия и в момента е в болница в Словения, съобщиха хърватските медии, цитирани от македонския портал A1 On.Словенeцът, който изчезна в понеделник в морето по време на тежка буря, е отнесен към Триест, след което е бил открит и приет в болницата.  Той е прекарал повече от 25 часа в морето и се предполага, че е оцелял поради костюма, който е носел, и поради физическата му годност.  Заедно с него друг още един сърфист е изчезнал в бурята, но е успял да доплува до хърватския бряг Умаг на полуостров Истрия, където се е спасил.  Източник: \"Фокус\" ", "date": "2018.10.31", "title": "Сърфист с кошмарно преживяване, ето какво се е случило"}
{"url": "https://www.blitz.bg/stsena/pishchnata-krasavitsa-demi-rouz-se-razsbleche-po-nevidim-seksi-banski-snimki_news636561.html", "text": "Ако някой от феновете на Деми Роуз я види облечена в дрехи, вероятно няма да я познае и ще я подмине. Толкова често 23-годишната моделка публикува полуголи фотографии в Instagram. Освен това, даже смъртта на любимия й баща не можа да я смути, защото след това тя изобщо не прекъсна и за момент активния си социален живот и продължи да провокира последователите си, съобщава \"Дейли Мейл\".И този път Деми остана верна на себе си. Моделът участва в фотосесия, за да рекламира бански костюми, избирайки доста изрязан за себе си. Красавицата оставя много малко на въображението ни.  Впрочем, сексапилната красавица, не винаги е била такава. По-рано майка й разказваше, че в детството си Деми е била неуверена в себе си и изобщо не е можела да си представи, че външният й вид би бил подходящ за кариера на модел.  \"Тя не мислеше, че е достатъчно хубава, но благодарение на победите в конкурсите за красота в училище, тя повярва в себе си. Стана амбициозна и решителна. Нямаме нищо против снимката й: тя веднага каза, че ще се разсъблича \", споделя майката на Деми Роуз. Превод и редакция: БЛИЦ    ", "date": "2018.10.31", "title": "Пищната красавица Деми Роуз се разсъблече по невидим секси бански (СНИМКИ)"}
{"url": "https://www.blitz.bg/svyat/rusiya-se-razmina-na-kosm-ot-krvavi-bombeni-atentata_news636573.html", "text": "Осемнадесет души са били задържани в Централна Русия по подозрение в членство в забранената в Русия екстремистка организация \"Ислямска държава\". Това съобщиха властите на руската република Татарстан.     Терористичната клетка е действала в големия индустриален център Набережние Челни. Това е вторият по големина град в Татарстан, където в миналото е имало мюсюлманска държава, основана от татарите през Средните векове, завладяна от руснаците през 16-и век.     Спящата клетка е имала намерение да извърши няколко бомбени атентата в Русия, след което да се присъедини към съмишлениците си от ИД в Сирия.     Била е ръководена от чужбина от босове на ИД, се казва в съобщение на Руската служба за сигурност (ФСБ). Групата е вербувала привърженици в радикално настроени младежки среди и е придобивала средства за терористична дейност.     Заподозрян член на групата е бил заловен, докато се опитвал да получи оръжие от оръжеен склад в града.     Още шестима предполагаеми членове и 11 други, за които се смята, че са попаднали под влиянието на тарторите, са задържани почти по същото време, се казва в прессъобщението. ", "date": "2018.10.31", "title": "Русия се размина на косъм от кървави бомбени атентата"}
{"url": "https://www.blitz.bg/svyat/oshche-diryat-korpusa-na-razbiliya-se-kray-yava-samolet_news636570.html", "text": "След падането на самолет на авиокомпания „Лайън Еър” край остров Ява издирвателните екипи са открили място, където е възможно да се намира корпусът на машината. Досега бяха открити само отломки. Все още липсват и черните кутии.  Самолетът \"Боинг 737\", който бил в експлоатация само от два месеца, се разби в понеделник, минути след излитането си от Джакарта. На борда на машината имаше 189 души. Няма намерени оцелели.    ", "date": "2018.10.31", "title": "Още дирят корпуса на разбилия се край Ява самолет"}
{"url": "https://www.blitz.bg/svyat/izvnredna-novina-svrzana-s-razbiliya-se-indoneziyski-samolet_news636581.html", "text": "Началникът на индонезийската армия маршал Хади Тчахджанто заяви, че е открито място в индонезийски води, където е възможно да се намира корпусът на разбилия се в понеделник в Яванско море самолет на компанията \"Лайън еър\", предадоха световните агенции.   По думите на Тчахджанто спасително-издирвателните екипи са установили възможното място на морското дъно, на което се намира корпусът на самолета. Досега бяха открити отломки и тленни останки, но не и корпусът на самолета и черните кутии. Боингът, който беше само на два месеца, се разби в понеделник минути след като излетя от Джакарта, при което загинаха всички 189 души на борда. Тчахджанто заяви, че до установеното местоположение ще бъде изпратен екип, който да потвърди находката.  Опечалените роднини на загиналите дадоха проби за ДНК-тестове, за да помогнат да бъде установена самоличността на жертвите от катастрофата, която отново разпали безпокойствата за безопасността в бързоразвиващата се авиоиндустрия на Индонезия, уточнява Канал 3. Капитанът на индонезийски кораб влекач заяви, че видял самолета, когато се разбивал. По думите му при катастрофата се чула експлозия, а при самия удар самолетът се разпаднал, предаде ДПА. \"Самолетът се разби с шумна експлозия\", каза капитанът Рахмат Сламет пред местна телевизия. \"Не видях корпуса на самолета на повърхността на водата, но видях опашката му, докато потъваше\", добави той. Рахмат каза още, че се намирал на около миля от мястото на катастрофата и наредил на екипажа си да си сложат спасителните жилетки, за да спасяват пострадалите. Обадил се по радиото и на властите в пристанище \"Танджун приок\" в Джакарта.  \"Когато се приближихме към мястото, на повърхността изплуваха неща като седалки, спасителни жилетки, тръби и вещи на пътниците\", каза Рахмат.", "date": "2018.10.31", "title": "Извънредна новина, свързана с разбилия се индонезийски самолет"}
{"url": "https://www.blitz.bg/stsena/chlen-na-grupata-manowar-be-arestuvan-zaradi-neshcho-otvratitelno_news636549.html", "text": "Китаристът на метъл групата Manowar Карл Логън бе задържан в подозрение за детска порнография. Срещу 53-годишния музикант са предявени обвинения от различен род сексуална експлоатация на непълнолетни. Няма информация, с какво точно са свързани обвиненията.Както съобщава LoudWire,  Логън е бил арестуван още през август, но чак сега става достояние на медиите. Музикантът е излязъл под гаранция от 35 хиляди долара. Той обаче няма да може да участва в прощалния тур с групата Manowar. Въпреки че, според изявление на представителя на групата, постъпките на техния китарист няма да повлияят върху турнето и записа на новия албум.  Карл Логън е роден в САЩ през 1965 г. Той се присъединява към Manowar през 1992 г. по покана на Джоуи Ди Майо. Превод и редакция: БЛИЦ  ", "date": "2018.10.31", "title": "Член на групата Manowar бе арестуван заради нещо отвратително"}
{"url": "https://www.blitz.bg/svyat/voenniyat-ministr-na-norvegiya-pristigna-na-preskonferentsiya-na-nato-s-neobichayno-obleklo-snimka_news636551.html", "text": "Норвежкият министър на отбраната Франк Бакке-Йенсен участва на пресконференция с особен пуловер, съобщават световните издания.На събитието, посветено на военните учения на НАТО Trident Juncture, той дойде облечен с пуловер, на който са изобразени слънце, лодки в морето и риби.  \"Тези учения са чудесна възможност за Норвегия да потренира способността си да получава и да се справя с голям брой сили и ресурси от чужбина, да работи заедно със съюзниците и партньорите\", каза Бакке-Йенсен. Превод и редакция: БЛИЦ  ", "date": "2018.10.31", "title": "Военният министър на Норвегия пристигна на пресконференция на НАТО с необичайно облекло (СНИМКА)"}
{"url": "https://www.blitz.bg/svyat/besen-bashcha-vkara-22-krosheta-za-15-sekundi-na-palav-uchitel-iskal-seks-ot-dshcherya-mu-video-18_news635477.html", "text": "Видео, записано в училищен коридор, показа как бесен баща вкара 22 крошета в главата на учител само за 15 секунди пред потресените ученици и служители в аржентинска гимназия.     Причината за тази ярост, е че преподавателят пращал на неговата 15-годишна дъщеря мераклийски есемеси, които въобще не били свързани с учебния материал. Телефонът на момичето, обаче, попаднал в ръцете на майка й, която надлежно проверила записаните послания.      След това бащата поел нещата в свои ръце, като си насрочил среща с ръководството на девическото търговско училище в аржентинския град Санта Марта.  В коридора той зърнал преподавателя и решил да го накаже на момента. Без да продума, бащата фраснал в главата на похотливеца 22 зверски крошета за 15 секунди, а за финал го ритнал с десния крак. След което си тръгнал от училището заедно с шашнатата си дъщеря.     30-годишният преподавател Хорхе Крусеро получил тежка контузия на лявата скула, заради която лекарите му предписали 15 дни лечение. Пострадалият завел дело срещу бащата.        ", "date": "2018.10.31", "title": "Бесен баща вкара 22 крошета за 15 секунди на палав учител, искал секс от дъщеря му (ВИДЕО 18+)"}
