{"url": "https://www.blitz.bg/kriminalni/grizhovna-baba-natika-dvete-si-vnucheta-v-kletki-za-kucheta-i-gi-povozi-v-bagazhnika-na-kolata-video_news610388.html", "text": "62-годишна жена се озова в ареста, след като натика внучетата си в клетки за домашни любимци, пише \"Дейли мейл\". Потресаващата случка, заснета на видео от очевидци, се е разиграла в американския щат Тенеси.Лиймън Чикс отворила багажника на автомобила си и най-спокойно изчакала децата - на 7 и 8 годинки, да излязат от кучешките клетки. Минувачи, потресени от гледката, веднага сигнализирали в полицията.  По време на разпита хлапетата разказали, че в колата не останало място и баба им решила да ги сложи в клетките. Така пътуването щяло да бъде и по-безопасно. В същото време те се оплакали, че не можели да дишат, защото автомобилът не бил климатизиран. Госпожа Чикс не се сетила да отвори прозореца, а навън било +35 градуса. Превод: БЛИЦ", "date": "2018.06.29", "title": "\"Грижовна\" баба натика двете си внучета в клетки за кучета и ги повози в багажника на колата (ВИДЕО)"}
{"url": "https://www.blitz.bg/obshtestvo/regioni/begletst-ot-politsiyata-v-plovdiv-pristigna-okovan-v-beleznitsi-v-sda-opita-da-skrie-snimki_news610327.html", "text": "Полицаи доведоха в съда беглеца от Трето районно в Пловдив Петър Петров с белезници на ръцете и краката. Той през цялото време криеше лицето си от медиите с ръцете си. Мъжът е безработен и осъждан. Прокуратурата иска постоянен арест за него, а той през цялото време запази мълчание.   Съдът конституира като защитник майката на Петров - Станка Върбанова. Делото днес пък се гледа навръх именния ден на беглеца от Трето районно управление в Пловдив.  По време на делото стана ясно, че обвиняемият е избягал от полицията, спускайки се по водостока на тоалетната, бягайки през прозореца.  Припомняме,  че Петър Петров успя да избяга от тоалетната на Трето районно управление, след като той беше задържан за 24 часа в участъка заради притежание на наркотици. Сутринта се примолил на полицаите да го заведат до тоалетна, тъй като коремът го болял, като ги излъгал, че има разстройство. Това му дало преднина и позволило да отвори прозореца и да избяга. Дни по-късно сам се предаде на полицията. Кристина ИВАНОВА, БЛИЦ", "date": "2018.06.29", "title": "Беглецът от полицията в Пловдив пристигна окован в белезници в съда, опита да скрие... (СНИМКИ)"}
{"url": "https://www.blitz.bg/kriminalni/prestplenie/embaka-s-posledni-dumi-pred-sda-tova-che-ubikh-chovek-shche-mi-tezhi-tsyal-zhivot-na-svestta_news610332.html", "text": "Независимо какво ще бъде наказанието, това, че убих човек, ще ми тежи цял живот на съвестта, съжалявам за станалото, надявам се на справедлива присъда. Това бяха част от последните думи пред съда на Емил Първанов-Ембака, обвинен в убийството на легионера Николай Чивиев. Не исках да го убивам, но реагирах така, когато го видях да троши колата ми и нападна мен и съпругата ми, изпаднах в ярост, каза още Първанов минути преди съдебният състав да излезе за размисъл.   Емил Първанов – Ембака е предаден на съд за това, че на 26.06.2015 г., около 13.30 ч. на новостроящ се обект „магистрала Струма“, ЛОТ-4, чрез нанасяне на удар с камък по главата умишлено е умъртвил Николай Чивиев от гр.София, като деянието е извършено по хулигански подбуди, пише struma.bg.  Пострадалият Николай Чивиев работел в „Агромах Роуда“ ЕООД като координатор от 03.11.2014 г. Отговарял и организирал обезпечаването на строителството с материални ресурси, оперативно управление на строителните дейности, технически надзор на съоръженията, решавал оперативно проблемите, възникнали в процеса на строителната дейност и др. ", "date": "2018.06.29", "title": "Ембака с последни думи пред съда: Това, че убих човек, ще ми тежи цял живот на съвестта"}
{"url": "https://www.blitz.bg/kriminalni/prestplenie/i-begletst-ot-plovdivskoto-rayonno-se-okaza-ss-zdravoslovni-problemi-no-sdt-ne-se-vpechatli-i_news610337.html", "text": "26-годишният Петър Петров, който избяга от ареста в Пловдив, е задържан за постоянно. Това реши преди малко Окръжният съд в града по тепетата. Държавното обвинение обясни в пледоарията си, че младият мъж, който е родом от Монтана, но живее в Пловдив, е опасен, два дни цяла България го е търсила и е била на нокти и има опасност да се укрие, за да извърши друго престъпление.   Адвокатът на подсъдимия - Васил Костадинов, поиска по-лека мярка – „домашен арест”, с мотива, че има данни, че Петър Петров е употребявал наркотици, но не и че ги е разпространявал. „Ако бъде пуснат под домашен арест, това ще се отрази по-добре на психическото и физическото му състояние”, каза Костадинов.  Защитата обясни още, че преди време Петров е претърпял катастрофа и му е бил счупен гръбначния стълб. Това наложило поставянето на пластина в гръбначния му стълб, която пречела да престоява в ареста. Адвокатът подчерта, че Петров не е избягал, защото е искал да се укрие, а защото разпитващите го полицаи са се държали зле с него.   Съдът обаче бе категоричен, че опасността Петров да се укрие или да извърши друго престъпление е реална.  По делото показания са дали трима негови приятели свидетели, които са казали, че няколко пъти той ги е снабдявал с дрога.  Прокурорът подчерта, че има сведения, че Петров е много мобилен, обикалял е с приятелите си цялата страна и е разпространявал наркотици.     Малко преди да бъде заловен с 200 грама марихуана в Пловдив, той е бил хванат в Слънчев бряг пред известен бар с два вида дрога. По този случай е образувано бързо производство в РУ-Несебър. Освен това Петров е с условна едногодишна присъда с 3 години изпитателен срок. Той е извършил престъплението в Пловдив в момента на изтърпяването на това наказание.  БЛИЦ припомня, че младият мъж избяга от тоалетната на втория етаж от Трето РУ в Пловдив, спускайки се по водосточната тръба.  Кристина ИВАНОВА, БЛИЦ    ", "date": "2018.06.29", "title": "И беглецът от пловдивското районно се оказа със здравословни проблеми, но съдът не се впечатли и..."}
{"url": "https://www.blitz.bg/kriminalni/zashcho-mvr-spi-tsiganint-milioner-s-kalashnika-ne-e-arestuvan-ekskluzivni-snimki_news610346.html", "text": "Контролните органи на държавата всекидневно заливат общественото пространство с информация за успешни операции. Но един нахакан циганин, парадиращ с богатство, достойно за Монте Карло, все още необезпокоявано си харчи парите. Нищо, че с тях може да плати тока на цялото Столипиново, което сега краде енергия от данъкоплатците. \"Недосегаемият\" Александър Алексиев (на снимките) бе показан за първи път от агенция БЛИЦ в началото на юни м.г.  Тогава публикувахме кадри, от които се вижда как Алексиев се кипри до последни модели \"Порше\", \"Ауди\" и \"Мерцедес\". На ръката му е провиснал масивен златен часовник, а огледалата на палата му са в същия благороден метал.  Липсват само златните кюлчета по стените. Липсва, обаче и реакция на полицията, НАП и ДАНС. Къде се помайват тези институции при положение, че един мургав баровец продължава да натрапва имането си и да боде очите ни. Тарикатът правилно се покри при баталните сцени на мургавите му събратя в Ихтиман и явно се е отдал на развлечения. С толкова много пари, той може да си позволи ваканция на Малдивите, Карибите или Сен Тропе!  Семейство Алексиеви трябва да са факири в правенето на кинти, въпреки че не са завършили дори средно образование. Това не им пречи да се фукат с огромните си доходи, за които няма данни да са платили данъци. Именно на тези обстоятелства трябва да обърнат внимание прокуратурата и данъчните власти.  Може ли да си представите дали такова явление като Алексиев ще остане безнаказано в Германия, Великобритания, САЩ, Русия или дори съседна Румъния? Едва ли!  Време е контролните органи да се събудят и да направят ревизия на фамилия Алексиеви! Освен, ако над тях няма спуснат огромен чадър, който да ги пази не само от пороя, но и от проверките!  Настанало е време държавата да започне да защитава своите граждани от безчинствата! Румен ИВАНОВ  Ето го Алексиев в цялата му прелест    ", "date": "2018.06.29", "title": "Защо МВР спи? Циганинът-милионер с калашника не е арестуван! (ЕКСКЛУЗИВНИ СНИМКИ)"}
{"url": "https://www.blitz.bg/kriminalni/prestplenie/ogromna-zagadka-v-blits-tv-kak-arestantt-beglets-s-plastina-v-grbnaka-dukhna-ot-politsiyata-prez-vodostochnata-trba_news610355.html", "text": "След като има пластина в гръбнака, поставена заради тежка катастрофа, как арестантът-беглец от тоалетната на втория етаж на Трето РУ в Пловдив, се е спуснал през водосточната тръба. Как е извършил тези акробатични номера, при положение, че защитата пледира заради влошено здраве да бъде освободен под домашен арест. БЛИЦ зададе тези въпроси на адвокатът на Петър Петров-Георги Костадинов, но отговор на получи.   В съдебна зала адвокат Костадинов заяви, че Петров е избягал през прозореца, не защото искал да се укрие, а защото били нарушени човешките му права и защото ченгетата, които беседвали с него, не се държали добре с арестанта. БЛИЦ обаче не получи отговор и на въпроса бил ли е бит младия мъж, който бе закопчан и отведен в Трето РУ заради притежание на 200 грама марихуана.   Както съобщихме, беглецът от Монтана остава в пловдивския арест и предстои скоро да се изправи пред съда. Този път наказанието му ще бъде реално, защото последното престъпление е извършено по време на изтърпяването на условна присъда.       Кристина ИВАНОВА, БЛИЦ  Оператор: Любомир БАКЪРДЖИЕВ, БЛИЦ", "date": "2018.06.29", "title": "Огромна загадка в БЛИЦ TV: Как арестантът беглец с пластина в гръбнака духна от полицията през водосточната тръба?"}
{"url": "https://www.blitz.bg/kriminalni/nakazanie/sdt-kaza-tezhkata-si-duma-po-deloto-za-krvavoto-ubiystvo-na-am-struma-embaka-e-vinoven-i-otiva-na-toplo-za_news610358.html", "text": "12 години затвор дадоха на санданчанина Емил Първанов-Ембака, който преди 3 години уби с камък служител на новостроящ се участък на АМ „Струма“. Освен това ще трябва да плати и 340 хиляди лева кръвнина на трите деца на убития, пише \"Труд\". „Независимо какво ще бъде наказанието, това, че убих човек, ще ми тежи цял живот на съвестта, съжалявам за станалото, надявам се на справедлива присъда. Не исках да убивам, но реагирах така, когато го видях да троши колата ми и нападна мен и съпругата ми, изпаднах в ярост, побеснях и кипнах, стана нелепа ситуация. Това бяха последните думи на Ембака преди съдебният състав да излезе за размисъл. Емил Първанов – Ембака бе осъден заради това,че на 26.06.2015 г., около 13.30 ч. на новостроящ се обект магистрала „Струма“, ЛОТ-4, чрез удар с камък по главата умишлено е умъртвил Николай Чивиев от гр. София, като деянието е извършено по хулигански подбуди.  Жертвата Николай Чивиев работел като кординатор в „Агромах Роуда“ ЕООД и отговарял за обезпечаването на строителството и реда. Участъкът не бил готов, но Ембака решил, че ще пренебрегне всички знаци и забрани и навлязъл в строящото се платно, за да си съкрати пътя. Бившият легионер и кординатор Чивиев го пресрещнал с кола и се опитал да му обясни, че трябва веднага да напусне терена. Станал скандал и Ембака започнал да хвърля камъни по Чивиев. За зла участ един го удря в областта на слепоочието и умира. Пет месеца Ембака се кри от органите на реда и впоследствие сам се предаде. Неговите защитници адвокатите Марковски и Недин твърдяха,че той е действал в състояние на афект и неизбежна самоотбрана.  Прокуратурата поиска 20 години затвор, а присъдата може да се обжалва.", "date": "2018.06.29", "title": "Съдът каза тежката си дума по делото за кървавото убийство на АМ \"Струма\"! Ембака е виновен и отива на топло за..."}
{"url": "https://www.blitz.bg/kriminalni/glukhonyamo-momche-smlya-ot-boy-zhena-v-shumensko-selo-nyakolko-dni-po-ksno-zhertvata_news610339.html", "text": "45-годишната Емине Р., която стана жертва на адски побой, нанесен от 17-годишно момче в шуменското село Лятно, е починала в болницата. Жената беше приета в кома със счупен череп и травма на бял дроб на 9 юни. Това не е първи фатален инцидент за невръстния бияч И.И. Той има висящо досъдебно производство за пребит пастир с ръжен, който се измъкнал със шест счупени ребра миналата есен, пише \" \".   След употреба на алкохол непълнолетният, който е глухоням, ставал агресивен, разказват запознати. При последния случай момчето и майка му Каймет, които живеят в град Каолиново, били поканени на гости от приятеля им Лютфи в село Лятно. Домакинът поканил и Емине, защото знаел, че ще вземе пенсия, а целта му била да я ограби. Жената отишла подпийнала, носела и бира. Стопанинът успял да вземе портфейла на жената с дребна сума и мобилният й телефон, и когато на масата се заформил скандал, я прогонили от къщата.  След време жената се върнала и започнала да крещи отвън, но всички вече си били легнали. Гостите също останали да нощуват и въпреки че тийнейджърът не чувал виковете, излязъл навън да се разправи с жената. Бил я, докато се махне, цялата й глава била обезобарзена, получила и фатални травми по тялото.  Към 03 часа призори случайни минувачи забелязали жената паднала до сградата на селската поща и извикали спешна помощ. Преди два дни жената починала.  След инцидента замесените в скандала излезли с версия, че спорът тръгнал, защото жената ги набедила за откраднатия телефон, а тя го била изпуснала в градината. По-късно Лютфи признал, че го е откраднал.  Случаят е в ръцете на районната прокуратура в Нови пазар, а тийнейджърът може да се озове зад решетките за дълго. ", "date": "2018.06.29", "title": "Глухонямо момче смля от бой жена в шуменско село, няколко дни по-късно жертвата..."}
{"url": "https://www.blitz.bg/intsidenti/stikhii/v-roman-e-strashno-khorata-se-molyat-dzhdt-da-spre-no-pokbrtitelni-snimki_news610385.html", "text": "Дъждът над Роман продължава да вали и увеличава страховете на хората. Обявеното частично бедствено положение ще се запази поне няколко дни, докато хората излязат от шока, който ги връхлетя тази сутрин с приливна вълна от река Малък Искър, която заля с около метър и половина най-ниските части на града. В наводнените райони се доставя питейна течност с водоноски, съобщава \"Конкурент\".    ", "date": "2018.06.29", "title": "В Роман е страшно, хората се молят дъждът да спре, но... (ПОКЪРТИТЕЛНИ СНИМКИ)"}
{"url": "https://www.blitz.bg/layfstayl/mlada-dama-prsna-15-000-dolara-za-operatsii-za-da-izglezhda-kato-porno-zvezda-no-snimki-18_news610354.html", "text": "Млада дама от Монреал е похарчила 15 000 долара за пластични операции, за да постигне психологически комфорт. „Искам да подобря външния си вид по лични и професионални причини, тъй като хората не искат да гледат обикновени момичета, а такива, които приличат на порно звезди”, признава тя.  Вики започнала да променя външния си вид от 19-годишна възраст. Четири пъти си е инжектирала ботокс  и е увеличила двойно гръдната си обиколка до размер 36L.  „Нямаше да стана толкова красива и уверена без намесата на хирурзите”, твърди 26-годишната дама.  Но интервенциите, на които се е подложила, й носят и много страдания. Тя изпитва болка в задните части, които също е увеличила.        Не може да изпълнява и някои упражнения в спортната зала, а  ”пета точка” на тялото й е станала много чувствителна към студеното време.  „Понякога изпитвам болка без причина. Просто си стоя и ме боли”, жалва се Вики. Превод: БЛИЦ    ", "date": "2018.06.29", "title": "Млада дама пръсна 15 000 долара за операции, за да изглежда като порно звезда, но... (СНИМКИ 18+)"}
{"url": "https://www.blitz.bg/obshtestvo/bashchata-na-nikol-koyato-otklyuchi-tezhka-bolest-sled-boya-ot-akusherka-razkaza-smrazyavashchi-krvta-podrobnosti-za-sstoyanieto-y_news610244.html", "text": "\"Досега мълчахме за това, което се случва с Никол, защото не искахме хората да ни съжаляват. Вчера в съдебната зала трябваше да се приложат експертизи, заключения за нейното здравословно състояние.\" Това заяви в ефира на bTV Румен Димитров, баща на пребитото бебе Никол от акушерката Емилия Ковачева. \"Отдавна имахме притеснение и индикации от лекарите, че детето има голяма вероятност да отключи тази епилепсия. Бяхме до някъде подготвени, имахме диазепам.   В един петък сутринта се случи. Линейката дойде след 40 минути, но това може би не най-малкият проблем. Никол е на една терапия, още не могат да се нагласят медикаментите\", разказа бащата на малката Никол.  \"Епилепсията е странна болест, не може нищо обаче да се случи превантивно. Сега детето може да се трови с едни сиропи.   Никол се развива дори напред за нейните години. Имаме проблем с едното око, който се знае, че е от побоя. При всеки неин неспокоен сън не се знае дали няма да направи гърч.   Лечението е между 2 и 5 години минимум. Не сме търсили контакт с Емилия Ковачева\", каза още Румен Димитров.    ", "date": "2018.06.29", "title": "Бащата на Никол, която отключи тежка болест след боя от акушерка, разказа смразяващи кръвта подробности за състоянието й"}
{"url": "https://www.blitz.bg/layfstayl/za-damite/styagash-se-za-pt-napravi-tezi-7-prosti-neshcha-predi-trgvane-za-da-ne-se-prevrne-pochivkata-ti-v-istinski-koshmar_news609825.html", "text": "Стягаш се за път? За да бъде отпуската ти незабравима и да не се сблъскваш с неприятности по време на пътуването, не забравяй преди да тръгнеш, да изпълниш няколко прости ритуала. Ей така, от суеверие. Много от тях ще ти се сторят смешни, но ще се изненадаш, когато после се увериш, че наистина работят! ", "date": "2018.06.29", "title": "Стягаш се за път? Направи тези 7 прости неща преди тръгване, за да не се превърне почивката ти в истински кошмар!"}
{"url": "https://www.blitz.bg/stsena/bridzhit-nilsen-pokaza-novorodenata-si-dshcherichka-snimka_news610374.html", "text": "54-годишната актриса Бриджит Нилсен, която преди броени дни роди петото си дете, публикува в Instagram снимка с малката си дъщеричка. Това е петото й дете.„Нашата скъпоценна малка Фрида, нашата истинска любов“, написа към снимката звездата от „Червената Соня“. В края на май блондинката, известна и с брака си с холивудския актьор Силвестър Сталоун, съобщи в Instagram радостната вест, че 23 години след раждането на четвъртия си син отново ще става майка.Бриджит Нилсен и 39-годишният й съпруг Матиа Деси оповестиха, че дъщеричката им Фрида се появила на бял свят в Лос Анджелис.   ", "date": "2018.06.29", "title": "Бриджит Нилсен показа новородената си дъщеричка (СНИМКА)"}
{"url": "https://www.blitz.bg/layfstayl/tova-li-e-noviyat-blgarski-khit-koyto-shche-raztrese-lyatoto-taka-chakanoto-parche-na-roussinoff-pavloff-feelings-veche-e-v-youtube_news610389.html", "text": "Roussinoff & Pavloff го направиха отново! След като миналата година покориха всички сърца, заведения, барове и домашни партита с I Feel Alright, който се превърна в тоталния хит на лятото, сега пуснаха нова изненада за феновете си. От днес парчето им Feelings вече е и в платформата Youtube и определено е прекрасна, лятна изненада.   Изпълнено е в типичния стил на талантливия Явор Русинов и актьора Димитър Павлов, които пак приобщават приятели около себе си, за да се получи накрая нещо, което ти влиза в главата и просто не можещ да спреш да припяваш.  Двамата пишат текста, а музиката е дело на Явор Русинов. В парчето участва и синът на Русинов - Апостол, който вече върви по стъпките на баща си.     ", "date": "2018.06.29", "title": "Това ли е новият български хит, който ще разтресе лятото? Така чаканото парче на Roussinoff & Pavloff - Feelings вече е в Youtube"}
{"url": "https://www.blitz.bg/svyat/barove-alkokhol-narkotitsi-nay-kupondzhiyskite-gradove-v-sveta_news610246.html", "text": "Манчестър оглави не особено престижна класация, а именно тази на най-купонджийските градове в света. Барове, наркотици и алкохол - това са най-търсените неща в него. Столицата на Острова е далеч по-назад в класацията, обхванала 112 световни мегаполиса. Тя е изготвена въз основата на консумацията на различни опиати в клубовете и заведенията из градовете. В  Манчестър  на 100 хиляди души се падат 2,3 тона канабис и 818 места в нощните заведения.     В купонджийската класация на второ място се нарежда  Вашингтон , като в Топ 10 са включени  Маями ,  Сиатъл ,  Сан   Франциско ,  Лийдс ,  Денвър ,  Бостън ,  Париж  и  Лион .    ", "date": "2018.06.29", "title": "Барове, алкохол, наркотици: Най-купонджийските градове в света"}
{"url": "https://www.blitz.bg/svyat/zhestok-skandal-belgiyska-manekenka-se-snima-chisto-gola-na-fona-na-stenata-na-placha-v-provokativna-poza-snimka-18_news610253.html", "text": "Противоречивата белгийска манекенка Мариса Папен предизвика религиозен скандал, след като се снима гола в Йерусалим, в непосредствена близост до Стената на плача, съобщават световните осведомителни агенции. Според местните религиозни власти инцидентът е \"тежък и смущаващ\".  26-годишната красавица е застанала предизвикателно върху бял пластмасов стол, а на фона се вижда Стената на плача.    Равинът Шмуел Рабиновиц, който отговаря за свещеното място, определи инцидента като възмутителен, тъй като накърнява по един брутален начин чувствата на вярващите, които го посещават.   ", "date": "2018.06.29", "title": "Жесток скандал: Белгийска манекенка се снима чисто гола на фона на Стената на плача в провокативна поза (СНИМКА 18+)"}
{"url": "https://www.blitz.bg/layfstayl/kotseto-kalki-tri-pti-se-sreshchakh-ochi-v-ochi-ss-smrtta_news610323.html", "text": "Коцето Калки е един от най-нетрадиционните певци и артисти у нас. Понякога откровенията му са шокиращи – но не заради начина, по който ги споделя, колкото заради смисъла, който влага, а той най-често е рязка контра на типизираното масово клише. Но това да бъде точно такъв не е случайно. Музикантът е имал емблематични срещи в живота си, които няма как да забрави. Като например тази със смятания за глава на тибетския будизъм Далай Лама, заради когото Калки сваля дървеното кръстче от врата си и му го подарява. С него в този момент е бил и колегата му Дони, който от вълнение припада. Тази емоционална среща се случва през не толкова далечната 1996-а, но и до днес, щом се сети за нея, Калки настръхва. И има защо.  „През 1996-а Далай Лама неочаквано ни прие в резиденцията си в Дхармсала, Северна Индия, докато ние се шляехме наоколо с надеждата да изкопчим някаква благословия. Оказахме се неподготвени с подаръци, поради което Дони припадна, а аз свалих единствената си по-значителна ценност от шията си – дървен кръст, попил френетични възгласи от публиката на различни сцени. Далай Лама го прие с традиционното будистко уважение, прошепна нещо, вслуша се, след което неочаквано ми го върна, като ме остави в озадачение дали това е благословията, или кръстът му се сторил прекалено шумен за музиката от региона”, разказва, без да пести детайли от историята певецът. И добавя:  „Опасенията ми, че мога да чувам странни гласове са се сбъдвали само веднъж след една буря, където изпотрошихме яхтата южно от нос Матапан, Гърция. Бяха ни предупредили да не минаваме оттам, но нали шило в торба не седи, пък и бързахме за Cutty Sark, попаднахме в такова чудо, дето след това не съм виждал, въпреки че съм преплавал десетина морета под платна.  На третия ден, след като утихна, излязохме на палубата умърлушени и мълчаливи и както се оказа, всички сме чули едни и същи нашепвания: „Къде отивате, накъде сте тръгнали?...” и т. н. Вероятно това се е случвало с древните моряци, когато са виждали русалки и са се връзвали за мачтите. Преуморени и мокри до кости запитахме екипажа на една преминаваща яхта за нещо сухо „Something dry?”, а те бръкнаха в трюма и отвърнаха „Yes, dry gin!” („Нещо сухо?” – „Да, сух джин!”)”.  Освен странни гласове оказва се, че Коцето Калки се е срещал очи в очи със смъртта цели три пъти. Разтърсващи ситуации от живота на певеца, за които знаят малцина.  „Беше доста вълнуващо, от днешна гледна точка – забавно. Мотоделтапланер. Финал на курса ми. Недостатъчно бензин. Полет от Кондофрей за летище Пловдив, където първо трябва да прелетя над Летния театър, а същата вечер да изнеса рецитал. Силен насрещен вятър. Първо аварийно кацане в някакво село в Рила. Бензин. Второ аварийно кацане – село Радуил на поляна между някакви жици и водни канали. Перката отрязва част от крилото. Ремонт в Долна баня. Критично излитане при силен страничен вятър – колесникът опира оградата на летището”, връща лентата назад Калки.   И продължава разказа си:  „Някъде към Пловдив установяваме, че се движим назад въпреки форсажа на двигателя. Град като яйца.  Облак започва да смуче крилото. Падаме в някаква дива кал и инструкторът ми казва да се оправям както мога до Пловдив. Хващам „Москвич” на стоп и целият в кал и с пилотски костюм пристигам в Летния театър 15 минути преди рецитала. Много адреналин. Невероятен концерт! На връщане – още по-вълнуващо – падаме с планера в боклуците на Костенец. Край на полетите за сезона. Имам подобни преживявания с парапланер в Хималаите, със сърф край Черноморец и с индианската церемония, наречена „Аяхуаска” – в буквален превод това означава Малката смърт. Но всичко това не е нищо. Баща ми е бивш пилот от ВВС и два пъти е горял със самолет във въздуха.”   ", "date": "2018.06.29", "title": "Коцето Калки: Три пъти се срещах очи в очи със смъртта"}
{"url": "https://www.blitz.bg/layfstayl/za-damite/5-nachina-s-koito-shche-uvelichish-shansovete-si-za-orgazm_news609840.html", "text": "Жените, които нямат никакъв проблем с оргазмите и ги получават както сами, така и с партньора си, са истински късметлийки. Късметлийки са и тези, при които оргазмът не е толкова чест гост, защото могат да тренират по много приятен начин, занимавайки се с мастурбация. В едно изследване са участвали жени, които никога не са изпитвали оргазъм. След пет-седем седмици редовни тренировки те са успели да изпитат оргазъм както самостоятелно, така и с партньора си.  Гарантираме ви, че това е най-приятната тренировка от всички, които може да ви \"предпише\" лекарят\", пишат авторките на книгата \"Viva la vagina\" Нина Брокман и Елен Стьокен Дал.   И съветват да правите всичко, което ви възбужда.", "date": "2018.06.29", "title": "5 начина, с които ще увеличиш шансовете си за оргазъм"}
{"url": "https://www.blitz.bg/layfstayl/rodna-goreshcha-tv-vodeshcha-khvrli-bombata-napisa-emotsionalno-priznanie-vv-feysbuk-i-iznenada-vsichki-s-tova-koeto-razkri-snimki_news610334.html", "text": "Тв-водещата Ева Кикерезова разкри много радостна вест! Тя призна, че чака третото си дете.В много емоционален пост на профила си във Фейсбук Ева Кикерезова призна, че е много щастлива и няма търпение да гушне третата си рожба:  \"Скъпи приятели, мисля, че вече е време лично да ви споделя нещо, което така или иначе във времето няма как да остане скрито. Съдбата отново ме целуна, защото третото ми дете вече върви по своя път към земния си живот... За щастие, благодарение на подкрепата на семейството ми, без съществени проблеми преполових бременността си и с цялата си любов, трепет, нетърпение и разбира се не и без страх, очаквам момента, в който ще прегърна, помириша и целуна малката душичка...  Много, много хубави моменти съм имала в живота си, но нищо не е по-прекрасно от гушките и целувките на децата ми... От тях искам само да са здрави и да следват уверено Пътя си, знаейки, че Мама винаги е с тях и ги обича безусловно. Не съм перфектната майка, но за тях искам да съм най-нежната, подкрепяща и любвеобилна жена на света...    Ами, това е. Само след няколко седмици ще имате абсолютната възможност да ми предлагате всякакви антистрес и релаксиращи процедури, които знаете, като само да кажа, че от сега събирам предложения за тазгодишната винена реколта.\"  Ева Кикерезова показа и коремчето си. Бременността очевидно й се отразява добре, защото на снимките тя грее повече от всякога. ", "date": "2018.06.29", "title": "Родна гореща тв-водеща хвърли бомбата! Написа емоционално признание във Фейсбук и изненада всички с това, което разкри (СНИМКИ)"}
{"url": "https://www.blitz.bg/obshtestvo/intervyu/mariya-grubeshlieva-muki-pred-shou-nikoga-nyama-da-ostavya-stoyanka-mutafova-sama_news609829.html", "text": "Мария Грубешлиева, или Муки, както я наричат всички, е родена на 1 април в София. Единствено дете на грандамата на родната комедия Стоянка Мутафова от брака й с Леонид Грубешлиев. Играела е в Димитровградския и Пернишкия театър, 15 години е на щат в Младежкия, но го напуска заради брака си с гърка Никос и повече не се връща към професията. Наш репортер се срещна с Муки и майка й, за да разкажат какво ново се случва при тях, както и да ги върне назад в годините, към най-милите им спомени.- Муки, в какво настроение те хващам?  - Не в идеално, но долу-горе се старая да бъда добре. Правим ремонт вкъщи, това е много трудно за мен. Даже бях против, но Стоянка искаше и аз се съгласих. Щом съм на крак, значи съм добре. - Щом нямаш здравословни проблеми, значи всичко е наред!  - Нямам здравословни проблеми, пък аз и не ходя на лекар. И да имам някакви проблеми, по-добре да не ги знам. Не вярвам на лекарите, превърнаха професията си в бизнес. - Как ще коментираш думите на Адриана Андреева, че биеш и тормозиш Стоянка?  - Господ отгоре ще я съди. Не само, че не я тормозя, а май вече става обратното. Живея вече нейния живот. Вярно е, че понякога се караме, не мога да го отрека, но чак пък да я бия… Знам от къде идва това нещо, но няма да спомена човекът, който е говорил тези простотии. - Някой е станал свидетел на скандал между вас ли?   - Има такова нещо. Имаше хора, които се завираха вкъщи и ставаха свидетели на някои караници. Едно е да се скараш с някого, съвсем друго е да го тормозиш. Даже не ми е приятно да говоря на тази тема. - Тежко ли е да се грижиш за възрастен човек?  - Нямам личен живот. Крада малко време да си направя косата. Какво да говоря, ясно е, че не е лесно с възрастен човек. Но пък от друга страна тя е доста самостоятелна, което е хубаво. Още играе в театъра, пътува, доста е самостоятелна. Ние сме ужасно много свързани една с друга. Не мога с нея, но не мога и без нея. Без нея ми е по-тежко, все пак си е компания. - Ти да не вземеш да забегнеш в Америка, след като имаш и предложения за женитба от там…?  - Брат ми е там, имаше някакви такива работи от негови приятели. Като ме ядоса Стоянка може и да забегна в Америка. Ще я оставя да види какво е пък без мен. Ако съм егоист, имам тази възможност. Но никога няма да я оставя сама, абсолютно никога.  Най-голямата ми грешка е, че навремето не останах в Гърция. Щях да имам сега семейство там, личен живот. Заради нея    направих всичко това, без да си давам сметка, че тя ще остарее     Много съм наивна и не мога да поглеждам в бъдещето. Ако бях създала семейство там, сега тя щеше да дойде при мен. Сега какво направихме?! Всичко това се случи в България. - Тогава изцяло по твое желание ли се върна в България или имаше и от нейна страна настояване?  - И от нейна страна имаше, но изборът си е мой, защото никой не може насила да ме накара да направя нещо. Аз исках да живеем в България, но мъжът ми искаше в Гърция. Оттам станаха големите конфликти. Вместо да погледна мъжа си, аз през цялото време гледах нея. В Гърция между нас нещата вървяха много добре и съжалявам, че дойдохме тук. Като че ли човешката завист ни изигра роля. Сбърках много, че се върнах. Стоянка беше млада, играеше си в театъра, можеше да се справя и нямаше нужда от моята подкрепа. Съдба! - След него имаше ли човек, който го усети като сродна душа?  - Имах една 14-годишна връзка с човек, който беше по-голям от мен с 14 години. С него имах силна връзка. Той започна да остарява и аз се уплаших, че освен майка ми ще трябва да гледам още един старец. Това щеше да ми дойде много. Аз се отдръпнах от тази връзка. Не останахме приятели, което е грешка. - Книгата „Добър вечер, столетие мое“ върви много добре. Доволна ли си от крайния резултат?  - Доволна съм, но най-много за успеха е виновна Стоянка. Тя говори, това са нейни думи и разкази. Тя разказа целия си живот – от младата и жизнерадостна Стоянка с нейните любови, след това като улегнала жена. И т.н. Целият неин живот е включен по подреден начин. Тя има интересен живот и всичко върви в градация. Интересна е книгата.    Интервю на Красимир КРАСИМИРОВ, в. \"ШОУ\"      ", "date": "2018.06.29", "title": "Мария Грубешлиева – Муки пред \"ШОУ\": Никога няма да оставя Стоянка Мутафова сама"}
{"url": "https://www.blitz.bg/svyat/lyubitelite-na-terminator-i-star-trek-potnakha-v-skrb-otide-si_news610276.html", "text": "На 84-годишна възраст в Калифорния почина писателят Харлан Елисън, съобщават местни медии. Американецът е автор на сценария на епизода \"Градът на ръба на вечността\" от поредицата \"Стар трек\".     Творецът стана известен със своите научно-фантастични творби, но познавачите изтъкват и неговия принос в други жанрове - в драматургията в мистериите и комиксите.  В романа \"Момчето и неговото куче\" Елисън описва свят, поразен от ядрена война. Книгата бе екранизирана през 1975 година и в лентата игра Дон Джонсън.     Харлан Елисън е и един от сценаристите на филма \"Терминатор\" с участието на Арнолд Шварценегер.  ", "date": "2018.06.29", "title": "Любителите на „Терминатор“ и „Стар трек“ потънаха в скръб! Отиде си..."}
{"url": "https://www.blitz.bg/layfstayl/za-damite/kak-da-otgledame-umno-dete-10-prosti-tayni-za-ambitsiozni-roditeli_news609817.html", "text": "Всеки един родител иска да отгледа умно и развито дете. Но за да събудите интереса на рожбата си към учението и книгите, трябва да започнете тренировките от най-ранна възраст и да се погрижите да стимулирате мозъчните му клетки. За развитието на умствената дейност на детето не трябва да изпълнявате кой знае колко трудни манипулации. Спазването на основните правила много скоро ще доведе до резултат. ", "date": "2018.06.29", "title": "Как да отгледаме умно дете: 10 прости тайни за амбициозни родители"}
{"url": "https://www.blitz.bg/politika/zhestok-skandal-11-bsp-deputati-skachat-sreshchu-korneliya-podkrepyat-absurdna-ideya-na-gechev_news610285.html", "text": "11 депутати от БСП, начело с Таско Ерменков, Васил Антонов, Иво Христов, Стефан Данаилов и Красимир Янков, подкрепиха абсурдното искане на Румен Гечев парламентът да ползва пълния размер на лятната си ваканция Бившият вицепремиер, който беше член на кабинета \"Виденов\", оставил държавата без хляб през 90-те години, нагло се беше противопоставил на лидерката си, която поиска съкращаване на почивните дни на народните представители.   Явно той е успял да привлече в орбитата си още 10 негови колеги, което означава, че в парламентарната група зрее напрежение.   Въпросните персони са бойкотирали шефката си, тъй като са били в сградата на парламента, а преди това са гласували в подкрепа на вота на недоверие.    ", "date": "2018.06.29", "title": "Жесток скандал: 11 БСП депутати скачат срещу Корнелия! Подкрепят абсурдна идея на Гечев"}
{"url": "https://www.blitz.bg/obshtestvo/ventsi-martinov-bil-lyubimets-na-mutrite_news610297.html", "text": "Много наши изпълнители могат да разказват с часове за колоритни истории от т. нар. мутренски период в България. Един от тях безспорно е Венци Мартинов, който не само е познавал добре братята Георги и Васил Илиеви, но е бил и техен любимец. „Всички герои от този период много обичаха живота, това мога да го кажа на 100%. По това време аз много обикалях, викаха ме по заведения, където самите те ходеха след дългите и изморителни „работни” дни. Спомените ми са изключително наситени с позитивизъм”, връща лентата назад хумористът. И добавя: „Бил съм многократно в прочутия ресторант „Олимп”, където се подвизаваха много голяма част от подземните ни босове, по-специално от групировката СИК. А пък в кюстендилските заведения, в които също многократно съм гостувал по онова време, са били пък босовете на ВИС. Навсякъде ме посрещаха много уважително и радушно, канен съм на масите им, държали са се много добре Говоря за почти всички знакови фигури от онова време.”  Подземните босове не само канели Венци Мартинов на масите си, за да ги разсмива, но и били достатъчно щедри към него. „Случвало се е да ми дават много дебели бакшиши, пък по това време беше модерно да се плаща в долари и в марки. Ставаха все по-щедри, когато им подклаждах чувството за хумор. Отвръщаха ми с много уважение. Случвало се е дори да ме питат дали да ме закарат донякъде, ако участието ми е продължило до много късно. С много от тях съм контактувал, но се стремях да се държа на дистанция, да не се сближавам много-много”, издава още Мартинов.  Освен за забавните моменти с подземни босове Венци Мартинов има какво да каже и по въпроса за политиката. Комикът признава, че ако днес трябва да имитира някой роден политик, би насочил вниманието си към антуража на премиера Бойко Борисов. Тодор Живков се възхищавал на таланта му  Едно време Венци Мартинов много често имитираше Тодор Живков, при това перфектно. „Тодор Живков го помня все усмихнат и шегуващ се. Може да се каже дори, че той е един голям народен хуморист! Спомням си, че навсякъде, където съм го засичал, винаги е имало много шеги от негова страна. Винаги разказваше по някоя и друга весела история. Например един път бях в шатрата в Правец, на честване на един випуск от НАТФИЗ, който завършваше. Тодор Живков излезе и така се отпусна пред дипломантите, че в един момент дори им разказа един лош пример за ораторско изкуство.  Примерът беше следният – погребвали в Правец някакъв много голям пияница и накрая този, който държал надгробното слово казал: „Спи спокойно вечният си сън, ние ще продължим твоето дело!”. Това каза Тодор Живков и ми направи огромно впечатление.”  Разбира се, каквито и да са веселбите, те рядко могат да минат без гафове и куриози. Не са подминали и Венци Мартинов.  „Най-различни са, да бяха един или два”, признава самият той. И допълва: „Например голям мой куриоз е тогава, когато постъпих в казармата. Във военната книжка, където пише кой каква специалност е – например „танкист”, „автоматчик”, „сапьор” и т.н. На моята книжка пише нещо, което никъде не е било в цялата история на армията – длъжността ми беше „хуморист-имитатор”. Суперкуриоз – друг случай няма такъв в света!”", "date": "2018.06.29", "title": "Венци Мартинов бил любимец на мутрите"}
{"url": "https://www.blitz.bg/layfstayl/za-damite/stremite-se-km-perfektna-figura-vnimavayte-kakvo-pravite-v-zalata-zashchoto-nyakoi-uprazhneniya-mogat-da-bdat-mnogo-opasni_news609826.html", "text": "Фитнесът отдавна е неизменима част от живота на съвременния човек. Към днешна дата се сблъскваме с всевъзможни негови направления. Аеробика, зумба, каланетика, кросфит, боди пъмп, пилатес ... Хуквайки към залата, много често не се замисляме за някои основни неща, които могат да ни навлекат сериозни проблеми. Едно от тях е изборът на спорт, с който смятаме да се занимаваме. Той трябва да е съобразен със здравословното ни състояние.", "date": "2018.06.29", "title": "Стремите се към перфектна фигура? Внимавайте какво правите в залата, защото някои упражнения могат да бъдат много опасни!"}
{"url": "https://www.blitz.bg/obshtestvo/prvo-v-blits-barekov-zabi-kroshe-na-slavi-nay-golyamata-prostotiya-e-narodt-da-chaka-slavi-da-go-opravi_news610277.html", "text": "Евродепутатът Николай Бареков изненадващо заби десен прав в лицето на шоумена Слави Трифонов! Лидерът на \"Презареди България\" използва социалните мрежи, за да се обърне към протягащия ръка към политиката водещ.  \"Най-голямата житейска нищета на простия е да чака екземпляр като Слави да го \"оправи\", написа Бареков в личния си фейсбук профил. За да придаде допълнителна сила на думите си, Бареков ги е подчертал с червен фон.      До този момент евродепутатът не е изразявал толкова открито своята негативна позиция към Дългия. Вероятно Бареков се готви за нови удари срещу Слави на ринга.   ", "date": "2018.06.29", "title": "Първо в БЛИЦ! Бареков заби кроше на Слави: Най-голямата простотия е народът да чака Слави да го \"оправи\"!"}
{"url": "https://www.blitz.bg/svyat/razvrat-velikobritaniya-se-gotvi-za-nevizhdan-seks-maraton-za-izvratenyatsi-snimki-18_news609388.html", "text": "Великобритания се стяга за голям секс фестивал. Той ще се проведе на няколко секретни места в Лондон.Всичко около събитието е обвито в мистерия. Единственото, което се знае, че гостите ще научат адреса 24 часа преди началото на маратона.   \"Дейли стар\" разпространи някои подробности около приближаващото мероприятие.    Изданието отбелязва, че следващия месец десетки голи хора с маски на лицата ще излязат на улицата. До 70% от гостите на събитието ще бъдат семейни. Голяма част от тях ще са на възраст 20-25 години. А шампанското на партито ще се лее като река.  Поканените ще имат възможност да се усамотяват по двойки в отделни стаи или пък да си направят оргия. На купона няма да важат никакви правила. Всеки сам ще решава какво, с кого и в каква поза да го направи.   Гостите ще разберат адреса на партито 24 часа преди началото му с писмо, изпратено по електронен път.  Превод: БЛИЦ   ", "date": "2018.06.29", "title": "Разврат: Великобритания се готви за невиждан секс маратон за извратеняци (СНИМКИ 18+)"}
{"url": "https://www.blitz.bg/layfstayl/shoubiznes/luna-e-lichnost-na-khilyadoletieto_news610313.html", "text": "Луна бе обявена за „Личност на хилядолетието“ на пищната церемония Eleven Retro Folk Awards, която събра 11 от най-големите звезди от фолкнебосклона. Издокарана в рокля до земята, купена в Пърт, Австралия, от бутик, в който пазарувала с Цеца Величкович, Луна изпя на сцената на клуб Eleven хитовете „Бягайте, крачета“ и „Луна – президент“. Наградата й бе връчена от колегата й Крум, който бе контрапункт на официалния й тоалет с татуирани бицепси, които дизайнерският му потник разкриваше.  „Певица на хилядолетието“ стана Софи Маринова, която блесна с рокерски имидж. Тя получи наградата от ръцете на сина си Лоренцо, който завладя сцената с изпълнение на хита си „Инстаграм“.  Един от синовете на Милко Калайджиев – Антонио, връчи наградата на прочутия си баща, който стана „Певец на хилядолетието“ и вдигна на крака всички в клуба с новото си парче „Топ си ми“. Милко изпя акапелно „Къде си, батко?“ и показа невероятна пластичност на сцената на клуб Eleven.  Награда от ръцете на сина си получи и Илиян Михов-Баровеца, който взе приз за най-емблематичен хит. Станислав Михов-Сенто, който също е певец, сподели, че за него е гордост да връчи награда на баща си, който зарадва феновете си с вечно актуалното си парче „Баровец“.  Наградата на Сашо Роман за най-нежна песен – „Мой ангеле“ – взеха от негово име дъщеря му Светлана и съпругът й Димитър, който се оказа невероятен талант и изпълни разтърсващо хита на тъста си.  „Бял Мерцедес“ на Нелина бе обявен за „Хит на хилядолетието“, а певицата, която се появи в кокетна розова рокля, посвети наградата си на композитора на песента - Димитър Пенев, който пристигна заедно с нея на церемонията, водена от дългокраката красавица – журналистката Бети Методиева, носител на титлата Лейди България.  Наградата бе връчена на Нелина и композитора на „Бял Мерцедес“ от Митко от „Фермата“, който участва в един от клиповете на певицата. Нелина взе и наградата на Рени, която пропусна тържествената вечер по здравословни причини. Рени бе наградена в категорията „Най-страстна песен“ за хита си „Като птица“. Тя бе поднесена на Нелина от Александър Гогов, знаков водещ в DSTV.  Сашка Васева, която привлече погледите с превърналото се в нейна запазена марка дълбоко деколте, изпълни микс от най-големите си хитове. Тя взе приза „Любимка на народа“, който й бе връчен от острото перо на в. „Шоу“ Красимир Красимиров.  Мис Силикон Габриела Попова награди певицата Ина, която грабна масивна статуетка за „Най-комерсиална песен“ с хита си „Зелено“. За любовна песен на хилядолетието бе обявена „Ти нямаш сърце“. В изискан костюм, който пращеше от сексапил, Бони получи наградата си от управителя на клуба Виктор Витанов, и сподели, че наградата е и за оркестър Кристали, с който звездата изпя емблематичния хит.  „Награда за цялостно творчество“ получи Радо Шишарката, който зарадва феновете на шопската салата и ледената ракия с неостаряващия си хит. Той получи наградата си от ръцете на певицата Антонина, прочула се напоследък със скандалната интерпретация на стихотворение на Вапцаров.  Лауреатите на престижните награди си тръгнаха и със сапфирено испанско вино Санта Маргарита, специално доставено за церемонията.    ", "date": "2018.06.29", "title": "Луна е личност на хилядолетието"}
{"url": "https://www.blitz.bg/layfstayl/svetski/vmesto-da-ide-na-pochivka-veneta-raykova-reshi-da-remontira-zhilishcheto-si-za-da-ne-y-napomnya-za-provaleniya-y-brak_news610375.html", "text": "Венета Райкова няма да бъде отстранена от екран през новия есенен тв сезон. В момента апартамента на тв звездата, намиращ се в затворен комплекс в столичния квартал „Изток“, приличал на бункер. Половината от мебелите на водещата били изнесени извън дома й, а другата половина – натъпкани в свободните ъгли. Още поне две седмици ударната бригада от майстори щяла да боядисва стените на Райкова, след като настилката на пода вече била сменена.На Венета й предстояло да поднови и част от обзавеждането си, което не била сменяла, откакто с бившия й мъж Тишо се нанесли там, писа „ “.  Сега бил подходящият момент хапливата журналистка да се отърве от старите мебели, които непрекъснато й напомняли за проваления й брак. Райкова не изпускала от око майсторите и непрекъснато ги наставлявала. Те се респектирали от нея и не си позволявали да се мотаят, защото телевизионерката се изнервяла. И бездруго била изнервена, че заради преустройството на апартамента си отложила лятната си ваканция, която по традиция планирала да бъде в съседна Турция.", "date": "2018.06.29", "title": "Вместо да иде на почивка, Венета Райкова реши да ремонтира жилището си, за да не й напомня за проваления й брак"}
{"url": "https://www.blitz.bg/layfstayl/za-damite/angliyski-dizayneri-prevrnakha-kutiyka-ot-19-kv-m-v-uyuten-dom_news609831.html", "text": "Проблемът с намирането на перфектния апартамент съществува по целия свят. Когато разполагаме с малка сума, а ни се иска да живеем в нормално жилище, задачата става още по-трудна. Много хора се отнася пренебрежително към обявите за малки жилища. И май допускат голяма грешка. Защото британско студио за дизайн показа нагледно как едно пространство от 19 кв. м може да се превърне в пълноценен дом, пригоден за комфортен живот. Целта на проекта е да създаде комфортно пространство за живот, което да бъде по джоба на всеки.    ", "date": "2018.06.29", "title": "Английски дизайнери превърнаха кутийка от 19 кв. м в уютен дом"}
{"url": "https://www.blitz.bg/obshtestvo/narchnik-za-manipulatsiya-kak-se-udrya-pravitelstvo-s-ostrov-falshivata-novina-vodi-do-khibridna-zavera-mezhdu-bsp-vasilev-i-prokopiev-golemiyat-pechelivsh-slavi_news610064.html", "text": "Има ли премиерът Бойко Борисов остров? Ако това е фалшива новина, защо реагира така остро? Налагат ли от ГЕРБ медийна цензура и Милен Цветков ли е новият „герой“ против нея? Тези въпроси вълнуват общественото пространство от неделя, когато в Брюксел Борисов избухна срещу фалшивата новина за „острова“ му в Гърция, а в понеделник предаването на Милен Цветков по Нова телевизия беше свалено от екран заради нарушаване на журналистическите стандарти – всъщност очевидно заради опита му да препере в национален ефир тази тема.  На пръв поглед на повърхността нещата изглеждат като нескопосан опит една от многото фалшиви новини в последните години, свързани с Бойко Борисов, да бъде употребена за дискредитирането му. Забележителната координираност обаче този път на атаката против премиера, краткото време, в което се случват нещата, и още повече  - осветяването на хората, замесени в нея, ясно показват, че всъщност ситуацията е много по-дълбока и е част от вече стартиран план за нагнетяване на изкуствено напрежение и предизвикване на предсрочни избори.  Хронологията на събитията е следната:  На 24 юни Борисов хвърля бомбата в Брюксел за „острова“, наричайки долни лъжци жълтите медии, които са тиражирали „новината“. На следващия ден темата е подета от придворния журналист на Цветан Василев – Мирослав Иванов, в сайта „Трансмедия“, собственик на който е Георги Василев, имащ бизнес интереси в Русия. Като източник на информацията за „острова“ в „Трансмедия“ е посочен сайтът informiran.net. Статията завършва със следното забележително умозаключение – „Или новината е истинска, а разпространяването й е вбесило Борисов. Или пък премиерът има голям проблем в оценката на фалшивите новини. И двата варианта са доста страшни“. Минути след това самият Цветан Василев пуска пост във фейсбук-профила си, с линк към статията в „Трансмедия“ и кратък коментар за „бесовете“ на Борисов.  Интересното обаче тепърва предстои. Оказва се, че също на 25 юни Милен Цветков е посветил предаването си в Нова телевизия – „Часът на Милен Цветков“, именно на „острова“ на Бойко Борисов и „бесовете му“, като е поканил не друг, а точно Мирослав Иванов, който да коментира въпроса „Какво накара премиера Борисов да се възмути от фалшивата новина, че е станал собственик на гръцки остров?“. Иванов твърди, че поканата за участие му е отправена вечерта на 25 юни /предаването се записва от 20 часа/, след като от екипа на Цветков „прочели публикацията му“, но отказал да отиде, защото „нямал възможност“. Междувременно очевидно Цветков се е подсигурил и с други гости – гръцки бизнесмен и адвокат, които, разбира се, са знаели предварително както за участието си по Нова, така и за това какво точно ще им се наложи да „коментират“. На 26 юни сутринта темата за „острова“ отстъпва вече на „по-сериозната“ такава – тази за „сваленото предаване“ и „цензурата“, която става водеща за медиите от кръга „Капитал“, за „Клуб Зет“ на Огнян Донев, за „Медиапул“ на бившата говорителка на Иван Костов, за сайта „Фрогнюз“ на Огнян Стефанов, за дъщерята на Цветан Василев – Радосвета, в туитър-акаунта й, както и за... шоумена и бъдещ политик Слави Трифонов.  Постът на последния във фейсбук завършва с хаштага „#111 място“, намеквайки за мястото в класацията за свободата на словото, „присъдено“ на България от спонсорираната от Сорос организация „Репортери без граници“. Оттук нататък колелото е завъртяно, а думите „цензура“, „остров“ и „свобода на словото“ ще бъдат напоително въртени в целокупния български медиен ефир поне седмица. Като никой няма да зададе на Слави Трифонов съвсем простичкия въпрос – нормално ли е според него една класическа фалшива новина да бъде тиражирана целенасочено от национална телевизия? И за такова „свободно слово“ ли ще се бори той – всеки да има правото да клевети и да манипулира обществото?  Мирослав Иванов обаче съзнателно заблуждава малобройната си аудитория, „пропускайки“ един особено важен факт в статията в „Трансмедия“ – източник на фалшивата новина за „острова“ на Бойко Борисов изобщо не е анонимният сайт informiran.net, а сайтът-блог…“Хакнюз“ (xaknewzz.blogspot.com), който е цитиран изрично в публикацията в informiran.net. И ако се питате чий е този „сайт“ със звучното и изобщо „не приличащо“ на източник на фалшиви новини име „Хакнюз“, то отговорът е много лесен – достатъчно е да отворите фейсбук страницата „Национален протест срещу безобразията в България“, поддържана от лицето Атанас Калев. Там именно „Хакнюз“ е посочен като сайт за контакт и „общност“, а материалите от него се постват ежечасно в тази фейсбук страница.  Атанас Калев от своя страна е от привържениците както на Слави Трифонов, така и на… Георги Георгиев от НПО-то „БОЕЦ“, което е на ръчно управление от укриващия се в Белград фараон Цветан Василев. Това доказват профилът на Калев във фейсбук и снимките му, както и фактът на принадлежността му към гражданско обединение „Единни за промяна“, в управата на което е и Георги Георгиев.  Интересна е и линията на разпространение в неделя на новината за реакцията на Бойко Борисов по повод на „острова“ му. Тя минава отново през informiran.net, който сайт цитира mignews.com (отразяващ напоително „тезите“ на фалиралия КТБ Цветан Василев), който от своя страна цитира сайта с проруска насоченост „The Bulgarian Times“ (разпространител на друга фалшива новина за Борисов – че имал 3.2 млрд. долара, уж „открити“ при преглед на офшорните досиета Paradise Papers), който пък цитира big5.bg от същата орбита, списван от лицето Васил Петев - бивш съсобственик на вестник „Торнадо“, заедно с Агент „Академик“ – Огнян Стефанов, понастоящем работещ като глашатай на Цветан Василев в сайта „Фрогнюз“.  Кой е фактът, който пропускаме ли? Той е очевиден – вотът на недоверие в парламента, спретнат от БСП на 26 юни.  Какво излиза от всичко казано дотук?  1. Класическа фалшива новина за „остров“ на министър-председателя, пусната от човек, свързан с Цветан Василев и разпространена от „журналистите“ му на повикване.  2. Предвидена реакция на Борисов.  3. Опит за вдигане на темата в ефира на национална телевизия. (И при двата варианта – излъчване на предаването или спирането му, организаторите печелят.)  4. Препиране на новината през хибридна мрежа от сайтове.  5. Вот на недоверие в парламента по искане на БСП.  6. Повтаряне до откат на мантрата: ГЕРБ и Борисов налагат медийна цензура.  7. Мирослав Иванов не участва при Милен Цветков, но участва на 27 юни в предаването на Сашо Диков (друг от „независимите“ журналисти, рупори на Цветан Василев), за да коментира „острова“ на Борисов - както сам се хвали, но със сигурност и „медийната цензура“.  8. Забиване на последния (засега) пирон от Слави Трифонов  - „новият политик“, чиято позиция против цензурата (разбирай Борисов), вече е топновина.  9. Елена Йончева, говорител на ПГ на БСП, иска службите да разследват дали... Бойко Борисов си е купил остров.  Целият този театър - със специалното участие на Цветан Василев, БСП, Иво Прокопиев и  сие, е типичен пример за поредната хибридна атака по КГБ-ейски образец, с широк кръг взаимосвързани изпълнители, а изводите може да си ги направи всеки средно интелигентен българин.  Разбира се, разиграният в рамките на броени часове водевил, сигурни сме, е само началото. Вчера радетелят за „свободно слово“ Сашо Диков тиражира „новината“ за 500 тона злато, откраднати от Тодор Живков  и... похарчени за ГЕРБ (а Борисов, видите ли, се оказва, че участвал като дете в заседанията на Политбюро?!), утре ще е сигурно нещо за диамантени мини, купени цели континенти, а защо не и за нещо по-голямо – например планети.  Въображението на болните хибридни мозъци на агентите на ДС не знае граници…. Ивайло КРАЧУНОВ    ", "date": "2018.06.29", "title": "Наръчник за манипулация: Как се удря правителство с „остров“? Фалшивата новина води до хибридна завера между БСП, Василев и Прокопиев. Големият „печеливш“ – Слави!"}
{"url": "https://www.blitz.bg/politika/izvnredno-ot-parlamenta-deputatite-glasuvakha-i-reshikha-sdbata-na-kabineta-borisov-3_news610251.html", "text": "Вотът на недоверие не мина в парламента, а правителството на Борисов оцеля. За падането на правителството гласуваха 104 народни представители, против 131, въздържали се - 0. Парламентът гласува вота на недоверие към кабинета „Борисов“ 3 на тема „Сигурност“. Това бе първа точка в дневния ред. Бойко Борисов не бе в залата, което бе отбелязано от социалиста Антон Кутев.  Председателят на парламента Цвета Караянчева моментално пък го съсече, че премиерът е в Брюксел и това е причината за отсъствието му от гласуването.  Вотът щеше да бъде успешен, ако бе подкрепен от 121 народни представители, но това не се случи.  Това е вторият вот на недоверие, внесен от ПГ на „БСП за България“, след като първият на тема „Корупция“ през януари тази година не мина. Дебатите по вота се проведоха във вторник и продължиха час и половина. ", "date": "2018.06.29", "title": "Извънредно от парламента! Депутатите гласуваха и решиха съдбата на кабинета \"Борисов\" 3"}
{"url": "https://www.blitz.bg/layfstayl/shcherkata-na-gala-zaryaza-okonchatelno-konstantin-krie-tova-novo-seksi-gadzhe-snimka_news609889.html", "text": "Дъщерята на тв водещата Гала – Мари Будева, крие ново гадже, научи „Галерия“. Младата красавица преди няколко месеца се раздели с дългогодишния си приятел Константин, и вече е преминала към следващата си любов.Новата й тръпка се казва  Петър и Мари  е луда по него.  Щерката на Гала  обаче засега пази в тайна връзката си, от уважение към майката на бившия си – Деляна Маринова-Джуджи. Както е известно, бившата ководеща в „На кафе“ е сред най-добрите приятелки на Гала. Именно за да не развалят дружбата си, Гала помолила дъщеря си да не афишира новата си връзка. Мари и Петър  се запознават преди година покрай курс по фотография, който двамата посещават. Красавицата дори се съгласява да му позира като модел, за да упражнява хобито си. Когато двамата се влюбват, Мари все още е гадже със сина на  Джуджи – Константин . Отношенията им обаче отдавна били на изчерпване и щерката на Гала слага край на връзката им.", "date": "2018.06.29", "title": "Щерката на Гала заряза окончателно Константин! Крие това ново секси гадже (СНИМКА)"}
{"url": "https://www.blitz.bg/layfstayl/za-damite/na-pogrebenieto-na-printsesa-dayana-kralitsa-elizabet-ii-pogazi-vsichki-normi-i-napravi-neshcho-koeto-nikoy-ne-e-ochakval-snimki_news610408.html", "text": "На 31 август 1997 година светът бе разтърсен от огромна трагедия - при автомобилна катастрофа във Франция загина любимата на милиони принцеса Даяна. Погребението на лейди Ди се проведе само седем дни след трагичната й кончина. По улиците на Лондон излязоха около 3 млн. души, които искаха да се простят с принцесата, още над 2 млрд. следиха излъчването на траурната процесия. Хората не спираха да плачат, съпровождайки катафалката от двореца Кенсингтън до семейната крипта на Спенсър.  Сянка падна върху кралското семейство, с което лейди Ди беше в много трудни отношения. Войната не свърши дори и след скандалния й развод с принц Чарлз.  Въпреки търканията, на погребението на бившата си снаха кралица Елизабет II направи нещо, което е недопустимо за човек в нейното положение.   ", "date": "2018.06.29", "title": "На погребението на принцеса Даяна кралица Елизабет II погази всички норми и направи нещо, което никой не е очаквал! (СНИМКИ)"}
{"url": "https://www.blitz.bg/intsidenti/stikhii/prolivni-dzhdove-udavikha-i-rumntsite-pozharnikari-i-voenni-pomagat-na-bedstvashchite_news610414.html", "text": "Проливни дъждове обхванаха и почти цяла Румъния. Много райони са наводнени, а на стотици къщи са нанесени сериозни щети. В района на Прахова има няколко свлачища.  Паднали дървета блокират улици в много градове. Наводнени са няколко оживени междуградски пътища, а полицията е спряла трафика от съображения за сигурност, съобщава Нова телевизия.   В Сучава две къщи са изгорели до основи, след като били ударени от мълния.  В помощ на бедстващите хора са се притекли пожарникари и части на армията. И за днес в сила е жълт код за опасни валежи, съобщават румънските медии.    ", "date": "2018.06.29", "title": "Проливни дъждове удавиха и румънците, пожарникари и военни помагат на бедстващите"}
{"url": "https://www.blitz.bg/svyat/izpluva-mrachna-tayna-dshcheryata-na-khimler-bila-shpionin-na-germaniya-sled-voynata_news610406.html", "text": "Германското външно разузнаване призна днес, че е наело дъщерята на един от нацистките лидери, Хайнрих Химлер, през 60-те години на миналия век, въпреки че тя никога не се отрече от баща си и нацизма и бе крайнодесен активист. Разкритието, че дъщерята на Химлер Гудрун Бурвиц е работила за Федералната разузнавателна служба (БНД), бе направено от в.\"Билд\" и потвърдено от БНД. То може да подхрани обществените дебати в Германия за толерирането на някои нацисти след Втората световна война, отбелязва Ройтерс.Химлер, който като началник на СС бил един от най-могъщите нацисти и главен инициатор на избиването на шест милиона евреи по време на Холокоста, се самоубива в британски плен през 1945 г. Дъщеря му Бурвиц почина миналия месец в Мюнхен на 88 години.  \" БНД потвърждава, че Бурвиц е била член на БНД за няколко години до 1963 г. под фалшиво име \", каза шефът на историческия отдел на БНД Бодо Хехелхамер.  \"Времето на нейното напускане съвпадна с начало на промяна в разбирането и отношението към сътрудниците, които са били свързани с нацистите\", добави Хехелхамер. През последните години германските разузнавателни служби станаха обект на критика, за провала си да изкоренят десните екстремисти в следвоенния период. Критичните историци казват, че бивши нацисти и крайнодесни симпатизанти, работещи в службите за сигурност на тогавашна Западна Германия, може да са защитавали други такива. По времето, когато Бурвиц е работила за БНД, тя е ръководена от Райнхард Гелен, бивш командир от нацисткото военно разузнаване, които ръководеше разузнавателната агенция на Западна Германия до 1968 г. Хехелхамер каза, че тъй като Бурвиц вече не е между живите, БНД е могло да направи изключение от политиката си да не прави коментар за действащи и бивши сътрудници. Това разкритие е част от процес на критично преосмисляне на собствената й история. Борбата да се изправят пред съд хора с нацистко минало е неизменна тема в следвоенната история на Германия, както и подозренията, че привърженици на крайната десница са запазили лостове за влияние и власт в службите за сигурност. Въпросът излезе на преден план през последните години по време на процес срещи крайнодясна група, наречена \"Националсоциалистически нелегални\", която уби осем турци, грък и германска полицайка между 2000 и 2007 г. Делото, което започна през 2013 г. и беше смятано за едно от най-важните в следвоенна Германия, разкри запазили се расистки настроения в службата за вътрешна сигурност, което наложи реформи, отбелязва Ройтерс.", "date": "2018.06.29", "title": "Изплува мрачна тайна: Дъщерята на Химлер била шпионин на Германия след войната"}
{"url": "https://www.blitz.bg/intsidenti/izvnredno-zverska-kasapnitsa-zatvori-khainboaz-ima-zaginal_news610333.html", "text": "Мъж загина при катастрофа между лек автомобил и автовоз в Прохода на Републиката. Инцидентът е станал край село Пчелиново, община Гурково, съобщават от МВР. Сигналът за катастрофата е постъпил към 13.45 часа.   Според първоначалните данни, при удар между лек автомобил и автовоз е загинал мъж, пътувал в колата. Водачът е транспортиран до болнично заведение.  Временно е ограничено движението през Прохода на Републиката. Екипи на Пътна полиция пренасочват леките автомобили през Шипка, а товарните изчакват.", "date": "2018.06.29", "title": "Извънредно! Зверска касапница затвори Хаинбоаз, има загинал!"}
{"url": "https://www.blitz.bg/obshtestvo/stolitsa/signal-do-blits-strakhovit-intsident-po-tmna-doba-v-stolichniya-ovcha-kupel_news610282.html", "text": "Страховит инцидент се е разиграл през изминалата нощ в столичния квартал \"Овча купел\". За това алармира читател на БЛИЦ. По думите му жена е направила опит за самоубийство с газов пистолет. Случката се е разиграла около бул. \"Овча купел и ул. \"672\".  Не е ясно защо 40-годишната жена е посегнала на живота си.   Откарана е в болница.  Към момента няма данни за здравословното й състояние. На   БЛИЦ очаква новини, снимки и видео от своите читатели в цяла България и по света    ", "date": "2018.06.29", "title": "Сигнал до БЛИЦ: Страховит инцидент по тъмна доба в столичния \"Овча купел\""}
{"url": "https://www.blitz.bg/intsidenti/katastrofi/v-dzhda-bmv-se-zabi-v-mantinelata-i-zadrsti-trafika-po-trakiya-kolonata-ot-koli-e-ogromna_news610349.html", "text": "Катастрофа предизвика километрично задръстване на АМ \"Тракия\". Колоната от автомобили достига 5-6 километра. Инцидентът се е случил на 19-ия километър на магистралата в посока Бургас, информира Нова телевизия. Лека кола BMW се е забила в мантинелата.   Както БЛИЦ съобщи, проходът \"Хаинбоаз\" също e затворен заради пътно произшествие. При инцидента, който стана този следобед край село Пчелиново, е загинал един човек. ", "date": "2018.06.29", "title": "В дъжда: БМВ се заби в мантинелата и задръсти трафика по \"Тракия\", колоната от коли е огромна"}
{"url": "https://www.blitz.bg/intsidenti/katastrofi/prvi-brutalni-snimki-ot-zhestokoto-mele-koeto-okrvavi-khainboaz-kolata-v-koyato-e-ptuvala-mladata-zhertva-e-smachkana_news610364.html", "text": "Лекият автомобил, който се заби челно в автовоз в Прохода на Републиката, е с пловдивска регистрация. След сблъсъка колата е смачкана до неузнаваемост. По автовоза също има нанесени материални щети., сигналът за инцидента е подаден около 13:45 часа този следобед. Произшествието стана край село Пчелиново.    Шофьорът на леката кола е загубил контрол над превозното средство и се е врязал челно в автовоз.  .  Движението през Прохода на Републиката в района на Пчелиново е временно преустановено. На място продължава огледа на инцидента.  Товарните автомобили над 12 тона изчакват на място, а останалите моторни превозни средства могат да ползват обходен маршрут през Прохода Шипка.", "date": "2018.06.29", "title": "Първи брутални СНИМКИ от жестокото меле, което окървави Хаинбоаз! Колата, в която е пътувала младата жертва, е смачкана"}
{"url": "https://www.blitz.bg/obshtestvo/regioni/sheft-na-razgradskata-politsiya-sobshchi-za-zloveshcha-nakhodka-vv-vik-shakhta-v-tsar-kaloyan_news610361.html", "text": "Труп на мъж е открит във ВиК шахта в Цар Калоян. Това каза на пресконференция началникът на Oбластната дирекция на МВР в Разград ст. комисар Ивайло Йовчев, съобщава БГНЕС. Установено е, че лицето е на 66 години. Чака се заключение на съдебен лекар.  На мястото е бил извършен оглед от служители на МВР, като по случая е започнато досъдебно производство. ", "date": "2018.06.29", "title": "Шефът на разградската полиция съобщи за зловеща находка във ВиК шахта в Цар Калоян"}
{"url": "https://www.blitz.bg/obshtestvo/belgiyskiyat-premier-s-unikalen-podark-za-borisov-snimka_news610338.html", "text": "\"Въпреки трудните разговори в Брюксел, Белгия ликува след вчерашната футболна победа. Поздравих белгийския ми колега Charles MICHEL за успеха, а той ми подари тениска на тяхната футболна звезда Eden Hazard.\" Това на писа премиерът Бойко Борисов на личната си страница във Facebook. Белгисйкият министър-председател Шарл Мишел подари на министър-председателя тениска на звездата на белгийският национал Еден Азар. Борисов се похвали с хубава снимка, на която двамата държат червената тениска прегърнати: ", "date": "2018.06.29", "title": "Белгийският премиер с уникален подарък за Борисов (СНИМКА)"}
{"url": "https://www.blitz.bg/obshtestvo/mvr-sheft-s-kultov-vits-za-loshoto-vreme-oshche-den-dva-i-blgariya-shcheshe-da-e-na-tri-moreta_news610344.html", "text": "Вътрешният министър Валентин Радев се пошегува с лошото време. Днес той даде редовния си месечен брифинг, на който основна тема бе завършващото европредседателство на България. На събитието се появи Николай Николов, който ръководи главна дирекция „Пожарна безопасност и защита на населението”, което зарадва министър Радев и го накара да разкаже виц: „Аз като видях Николов, че е тука с униформата, се успокоих – значи няма напрежение в държавата, въпреки че днес чух много хубав виц, кратък, че ако така продължавало да вали още ден-два, щяла България да отиде на три морета. Но за щастие не се е случило нещо досега, така чувам поне от комисар Николов, няма бедстващи\", казал МВР шефът, пише \"Флагман\".   Валентин Радев каза в характерния си стил още: „Добре е, че ни се размина този облак, или както там се казваше, в Гърция, съвсем малко ни закачи и нас. Даже днеска ми казаха, че последното нещо, което правят сега вече в Съединение ли беше… Съединение, там дигата дали е скъсана или не, може би ще има нужда от допълнителни средства от комисията за възстановяване и подпомагане, но в страната в момента няма бедстващи.”", "date": "2018.06.29", "title": "МВР шефът с култов виц за лошото време: Още ден-два и България щеше да е на три морета"}
{"url": "https://www.blitz.bg/obshtestvo/ilian-gospodinov-ot-nimkh-razkri-koga-za-posledno-sme-studuvali-tolkova-mnogo-prez-yuni_news610366.html", "text": "На 28 юни тази година максималната температура е най-ниската за периода от 1993 до сега. Това каза доц. Илиан Господинов от Националния институт по метеорология и хидрология. Той добави, че последно такива ниски максимални температури за конкретната дата на летния месец са засичани през 1992 г. „Има около десетина случаи през последните 27 години през месен юни с периоди от 3, 4 и дори 8 дни с температури под 20 градуса. Случващото се в страната и по-конкретно в София може да се характеризира като сравнително рядко явление, но и обичайно, защото се е случвало и преди“ каза той пред \"Фокус\".  Доц. Илиан Господинов заключи, че последните няколко дни са доста студени, но не е правилно да се води статистика за съответни дати, а да се гледат постигнати температури за по-голям интервал от време.     ", "date": "2018.06.29", "title": "Илиан Господинов от НИМХ разкри кога за последно сме студували толкова много през юни"}
{"url": "https://www.blitz.bg/intsidenti/stikhii/sled-poroya-vtreshniyat-ministr-proveri-na-myasto-polozhenieto-v-sofiysko-snimki_news610405.html", "text": "Синхронизираме действията с местната власт и оказваме помощта, която е необходима. Това заяви министърът на вътрешните работи Валентин Радев. Заедно с главния секретар на МВР главен комисар Младен Маринов, областния управител на София-област Илиян Тодоров и кметовете на Етрополе и село Лъга той направи обход на най-засегнатите от проливните дъждове места и се запозна с актуалната обстановка. „Служителите на ГД „Пожарна безопасност и защита на населението“ са оказали помощ. Седем екипа са работили на терен в общината, всички къщи са обходени. За щастие, няма пострадали. На място остават екипи в готовност в случай на необходимост от съдействие“, допълни министър Радев.  По-рано през деня обход в засегнатия от обилни валежи регион направи и директорът на ГД „Пожарна безопасност и защита на населението“ главен комисар Николай Николов. Той докладва за обстановката и уточни, че язовирът над Етрополе се контролира.  Няма проблем със свлачището, пътищата навсякъде са проходими. Колегите остават да работят до нормализиране на обстановката – информира комисар Георги Иванов, директор на РДПБЗН - София област.  Към момента обстановката в региона е спокойна, реката се успокоява, спада и нивото на водата в язовира.  Министър Валентин Радев и главният секретар на МВР продължават обхода в района на Роман.    ", "date": "2018.06.29", "title": "След пороя: Вътрешният министър провери на място положението в Софийско (СНИМКИ)"}
{"url": "https://www.blitz.bg/obshtestvo/koshmar-avtobus-ptuvashch-km-plovdiv-se-prevrna-v-podvizhna-banya-snimkivideo_news610401.html", "text": "Жители на село Белозем се оплакаха, че всяка сутрин пътуването им към Пловдив се превръща в истински кошмар. От известно време насам хората, които работят в града, трябва да пътуват с автобус, а не с влак, както е било преди да започне ремонтът на жп линията Пловдив – Стара Загора. Вместо с влак, БДЖ е обезпечило транспортирането на хората от Белозем с автобус, нает от фирма „Детелина-Дрита“. Състоянието на превозните средства обаче се оказва изключително тревожно, пише   При всеки дъжд водата влиза от вентилационната система в салона за пътуване. Така пътуващите си вземат безплатен сутрешен душ, докато пътуват за работа. Като допълнителен лукс хората трябва да стоят и прави, защото няма места за всички. Неведнъж те са задавали въпрос към фирмата превозвач защо не осигуряват допълнителни автобуси сутринта и вечерта, когато хората се придвижват до и от работните си места.  При какви условия пътуват към Пловдив всяка сутрин жителите на Белозем, вижте в следващото видео:        Според управителя на фирмата Илиян Шаханов е нормално да има правостоящи пътници в автобуса, така както и във влаковете се случва. Според пътникопотока БДЖ определя броя на автобусите, които обслужват жп маршрутите, по които се извършват ремонти. На жп гара Пловдив винаги има резервен автобус. В случай на нужда дежурен диспечер може да изпрати допълнително превозно средство, за да се облекчи пътуването.  Относно теча в автобуса, за който хората подадоха сигнал, Шаханов каза: „Реките излязоха от коритата си, съгласен съм, капало е, заваляло е, 100% шофьорът е подал сигнал на дежурния механик в гаражите, качват се и проверяват. Обикновено подобни проблеми възникват от листа, които падат по време на движение и запушват отводнителните улеи на покрива на автобуса. И при един по-обилен дъжд те преливат и водата попада в салона на автобуса.“  Илиян Шаханов увери, че автобусите, които обслужват участъците на БДЖ, са климатизирани и в добро техническо състояние. ", "date": "2018.06.29", "title": "Кошмар! Автобус, пътуващ към Пловдив, се превърна в подвижна баня (СНИМКИ/ВИДЕО)"}
{"url": "https://www.blitz.bg/obshtestvo/regioni/esenta-prez-yuni-ne-uspya-da-slomi-plovdivchani-a-chuvstvoto-im-za-khumor-vzrivi-mrezhata-snimki_news610367.html", "text": "Това им е хубавото на пловдивчани - дори и в моменти като вчерашния, когато градът беше потопен от неспрелия 48 часа дъжд, когато улиците се превърнаха в реки, подлезите - в езера, а целият град - в море, те не загубиха чувството си за хумор.И докато си търсеха падналите регистрационни табели, сушаха си наводнената стока в магазините и се отърсваха от стреса да пресичат кръстовища с неработещи светофари, развъртяха остроумието и уменията си във фотошоп и... сътвориха ето това:  Понеже мокрият калдъръм по пловдивските улици им заприлича на крокодилска кожа... ... те \"пуснаха\" едно истинско стадо крокодили по улиците. Както виждате, шофьорите са толкова задълбочени да карат внимателно в морето, че хич и не обръщат внимание на алигаторите... Тогава друг зевзек реши да пусне запазената марка на Венеция - гондолата. Естествено, някои улици приличаха по-скоро на Канале Гранде. Незнайно защо обаче до гондолата и гондолиера се появи и... праисторическо влечуго. Вероятно авторът намеква за праисторически нрави... Друг пък, вероятно визирайки чисто африканското време напоследък в Пловдив, \"пусна\" по улиците един хипопотам. Слава богу - без харема му! Известно е, че мъжкият хипопотам може да има в харема си до 20 женски... Но... забавленията на потребителите на социалните мрежи не спряха дотук. Те дотолкова се увлякоха, че вкараха и снега в играта си. Бррррр!", "date": "2018.06.29", "title": "Есента през юни не успя да сломи пловдивчани, а чувството им за хумор взриви мрежата (СНИМКИ)"}
{"url": "https://www.blitz.bg/zdrave/7-simptoma-na-zabolyavane-na-shchitovidnata-zhleza-koito-ne-biva-da-prenebregvate_news610350.html", "text": "Щитовидната жлеза отговаря за производството на хормони, които регулират метаболизма, телесната температура и пулса. Ако работата ѝ е нарушена, това може да има сериозни последствия за много органи в тялото – черния дроб, червата, бъбреците, репродуктивната система, сърцето и мозъка.Ето кои са симптомите, които не трябва да пренебрегвате.  Умора и раздразнителност Заболяванията на щитовидната жлеза често влияят върху равнището на енергия и настроението ви. Хипотиреоидизмът предизвиква усещане за умора и безсилие, придружено с проблеми със съня и раздразнителност. Промени в сърдечната честота Хормоните на щитовидната жлеза засягат почти всички органи в тялото и могат да се отразят върху сърдечния ритъм. Хората с наскоро проявено заболяване на щитовидната жлеза могат да забележат, че пулсът им е по-бавен или по-бърз от обичайното. Драстично напълняване или отслабване Драстичното изменение на теглото е един от най-разпространените симптоми на заболяването на щитовидната жлеза. Значителното напълняване или отслабване за кратък период от време може да показва прекалено високи или прекалено ниски нива на щитовидни хормони. Суха кожа и чупливи нокти Сухата лющеща се кожа може да е сигнал за проблеми с щитовидната жлеза. Обърнете внимание и на ноктите – те могат да станат чупливи или да се появят вертикални линии по тях. Проблеми с регулацията на телесната температура Щитовидната жлеза може да увреди способността на тялото да регулира температурата си. Може да изпитвате студени тръпки, или прекомерно изпотяване и непоносимост към горещини. Подуване на шията Отокът или разширяването в областта на врата е видим знак за проблеми с щитовидната жлеза. Подобен симптом изисква незабавното ви внимание. Болки в мускулите Хипотиреоидизмът често е свързван с болки в различни части на тялото. Често те са свързани с подуване на мускулната тъкан. Как да проверите функциите на щитовидната си жлеза Въпреки че този метод не е най-надеждният и по никакъв начин не заменя посещението при лекар, той е лесен за прилагане и напълно безвреден за здравето. В периода между 22:00 и 00:00 вземете 5% йоден разтвор и намажете малко върху китките си. Сутринта проверете дали йодът е все още там. Ако е изчезнал, това е знак за йоден дефицит. Описаните по-горе симптоми не могат да бъдат основание за диагноза, защото могат да бъдат симптоми на много други заболявания. Но ако имате някои от тях, със сигурност не трябва да игнорирате ситуацията, а трябва да се обърнете към лекар и да си направите цялостен преглед, ако е възможно. Източник: Bright Side", "date": "2018.06.29", "title": "7 симптома на заболяване на щитовидната жлеза, които не бива да пренебрегвате"}
{"url": "https://www.blitz.bg/svyat/pomnite-li-ruskata-modelka-koyato-skochi-ot-6-iya-etazh-na-khotel-v-dubay-za-da-se-spasi-ot-podiveliya-si-ukhazhor-eto-kakvo-se-sluchva-s-krasavitsata_news610377.html", "text": "Руската моделка Екатерина Стецюк, която скочи от шестия етаж на хотел в Дубай, за да се спаси от неадекватния си ухажор от Пакистан, който я нападна с нож, се върна в Иркутск. При падането младата жена получи сериозна травма на гърба. Заради обвиненията на нападателя й в опит за покушение и убийство, тя бе преместена от болницата в затворническа килия, което допълнително усложни процеса на възстановяването й.  По думите на майка й Инга, сега Екатерина се чувства добре. \"Лекарите казват, че операцията й е направена много добре. Най-важното е, че няма изместване, а проблемът с крака й вече отшумява\", казва родителката.   По думите й, Екатерина не подозирала, че ухажорът й е неадекватен. Той изглеждал интелигентно и в първите две седмици от познанството им се държал много порядъчно. „Когато ми разказа подробно какво се е случила, разбрах, че той е истински маниак”, казва още Инга.  Родителката споделя още, че пакистанецът казал на дъщеря й, че много му приличала на бившата му приятелка и смята да я „накълца на парченца”.     По думите на Инга, престъпникът е депортиран в Пакистан, където го очаква съдебен процес. По делото показания ще дава и модната агенция, чрез която Екатерина се е озовала в Дубай.  Инга е категорична, че дъщеря й не се е занимавала с ескорт.    „Снеха всички обвинения от нея. Това продължи много дълго. Тя разказа, че когато са я вкарали в затвора, било много страшно, защото не можела да ходи, носели са я на ръце. Там не е имало лекарства. Не зная как е оживяла”, добавя майката.  Тя казва още, че Екатерина по чудо не е останала инвалид.  Припомняме, че инцидентът стана през март тази година. Екатерина скочи от шестия етаж на хотела, за да се спаси от подивелия мъж. Тя оживя по чудо, но получи сериозни травми на гърба. След като лекарите я оперираха, тя бе преместена в затвора. Превод: БЛИЦ", "date": "2018.06.29", "title": "Помните ли руската моделка, която скочи от 6-ия етаж на хотел в Дубай, за да се спаси от подивелия си ухажор? Ето какво се случва с красавицата"}
{"url": "https://www.blitz.bg/svyat/zoran-zaev-sobshchi-vazhna-novina-svrzana-s-referenduma-za-imeto-na-makedoniya_news610402.html", "text": "Референдумът за името ще се проведе в края на септември. Това заяви македонският премиер Зоран Заев от Брюксел в интервю за Македонската телевизия, пише Фокус (Македония). По неговите думи още към края на юли започва процеса по наблюдение на Македония от страна на Европейския съюз. Зоран Заев също така е казал, че генералният секретар на НАТО Йенс Солтенберг е обяснил процедурите, които следват за присъединяване на страната към Алианса „Точно се знае къде ще бъде македонското знаме. След завършване на преговорния процес, който трае около три месеца, Македония ще получи място на масата заедно със страните-членки на НАТО“, каза Заев.  Той изрази увереност, че с решени двустранни проблеми, с покани за членство с точно определени дати в евроатлантическите организации, не само правителството, но и всички институции в страната, както и гражданите ще бъдат мотивирани да постигнат резултати.  Източник: Фокус", "date": "2018.06.29", "title": "Зоран Заев съобщи важна новина, свързана с референдума за името на Македония"}
{"url": "https://www.blitz.bg/obshtestvo/stolitsa/otvratitelna-gledka-v-sofiya-mayka-s-detsa-se-natkna-na-dzhendr-seks-kukla-nasred-ulitsa-snimka-18_news610380.html", "text": "Майка излезе на разходка с децата си в София и се натъкна на нещо доста смущаващо - секс кукла, захвърлена на боклука. Нещо повече - джендър секс кукла.Възмутената жена публикува снимка на куклата във Фейсбук и написа: \"Днес сутринта в \"Манастирски ливади\". Бях с децата. Иди и обяснявай!Обърнахме го на смях, ама май е по-скоро плачевно.\"  Публикацията за минути бе сред най-споделяните, не липсваха и всякакви коментари.   \"После - мъжете не харесвали пълнички!\"  \"Някакъв нов модел закръглена джендър кукла, която обаче явно не е отговорила на очакванията...\"  \"Без Истанбулска конвенция ще е така..\"  \"Несходство в характерите.\"  \"Прелъстена и изоставена - тъжната участ на повечето фенки на Планета Пайнер.\"    ", "date": "2018.06.29", "title": "Отвратителна гледка в София! Майка с деца се натъкна на джендър секс кукла насред улица (СНИМКА 18+)"}
{"url": "https://www.blitz.bg/obshtestvo/tova-malko-blgarsko-momichentse-stana-khit-v-sotsialnite-mrezhi-pravi-neshcho-koeto-dori-i-porasnalite-zheni-ne-mogat-video_news610340.html", "text": "Малко момиченце се превърна в истински хит в мрежата. Детето се оказва уникален майстор и шпаклова стени като истински професионалист. Момиченцето е дете на известен специалист по здравословното хранене и начин на живот от Бургас. Клипът е качен от гордия татко.", "date": "2018.06.29", "title": "Това малко българско момиченце стана хит в социалните мрежи, прави нещо, което дори и порасналите жени не могат (ВИДЕО)"}
{"url": "https://www.blitz.bg/svyat/yagodova-luna-ozari-stariya-khram-na-poseydon_news610365.html", "text": "Пълната луна, наречена „Ягодова луна“, се издига в четвъртък вечерта над стария храм на Посейдон в Сунио, южно от Атина. Тя се нарича така, защото това е времето на ягодите и те са най-сочни. Храмът на Посейдон стои на скалисти брегове, които се простират на 65 метра над морето. Построен през 444 г. пр.н.е. – същата година като Партенона – от мрамор от близката Агриля, пише newsbg.eu.  Моряците в древни времена знаели, че са почти у дома, когато видят първото зърно на бялото, а гледките от храма са еднакво впечатляващи. ", "date": "2018.06.29", "title": "Ягодова луна озари стария храм на Посейдон"}
{"url": "https://www.blitz.bg/kriminalni/novi-strakhoviti-razkritiya-za-zverstvata-v-botevgradsko-na-bandata-na-retsidivista-pelov_news610123.html", "text": "Убитият в гангстерската престрелка беглец от затвора Владимир Пелов е ръководел свирепа банда за убийства, рекет, побои, палежи и търговия с дрога. Седмици след като дръзкият рецидивист бе ликвидиран в престрелка с Марио Панчев-Дебелия, антимафиотите проведоха мащабна акция в Ботевград и арестуваха сина на Пелов, който също се казва Владимир, както и още трима членове на бандата. Задържани бяха и ботевградският хазартен бос Тихомир Миков-Перуката, както и братята Тодор и Борис Ерменкови. Зрелищната акция на МВР се проведе във вторник следобед в момент, когато в парламента се дебатираше по вота на недоверие към правителството по темата „Вътрешен ред и сигурност”. Опозицията иска оставката на кабинета заради поредица и недобра работа на МВР.  Арестуваните Владимир Пелов, Тихомир Миков-Перуката и братята Тодор и Борис Ерменкови са обвинени в организирана престъпна група, извършвала убийства, палежи и побои. Бандата е действала от далечната 2011 година, като неоспоримият лидер е бил издъхналият в престрелката в Ботевград беглец от затвора Владимир Пелов.  Позовавайки се на свой източник в МВР, „Уикенд” съобщава, че хората на Владимир Пелов са замесени в 5 убийства, 2 палежа и 3 опита за покушение. Някои от мокрите поръчки са извършени лично от Пелов-старши, но с помощта на сина му и братята Ерменкови. Разследващите твърдят, че поръчител на повечето престъпления е ботевградският сенчест бизнесмен Тихомир Миков-Перуката. Мъжът е сред най-богатите жители на Ботевград, стопанисва казино, дискотека и няколко магазина в града, а според мълвата контролира и търговията с дрога и проституция в Ботевград.  Тишо Перуката попада на мушката на криминалистите още на 3 април, когато Владимир Пелов и съкилийникът му Радослав Колев избягаха зрелищно от Софийския затвор, въоръжени с пистолет и нож. Тогава основният заподозрян за доставка на огнестрелното оръжие бе именно Миков, който е бивш работодател на Пелов.  Според ченгетата Тишо Перуката е поръчител на няколко знакови убийства, извършени през последните години в Ботевград, за които заподозрян като изпълнител бе офейкалият от затвора гангстер. Сред убийствата, приписвани на бандата на Пелов и Перуката, е екзекуцията на братята цигани Цветан и Марко Петрови. Те бяха застреляни през пролетта на 2016 година, а дни след убийството им ченгетата задържаха Владимир Пелов и сина му.  Докато Пелов-старши бе в ареста, той бе осъден на 32 години затвор за дързък въоръжен обир на златарско ателие в Ботевград, отвличане и стрелба срещу полицаи. Синът му Владимир изкара няколко дни в ареста, след което бе освободен, без да му бъдат повдигнати обвинения за двойната екзекуция на братята Петрови. Тогава разследващите подозираха като поръчител на двойното убийство именно Тихомир Миков, който също бе задържан за няколко часа, но впоследствие освободен поради липсата на доказателства.  Докато Пелов е в затвора, групата изобщо не бездейства. Според криминалистите неговият син и сподвижниците му Тодор и Борис Ерменкови опитват да ликвидират Васил Василев-Петела, за когото в Ботевград се мълви, че е един от маститите дилъри на наркотици в града. През есента на 2017 г.  Петела е атакуван от двама маскирани и въоръжени лица пред дома си, но успява да избяга. Преди това, през 2015 година, срещу него има два бомбени атентата, за които ченгетата са убедени, че са извършени от Владимир Пелов.  Петела е един от свидетелите срещу Тишо Перуката и братята Ерменкови, които според думите му лично са го заплашили, че ще го ликвидират.    ", "date": "2018.06.29", "title": "Нови страховити разкрития за зверствата в Ботевградско на бандата на рецидивиста Пелов!"}
