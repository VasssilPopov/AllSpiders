{"url": "https://www.blitz.bg/layfstayl/svetski/pomnite-li-kristina-koyato-be-obyavena-za-nay-krasivoto-dete-na-21-i-vek-taka-izglezhda-tya-sega-snimki_news536855.html", "text": "\n Кристина Пименова е родена на 27-ми декември 2005 година в Русия. Още в съвсем ранна възраст тя привлича вниманието на фотографите с кристалносините си очи и русите си коси. Така на 3-годишна възраст момичето вече е модел.  \nНа 5-годишна възраст пък има зад гърба си солиден опит в света на модата – тя участва в редица ревюта и фотосесии. Дори е обявена за най-красивото момиче на 21 век, съобщава ezine.bg \nКристина се е снимала и за рекламни кампании на най-луксозните брандове в света. С други думи, независимо от крехката си възраст тя вече може да се похвали с успех, какъвто дългогодишни модели не са успявали да постигнат. \nКъм днешна дата Кристина Пименова е на 11 години и продължава да се занимава с активно с моделство въпреки упреците на много хора, за които е нередно едно дете да е прекарало почти целия си живот на модния подиум. \nТя е все така красива и продължава да впечатлява с визията си. Популярна е не само в модните среди, но и в инстаграм, където я следват близо 2 милиони последователи. \n \n", "date": "2017.08.16", "title": "Помните ли Кристина, която бе обявена за най-красивото дете на 21-и век? Така изглежда тя сега (СНИМКИ)"}
{"url": "https://www.blitz.bg/svyat/obama-vleze-v-istoriyata-na-tuitr-s-tsitat-na-nelsn-mandela-snimka_news536804.html", "text": "Туитът на бившия президент на САЩ Барака Обама, свързан с безредиците, които възникнаха в Шарлотсвилл, се превърна в най-харесваното съобщение в историята на социалната мрежа. Цитатът от автобиографията на Нелсън Мандела „Дългият път към свободата”, който бившият ръководител на САЩ използва, надмина по популярност дори печалния туит на Ариана Гранде след майския атентат в Манчестър.\n„Никой не се е родил с омраза към друг човек, заради цвета на кожата му или това от къде идва, или религията му... Хората трябва да се научат да мразят, и ако те могат да се научат да мразят, то те могат да бъдат научени да обичат... Защото любовта е по-естествена за човешкото сърце от омразата“, написа Обама. \nПървият от трите му поста по темата събра над 2.9 млн. лайка, като броят на харесванията не спира да расте. \nКакто БЛИЦ съобщи, един човек загина и 19 са ранени след като Dodge Charger се вряза в група от двайсетина протестиращи срещу демонстрация на крайно-десни в американския град Шарлотсвил, съобщиха \"Сън\" и \"Фокс Нюз\". \nГубернаторът на щата Вирджиния Тери Маколиф обяви извънредно положение в целия щат, а не само в Шарлотсвил, който стана арена на кървави свирепи сблъсъци между крайно-десни демонстранти (сред които членове на Ку-Клукс-Клан и неонацисти), контра-протестиращи и полиция. \nПрезидентът Доналд Тръмп осъди насилието в града. Превод: БЛИЦ \n \n", "date": "2017.08.16", "title": "Обама влезе в историята на Туитър с цитат на Нелсън Мандела (СНИМКА)"}
{"url": "https://www.blitz.bg/svyat/tragediya-v-retimno-spruzi-se-udavikha-v-moreto-v-opit-da-spasyat-detsata-si_news536816.html", "text": "35-годишни съпрузи загубиха живота си в морето, докато се опитваха да спасят двете си малки деца, изпаднали в опасност. Трагедията се разиграла снощи в къмпинг в Ретимно, Гърция, съобщава \"Български новини\".\nОколо 21.00 часа двойката от Ираклион открила, че две от децата ги няма и в следващия момент чули писък от към бурното море. \nДвойката скочила в морето, но с мъка се задържали на повърхността. В същото време, собственикът на механата, разположен на плажа, успял да извади момчето към брега, а къпещите се помогнали на малкото момиченце. \nИ двамата родители обаче не  успели да изплуват, въпреки опитите на хората от брега да ги спасят. Мъжът и жената са извадени от водата, но въпреки опитите на медиците, са загубили живота си. \n \n", "date": "2017.08.16", "title": "Трагедия в Ретимно: Съпрузи се удавиха в морето в опит да спасят децата си"}
{"url": "https://www.blitz.bg/ikonomika/cilen-cpad-na-petrolnite-zapaci-v-cashch-tsenata-probva-da-se-vzstanovi_news536820.html", "text": "\n Цeнитe нa пeтpoлa в cpядa ce пoĸaчвaт нa фoнa нa дaннитe зa знaчитeлнo пoнижeниe нa зaпacитe oт cypoвинaтa в CAЩ и cилнoтo ceзoннoтo тъpceнe.  \nCтoйнocттa нa oĸтoмвpийcĸитe фючъpcи зa Вrеnt нa Лoндoнcĸaтa бopca ІСЕ Futurеѕ cyтpинтa нapacтвa c 29 цeнтa - дo $51,09 зa бapeл. Цeнaтa нa aмepиĸaнcĸия eтaлoн WТІ c дocтaвĸa ceптeмвpи нa Нюйopĸcĸaтa cтoĸoвa бopca (NYМЕХ) в cъщoтo вpeмe ce пoвишaвa c 21 цeнтa - дo $47,77 зa бapeл, информира  . \nCпopeд дaннитe нa Aмepиĸaнcĸия инcтитyт пo пeтpoлa (АРІ), пyблиĸyвaни във втopниĸ, зaпacитe oт пeтpoл в CAЩ пpeз минaлaтa ceдмицa ca cпaднaли c 9,2 млн. бapeлa. Oфициaлнитe дaнни нa aмepиĸaнcĸoтo eнepгийнo миниcтepcтвo щe излязaт пo-ĸъcнo днec. \nAнaлизaтopитe oчaĸвaт тe дa oтчeтaт пoнижeниe нa зaпacитe oт cypoвинaтa c 3,4 млн. бapeлa. B пoдĸpeпa нa пaзapa ca и cъoбщeниятa, чe дoбивът в нaй-гoлямoтo нaxoдищe нa Либия - Aш Шapapa, във втopниĸ e нapacнaл дo 230 xил. бapeлa нa дeнoнoщиe oт 200 xил. бapeлa в нeдeля. Либия e ocвoбoдeнa oт зaдължeния пo cпopaзyмeниeтo зa cъĸpaщaвaнe нa дoбивa oт OΠEK и 11 cтpaни пpoизвoдитeлĸи извън ĸapтeлa. \nB cъщoтo вpeмe Eĸвaдop, yчacтниĸ в пaĸтa, зaяви нaмepeниe дa oгpaничи дoбивa cи нa тeĸyщoтo нивo oт 541 xил.бapeлa нa дeнoнoщиe, зa дe нe дoпycнe cpив в изпълнeниeтo нa цeлитe нa cпopaзyмeниeтo.\n", "date": "2017.08.16", "title": "Cилeн cпaд нa петролните зaпacи в CAЩ, цената пробва да се възстанови"}
{"url": "https://www.blitz.bg/layfstayl/za-damite/dami-plachete-nyu-york-tayms-razkri-sekst-pri-sotsializma-e-bil-po-dobr-eto-kakvo-razkazva-edna-blgarka_news536774.html", "text": "Жените са се радвали на по-голямо сексуално удоволствие по време на социализма. Това твърди авторитетният американски ежедневник „Ню Йорк таймс” в свой материал, посветен на интимните ласки в Източния блок.\nИзданието цитира сравнително социологическо проучване сред жените в Източна и Западна Германия, проведено след обединението през 1990 година, което установило, че дамите от ГДР имали два пъти повече оргазми, отколкото западните госпожи, пише „Телеграф”. \n  \n„Когато американците мислят за комунизма в Източна Европа, те си представят ограниченията за пътуване, мрачните пейзажи от сив бетон, нещастните мъже и жени, кретащи на дълги опашки, за да пазаруват  в празни магазини, и служби за сигурност, навиращи си носа в личния живот на гражданите. \n  \nДокато голяма част от това е вярно, нашият колективен стереотип за комунистическия живот не разказва цялата история. Някои вероятно си спомнят, че жените от Източния блок се радваха на много права и привилегии, които не бяха известни в либералните демокрации тогава, включително големи държавни инвестиции в тяхното образование и обучение, пълното им включване в работната сила, щедри отпуски за майчинство и гарантирана безплатна грижа за децата. Но има едно предимство, което получи малко внимание: жените се радваха на повече сексуално удоволствие по време на комунизма, пише „Ню Йорк таймс”. \n  \nИзданието посочва като пример българката Ана Дурчева, чийто сексуален живот навремето е бил по-удовлетворяващ от този на дъщеря й, която живее доста по-стресиращо днес. „Всичко, което прави, е работа и работа, и когато се прибира у дома през нощта, е прекалено уморена, за да бъде със съпруга си. Но няма значение, защото и той е изморен”, разказва г-жа Дурчева. \n„Разбира се, някои неща бяха лоши през това време, но животът ми беше пълен с романтика. След развода си имах работа и заплата и не ми трябваше мъж да ме подкрепя. Можех да правя това сама, както пожелаех”, споделя 72-годишната жена пред „Ню Йорк таймс”.  \n \n", "date": "2017.08.16", "title": "Дами, плачете! \"Ню Йорк таймс\" разкри: Сексът при социализма е бил по-добър. Ето какво разказва една българка"}
{"url": "https://www.blitz.bg/svyat/al-kayda-napadna-umereni-glavorezi-v-siriya-prevze-im-shchaba-i-sklada-s-protivoraketi-tow_news536762.html", "text": "Бившите съюзни групировки „Джебхат ан-Нусра” и „Нур ал-Дин аз-Зинки” отново влезли в остър въоръжен конфликт в сирийските провинции Идлиб и Алепо, съобщи rusvesna.su с позоваване на сирийски източници.\nБЛИЦ припомня, че групировката „Джебхат ан-Нусра” е сирийският клон на „Ал Кайда”, а „Нур ал-Дин аз-Зинки” получи световна известност, когато един от членовете й публично отряза главата на пленен палестински юноша. \n  \nДо неотдавна двете бандитски формирования поддържаха сравнително мирни отношения, докато „Ал-Зинки” отказаха да се подчинят на искането на „Нусрите” да ликвидират един от своите пунктове за управление. \n  \nВ отговор сутринта на 13 август отряди на „Джебхат ан-Нусра” атакували позиции на „Зинките” в град Кафер Харма северозападно от Алепо. В резултат „Нусрите” пленили няколко полеви командири и редови джихадисти на противниците си. \n  \nПотърпевшата групировка обвинила нападателите в завладяване на склад с ПТРК TOW и отвличане на свои членове в района на Джамия Ар-Рихал. \n  \nРеакцията на „Зинки” не закъсняла. Буквално след два часа в района на Кафер Харма е пленен ковчежникът на „Нусрите” с 30 хил. долара за заплати. \n  \nВ официално изявление „Нусрите” отрекли всички обвинения. \n  \nНапоследък влиянието на групировката „Хайят Тахрир аш-Шам” (Джебхат ан-Нусра) в провинция Идлиб нарасна многократно. Тя успя да подчини почти цялата провинция и завладя оръжието и боеприпасите от складовете „Ахрар аш-Шам”, след което започна да поглъща по-малките отряди. „Нур ал-Дин аз-Зинки” обаче се противопоставиха. \n  Превод и редакция: БЛИЦ \n \n", "date": "2017.08.16", "title": "„Ал Кайда” нападна „умерени главорези” в Сирия, превзе им щаба и склада с противоракети TOW"}
{"url": "https://www.blitz.bg/svyat/prikazno-zabogatyal-v-sashch-proizvoditel-na-pitsi-e-arestuvan-v-turtsiya_news536834.html", "text": "\n Световноизвестният производител на пици Хаккъ Акдениз - гражданин на САЩ, но от турски произход, е задържан в провинция Диарбекир, където е на почивка, предаде информационната агенция Догу хабер ажансъ (ДХА), цитирана от \"Фокус\".  \nЗадържането е станало вчера към 17.30 часа, когато Хаккъ Акдениз се е разхождал по улиците заедно със семейството си – съпругата Мая и 14-годишния син Серхат. Тримата са откарани за разпити в полицията. Причините за задържането им все още не са известни. \nРоденият в околия Силван на провинция Диарбекир Хаккъ Акдениз заминава преди години за САЩ за да си търси щастието. Безработен, безпаричен, гладен, отчаян и ровещ в кофите за боклук в Ню Йорк. \nСега има седем пицарии и един ресторант за суши и азиатски деликатеси; три пъти е шампион сред производителите на пици. Клиенти са му световно известни актьори, политици и бизнесмени. Името му е известно в много страни по света, посочва още ДХА.\n", "date": "2017.08.16", "title": "Приказно забогатял в САЩ производител на пици е арестуван в Турция"}
{"url": "https://www.blitz.bg/analizi-i-komentari/kissinger-associates-problemt-na-sashch-ne-e-putin-a-rusiya-koyato-e-i-shche-ostane-svetoven-igrach_news536836.html", "text": "\n Въвеждането на нови санкции от страна на Съединените щати върху Русия запрати отношенията между двете страни на най-ниското ниво, такова, каквото не се е наблюдавало след края на Студената война. Това коментира Томас Греъм, директор на Kissinger Associates, който е бил отговарящ за Русия в Съвета за национален сигурност на САЩ през 2004-2007. Неговият анализ е публикуван в „Политико“, цитиран от  . \nВсяка страна обвинява другата и твърди, че търси по-добри отношения, като се държи така, сякаш антагонизмът е просто нежелателна, но преминаваща фаза. Но докато мнозина в САЩ обвиняват за влошаването руския президент Владимир Путин, истината е, че отношенията между двете страни винаги са били нестабилни и периодите на сътрудничество са били кратки. \nСАЩ не само имат проблем с Путин. Имат проблем с Русия. Двете страни преплитат рога, откакто САЩ се очертават като голяма сила в края на XIX век и започнаха да се конкурират с Руската империя за влияние в Манджурия. Развитието на събитията по света може да е променило спецификата на съперничеството и технологичният напредък може да е увеличил рисковете. \nНо областите на несъгласие са останали постоянни: ценности, зони на влияние, принципи на световния ред. Дори намесата на Русия в американските вътрешни работи не е нищо ново. Това беше постоянна заплаха по време на 74-те години съветско комунистическо управление Времената, в които Вашингтон и Москва са работили заедно, са ограничени и никога не са били толкова приятелски, колкото традиционно са били изобразявани. \nДори великият антихитлеристки съюз по време на Втората световна война, който руснаците имат като олицетворение на сътрудничеството, беше подложен на подозрение. Войната се води по-скоро успоредно, отколкото общо, и завършва с уреждане, което разделя Европа между двата конфликтни лагера. Надеждите за повече взаимоотношения след смъртта на Съветския съюз бързо се оказаха илюзорни. \nВодейки се от мисленето си с липса на исторически контекст, САЩ вярват, че победата в Студената война означаваше, че Русия, както всички останали страни, нямаше друг избор, освен да приеме либерално-демократичния режим на свободния пазар, довел до просперитета и мира на Запад. \nПогълната от опустошителната социално-икономическа криза, Москва не толкова подкрепи, колкото се съгласи с творението на Вашингтон. Но тъй като руската икономика се възстанови и традиционните тенденции в страната се затвърдиха при Путин, историческите напрежения отново се появиха. Това приключи с изригването на кризата с Украйна преди три години и почти пълния срив на отношенията. \nСАЩ трябва да започнат от трудната истина: Русия скоро няма да се превърне в либерална демокрация, която се вписва удобно в западните структури. В същото време широкото присъствие на Русия на световната сцена е гарантирано от географското й положение в сърцето на Евразия, нейния ядрен арсенал и несравнимо богатство от природни ресурси - да не говорим за все по-способните ѝ военни, дипломатически корпус от световна класа и съзидателна научна общност, която е способна да използва най-съвременната технология за национална цел, както свидетелства руската мощ в киберпространството. Въпреки прогнозите за по-нататъшен спад Русия няма да изчезне като основен играч. \nВашингтон няма друг избор освен да се занимава с Русия, като повдига въпроса: Как да управляваме отношенията с една голяма и мощна страна, която е от решаващо значение за всеки траен режим на сигурност в Европа, не приема чужди ценности и се конкурира за влияние в други стратегически критични региони? \nЗадържането под контрол, подсилено с наказание чрез санкции, е една от възможностите - и сегашното предпочитание на политическата класа в САЩ. Но Вашингтон не може ефективно да изолира една от най-големите икономики в света, особено когато големи изгряващи незападни сили, особено Китай и Индия, не са готови да следват водещата роля на Америка. \nСанкциите, в крайна сметка, ще разочароват - особено когато Русия вярва, че нейните жизненоважни интереси са заложени, както в днешна Украйна, и че никакви стъпки, които не могат да доведат до капитулация, биха довели до отмяна на санкциите предвид всеобхватния антируски дух във Вашингтон. \nПо-добър вариант би бил да се ангажираме прагматично с Москва и да се съсредоточим върху управлението на геополитическото съперничество, за да намалим до минимум риска от пълен конфликт. САЩ трябва непрестанно да защитават жизнените си интереси, но да бъдат подготвени да намерят компромиси по други въпроси, стига да не застрашават основните си принципи. \nТова би означавало да се настоява за пълно възстановяване на териториалната цялост и суверенитет на Украйна, например, но да се посочи готовността да се търсят алтернативи на евентуалното членство на Украйна в НАТО, като се има предвид категоричната опозиция на Русия. \nСъщо така, САЩ трябва да защитават интегритета на своите избирателни процеси, но да са готови да обсъждат границите на приемлива намеса във вътрешните работи на другия, като се има предвид, че известна степен на намеса е неизбежна в днешния взаимосвързан свят. \nДруги ключови въпроси могат да бъдат разгледани в подобен дух. Неотложните глобални заплахи - разпространението на оръжия за масово унищожение, международен тероризъм, изменение на климата и пандемични заболявания - изискват съвместни действия от всички големи сили, включително Русия и САЩ. \nВашингтон и Москва трябва да признаят, че нарастващият глобален безпорядък налага по-балансирано взаимоотношение, което, без да се пренебрегват историческите разногласия, би движило напред интересите и на двете страни.  \n \n", "date": "2017.08.16", "title": "Kissinger Associates: Проблемът на САЩ не е Путин, а Русия, която е и ще остане световен играч"}
{"url": "https://www.blitz.bg/layfstayl/izvestnite-rozhdenitsi-na-16-avgust_news536796.html", "text": "\n  Днес повод за празнуване и почерпка имат: \n  У нас: Борислав Сарафов , зам. главен прокурор Инж. Георги Пангаров  , член на Комисията по досиетата Иван Тиков , управител на „Булфарма“ ООД и на грандхотел “Хебър”, гр. Пазарджик Йорданка Кузманова , актриса Красимира Стоянова , оперна певица Росен Барчовски , треньор по баскетбол Теодор Салпаров , волейболист, либеро на националния отбор на България, играещ спортен директор на Нефтохимик \n  По света: Боб Балабан , американски актьор, автор, продуцент и режисьор, един от продуцентите, номинирани за \"Оскар\" за най-добър филм за \"Госфорд Парк\" (2001), в който също се появява в ролята на Морис Вайсман. Филмът, в който може би сте го гледали, е „Гранд хотел Будапеща“ Джеймс Камерън , канадски режисьор, сценарист и продуцент, създател на двата най-касови филма в историята на киното „Титаник“ (който му носи три оскара в една вечер и „Аватар“ (2009). Други известни филми, режисирани от него, са „Пришълците“, „Терминатор“1 и 2, „Бездната“, „Истински лъжи“. На 26 март 2012 г. Камерън достигна до дъното на Марианската падина – в най-дълбоката й част, наречена The Challenger Deep, с батискафа „Deepsea Challenger - първият човек, който прави това в самостоятелно спускане и само третият човек, който го е направил досега. Кам Жиганде , американски актьор, познат като Джеймс в „Здрач“, Джак в „Бурлеска“, Райън Макарти в „Никога не се предавай“, Стивън в „Съквартирантът“ и др. Кристин Милиоти , американска актриса, участвала в сериали като „Семейство Сопрано“, „Рокфелер плаза 30“, „Добрата съпруга“, „Как се запознах с майка ви“ Мадона , американска певица и актриса с рождено име Мария Луиз Чиконе. \"Кралицата на попа\" често предизвиква противоречия в медиите и публиката. Призната за най-продаваната жена изпълнителка на всички времена от \"Гинес\" и на второ място след \"Бийтълс\" по успешни сингли Масуд Барзани , президент на Иракски Кюрдистан Пиер Ришар , френски актьор и режисьор.По-известни негови филми са „Високият рус мъж с черната обувка“, „Завръщането на високия рус мъж“, „Играчката“, „Това не съм аз, това е той“, „Рецептите на влюбения готвач“, „27 липсващи целувки“ Питър Уайсоф , американски физик и астронавт на НАСА, участник в четири космически полета със сумарно време в Космоса от 44 денонощия 08 часа 09 минути Роко Граната , белгийски певец, композитор и акордеонист, автор на една от най-известните песни в миналото - \"Марина\" и на други около 65 сингъла Рулон Гарднър , американски борец класически стил, олимпийски шампион от Олимпийските игри Сидни 2000 (категория 130 кг), победил на финала \"Руската мечка\" Александър Карелин, който дотогава няма нито една загуба в продължение на 13 години Стийв Карел , американски комедиен актьор, продуцент и писател, световноизвестен след участието си в шоуто „The Daily Show with Jon Stewart“ между 1999 и 2004 година. От 2005 участва в телевизионния сериал „Офисът“, който му носи и наградата \"Златен глобус\" през 2006 г. Сейф Али Хан , индийски актьор, снимал се във филми на Боливуд („Утрото може и да не настъпи“, „Аз и ти“, „Любов, вчера и днес“, „Раса“ 1 и 2 \n  \n \n", "date": "2017.08.16", "title": "Известните рожденици на 16 август"}
{"url": "https://www.blitz.bg/stsena/kgb-li-stoi-zad-szdavaneto-i-pesnite-na-svetovnoizvestni-muzikalni-grupi-napravili-furor-na-zapadnata-stsena_news536765.html", "text": "Sex Pistols, Clash, Ramones и други култови пънк групи се оказаха креатури на СССР според изказване на бившия агент на КГБ Александър Волошин. Целта била да се създадат нихилистични настроения и хаос сред младежите на Запад.\nВ интервю пред Националната руска телевизия (НТВ), той заяви, че че Съюзът на съветските социалистически републики (СССР) стои зад създаването на пънк сцената от 70-те години и финансира големи групи като по-горе изброените. \n\"Правителството на СССР по онова време изразходва стотици милиони рубли за тази тайна операция, предназначена да създаде абсолютен хаос и да обърне западните младежи към нихилистичната и антиамериканска идеологии\", обясни агентът. \nТой разказа още, че едни от най-популярните песни на Sex Pistols дори са написани от екип психолози и дейци на военната пропаганда на Съветския съюз. Послания като \"аз съм анархист\", \"Бог спаси кралицата от фашисткия режим\" и \"без бъдеще\" са имали за цел да прокарат вълна от цинизъм, насочена към към властта, да насърчават употребата на тежки наркотици и да примамват младежите с революционни идеи. \n\"Нашата мисия беше да използваме нагласата на тийнейджърите в наша полза и да превърнем западното поколение в декадентска култура, която да организира въстания и да доведе западните демокрации до абсолютен хаос\", призна с гордост Волошин. \n  \nИзточник:  \n", "date": "2017.08.16", "title": "КГБ ли стои зад създаването и песните на световноизвестни музикални групи, направили фурор на западната сцена?"}
{"url": "https://www.blitz.bg/svyat/intsident-szdade-naprezhenie-po-granitsata-mezhdu-indiya-i-kitay_news536768.html", "text": "Военнослужещи на Китай и Индия са влезли в спречкване в западната част на Хималаите – инцидент, който задълбочава допълнително напрежението по границата между двете държави, предава Reuters, цитирана от \"Фокус\".\nСпоред източник на Ню Делхи, индийските войници са осуетили опит на група китайски военни да навлязат в индийска територия в областта Ладах. Някои от китайците са носели железни пръти и камъни. Схватката е завършила с леко пострадали войници и от двете страни.  \nКъм момента няма официален коментар за инцидента нито от Ню Делхи, нито от страна на Пекин.\n", "date": "2017.08.16", "title": "Инцидент създаде напрежение по границата между Индия и Китай"}
{"url": "https://www.blitz.bg/svyat/merkel-shche-uchastva-na-zhivo-v-youtube-i-shche-otgovarya-na-vprosi_news536769.html", "text": "Близо пет седмици преди изборите за федерален парламент, потребителите на „Ютюб“ ще получат шанс да задават въпроси на германския канцлер Ангела Меркел в рамките на цял час – при това на живо, съобщава националният ежедневник Die Zeit, цитиран от \"Фокус\"\nАбонирани за канала, по който ще бъде излъчено интервюто, са повече от три милиона души. За Меркел това е второто подобно интервю, след като преди две години се включи в друга подобна инициатива. \n", "date": "2017.08.16", "title": "Меркел ще участва на живо в YouTube и ще отговаря на въпроси"}
{"url": "https://www.blitz.bg/obshtestvo/5-miliona-dolara-struvala-druzhbata-na-tsvetan-vasilev-s-bivshiya-gubernator-bil-richardsn_news536732.html", "text": "5 милиона долара! Толкова струва приятелството между бившия губернатор Бил Ричардсън и банкера-беглец Цветан Василев. Парите, които идват от източения трезор, са били плащани в продължение на четири години на Атлантическия съвет, в който е Ричардсън.\n“Защо “Ричардсън” застава на страната на Цветан Василев”. Под такова заглавие в началото на седмицата, в издаваното от Огнян Донев, българско онлайн издание „Клуб Зет“, се появи статия на американския лобист Бил Ричардсън. \nБившият губернатор на щата Ню Мексико е един от наетите, от укриващия се в Белград банкер-беглец Цветан Василев, бивши американски правителствени служители и политици, които срещу съответните хонорари са новите “остриета” в кампанията по защита на основния виновен за фалита на четвъртата по големина българска банка, съпроводено с източването на над 2,5 млрд. лв. и нанесенищети на бюджета на държавата в размер на над 5 млрд. лв, пише  . Още при старта на “активното мероприятие” по осигуряване на защита на Василев по т.нар. Закон “Магнитски” в началото на месеца, Ричардсън бе обяснил пред американския сайт The Hill, че се познава с Цветан Василев от времето, когато двамата са били ангажирани в Атлантическия съвет (Atlantic Council). Оказва се, че „доброто познанство“ между Ричардсън и Василев има своята цена. \nПри това доста висока цена, платена от парите на Фонда за гарантиране на влоговете в банките, т.е. от българския народ, чийто бюджет трябваше да поеме щетите от “кражбата на века”. И изобщо не става въпрос за сумата от 50 000 щатски долара, която Цветан Василев е платил на лобистката компания “Джейсън Уотърман интернешънъл”, нито дори за самолетните билети от “първа класа”, с която бившите агенти на специалните служби са пътували до Белград, за да беседват с беглеца от правосъдието. Проследяването на “доброто познанство” между Бил Ричардсън и Цветан Василев показва, че то се крепи на сума от порядъка на над 5 млн. щатски долара. \nДостатъчно солиден аргумент, дори за Съединените щати, е Василев да бъде представян за “борец срещу корупцията” и жертва на несъществуващ заговор. \nРазбира се, никой не очаква своеобразната застраховката или купуването на индулгенция, която Цветан Василев е направил още докато се е изживявал като властелин на най-бедната държава в Европейския съюз, да е извършено директно по сметка на “Ричардсън сентър фор глобал ингейджмънт” на бившия губернатор на Ню Мексико. \nВасилев си е подсигурил защита от американски лобисти, като в продължение на години е бил спонсор на “Атлантическия съвет”, откъдето по думите на самия Ричардсън, двамата имат “добро познанство”. Всичко започва през 2010-а година, когато на два пъти от сметките на “Бромак” ЕООД (мажоритарният собственик на КТБ – бел. ред.) към Атлантическия съвет са трансферирани общо 350 000 долара. Atlantic Council е изключително влиятелна международна лобистка организация, осигуряваща възможности за контакти между тези, които я спонсорират и бивши правителствени служители и политици от влиятелни страни. Организацията има ценоразпис относно категоризацията на мероприятията и цената на участието в тях. На големите международни форуми лектори са изтъкнати имена от световната политика и култура, влиятелни бизнесмени, дори бивши американски президенти и бивши ръководители на НАТО. \nОсвен конференции, два пъти в годината се провеждат и тържествени вечери: през пролетта –Distinguished Leadership Award Dinner и през есента – Atlantic Council Global Citizen Awards Dinner. На тържествените вечери присъстват почетни гости, а спонсорите получават определен брой места, според направените дарения, което обяснява и двата транша от сметката на “Бромак” ЕООД на Цветан Василев в КТБ към лобистката организация. През 2011 г. Цветан Василев плаща още 100 хил. долара по сметка на Atlantic Council, за да присъства на пролетната вечеря. Същата година, но през месец ноември в Истанбул се провежда Черноморски енергиен и икономически форум, в която участва и Бил Ричардсън, който е бил и министър на енергетиката на САЩ. От програмата на форума, организиран от Атлантическия съвет край Босфора разбираме, че негов участник е бил и Цветан Василев. \nНа международната конференция в Турция участие има и тогавашният български министър на икономиката и енергетиката Трайчо Трайков, който в края на миналата година се провали като кандидат за президент на олигархичните кръгове у нас. 2012-та година се оказва ключова за сътрудничеството между Василев и Атлантическия съвет, защото тогава спонсорските суми значително нарастват, а се взима и решение за стратегическо партньорство. Банкерът-беглец прави лично дарение, второ от името на “Бромак” ЕООД и трето, което е забележително – от името на КТБ. Само дарението на Цветан Василев е в размер на четвърт милион долара. През 2012-та година, Цветан Василев участва в три вечери на Атлантическия съвет. \nПрез ноември 2012 г., Василев потвърждава намерението си в следващите пет години, да прави ежегодни дарения за лобистката организация в размер на половин милионщатски долара на година или общо 2,5 млн. долара. Договорите, по които Atlantic Council се явява бенефициент на даренията, са сключени с КТБ и “Бромак” ЕООД на Цветан Василев. През 2013 г. Василев прави ново лично дарение към Атлантическия съвет, което е в размер на 1 млн. долара. Парите, обаче, изобщо не идват от “личните спестявания” на фараона, а от фирми-бушони. Схемата е реализирана, като сумата е преведена от личната сметка на Василев в КТБ към Atlantic Council, но преди това,собственото на Василев дружество “Фина Ц” ЕООД му я осигурява. „Фина Ц“ ЕООД от своя странае „захранено“в същия ден, точно с 1 млн. долараот друга фирма-бушон – “ИПС” АД (Двете фирми са ползвани от Василев за източването на КТБ – бел. ред.). \nПарите на “ИПС” АД пък идват от продажбата на облигации на дружеството “Нордън Лайтс”. А самите облигации, те са закупени от банков кредит, предоставен от КТБ на “ИПС” АД. Към месец юни 2014 г., т.е. когато източената от Василев КТБ рухва, задълженията на “ИПС” АД към самата банка надхвърлят 90 млн. лева. Тоест Atlantic Council на практика получава 1 млн. долара, но не от „дарителя“ Василев, а от вложителите в КТБ, които още на следващата година ще се окажат в положението на измамени, след рухването на най-голямата финансова пирамида в българската история. Идентична е схемата, по която е било осигурено дарението на “Бромак” ЕООД към Атлантическия съвет. \nКТБ отпуска кредит на фирмата-бушон „Корси Маунтин Рисорт“(имаща необезпечени кредити за близо 70 млн. лв. от банката), която същия ден ги превежда на друго подставено дружество – „Булит 2007“ ЕООД, което пък веднага попълва с тях сметката на „Бромак“ ЕООД. Така следите на парите, водещи към КТБ, формално са „заличени“, за да може Василев гордо да ги „дари“ на добрите си приятели от Атлантическия съвет, твърдейки, че са от личното му дружество. Светлото минало на бившия губернатор Като много от публичните фигури на нашето съвремие, бившият министър на енергетиката и бивш губернатор на Ню Мексико Бил Ричардсън, има и недотам “светли” моменти в своята професионална биография, в която присъства и желанието му да бъде кандидат за президент на демократите. \n“Бил Ричардсън е затънал в скандал”, пише през 2009 г. списание “Политико” в материал, който разкрива редица нередности около финансиране на една от кампаниите на бившия губернатор на Ню Мексико. През 2011 г., “Ню Йорк Таймс” съобщава, че Ричардсън се е оказал във фокуса на разследване. В богатата биография на американския защитник на Цветан Василев, името му присъства в опит да покрие факти около един от най-големите скандали в историята на Белия дом – аферата “Моника Люински”. В периода 18 февруари 1997 – 18 август 1998 година, Ричардсън е посланик на Съединените американскищати в ООН. В края на 1997 г., броени седмици преди скандалът с извънбрачната връзка на тогавашния американски президент Бил Клинтън със стажантката в Белия дом да стане публично достояние, Ричардсън лично предлага на Люински работа в представителството на САЩ в ООН, като й гарантира солидно възнаграждение. Тя отказва. Месеци по-късно, в последвалия 21-дневен процес пред Сената, Бил Ричардсън се оправдава, че когато е отправял предложението за работа на Моника Люински в ООН, не е знаел за любовната й афера с президента.  \n", "date": "2017.08.16", "title": "5 милиона долара струвала дружбата на Цветан Василев с бившия губернатор Бил Ричардсън"}
{"url": "https://www.blitz.bg/svyat/unikalna-kniga-za-trmp-totalno-shche-promeni-mnenieto-vi-za-nego_news536798.html", "text": "Сборник със съобщения на президента на САЩ Доналд Тръмп в Туитър, илюстриран от карикатуриста Шанън Уилър, е вече по книжарниците в страната.\n В анотацията към сборника пише, че 32-рият президент на САЩ Франклин Рузвелт е имал радио, 35-тият Джон Кенеди е имал телевизия, а Тръмп има Туитър, предаде БНТ. \nАвторът на сборника смята, че туитовете на Тръмп дават възможност да се разберат особеностите на характера му, възприеман от мнозина като непредсказуем.  \nСлед встъпването си в длъжност Тръмп започна много активно да използва официалния президентски акаунт в Туитър, но успоредно продължи и да публикува съобщения на личната си страница в социалната мрежа. \nТръмп е казвал, че ако не беше имал възможността да общува пряко с привържениците си чрез социалните мрежи, никога нямаше да стане президент. \nПрофилът на Тръмп, създаден през март 2009, има 35 милиона последователи, а в него са публикувани над 35 000 съобщения.  \nТръмп обича да изтъква, че тази платформа му позволява да се свързва с американците без посредничеството на бюрократите и водещите медии. \n", "date": "2017.08.16", "title": "Уникална книга за Тръмп тотално ще промени мнението ви за него!"}
{"url": "https://www.blitz.bg/stsena/di-kaprio-izneveri-na-printsipite-si-aktort-zabrsa-oslepitelna-bryunetka-snimki-18_news536794.html", "text": "Холивудската звезда Леонардо ди Каприо, който през пролетта обяви, че се е разделил с модела Нина Агдал, отново е влюбен, гърмят западните медии. Този път обаче актьорът е изневерил на собствените си принципи и е хлътнал до уши в ослепителна брюнетка.\nСърцето на Ди Каприо сега принадлежи на 23-годишната немска манекенка Лорена Рае. \nДвамата все по-често се появяват пред публика. \nСтройната красавица го придружаваше на фестивала в Кан, двамата се забавляваха и на яхта край Лазурния бряг. \nИзглежда моделката споделя страстта на актьора към дългите разходки на колело, защото наскоро двамата повъртяха педали по улиците на Ню Йорк. Превод: БЛИЦ \n", "date": "2017.08.16", "title": "Ди Каприо изневери на принципите си! Актьорът забърса ослепителна брюнетка (СНИМКИ 18+)"}
{"url": "https://www.blitz.bg/layfstayl/svetski/skrbna-vest-ot-kholivud-vnezapno-pochina-edinstveniyat-sin-na-natali-koul_news536803.html", "text": "\n Синът на американската певица Натали Коул - Робърт Янси, нейно единствено дете - почина на 39 години в Лос Анджелис, предават осведомителните агенции. Службите, от които било поискано да проверят здравословното му състояние, намерили в понеделник през нощта Янси мъртъв в дома му. \nЛелята на Янси, Тимолин Коул Огъстъс, каза за АП, че племенникът й изглежда е починал от сърдечен удар. От регионалната служба за съдебна медицина посочиха, че случаят е докладван като естествена смърт, но ще бъде извършена аутопсия. \nНатали Коул почина през 2015 г. на 65 години от сърдечна недостатъчност, а бащата на Янси - Марвин умира от сърдечен удар през 1984 г. на 34-годишна възраст. Лелята на Робърт Янси каза, че той ще бъде погребан до прочутата си майка и легендарния си дядо Нат Кинг Коул в Глендейл.\n", "date": "2017.08.16", "title": "Скръбна вест от Холивуд: Внезапно почина единственият син на Натали Коул"}
{"url": "https://www.blitz.bg/svyat/sluchai-na-zapadnonilska-treska-sa-otkriti-v-srbiya_news536750.html", "text": "Три случая на Западнонилска треска са регистрирани в Сърбия, предава македонската информационна агенция „Макфакс“, цитирана от \"Фокус\"\nСъгласно разпространената информация от местните здравни власти, до 11 август в страната са регистрирани трите случая на заразяване с Вирус на западнонилската треска, който се пренася от комари.  \nЗападнонилската треска първи е регистрирана за първи път в Сърбия през 2012 г. Инкубационният период е от два до 14 дни и повечето хора (80-90 на сто), заразени с вируса нямат симптоми. При 10 до 20 на сто от заразените, симптомите са подобни на грип. Вирусът може да доведе до фатален край, ако не бъдат взети мерки. Най-уязвими са по-възрастните хора.\n", "date": "2017.08.16", "title": "Случаи на Западнонилска треска са открити в Сърбия"}
{"url": "https://www.blitz.bg/svyat/politsiyata-atakuva-protestirashchi-ss-slzotvoren-gaz-i-vodni-ordiya-vv-frantsiya_news536754.html", "text": "Френските сили за сигурност употребиха сълзотворен газ и водни оръдия срещу демонстранти, протестиращи срещу създаването на хранилище за ядрени отпадъци в региона Лотарингия (част от новия регион Гранд Ест от 2016 г. ), съобщава германският национален ежедневник Die Frankfurter Allgemeine Zeitung, цитиран от \"Фокус\".\nМерките са приложени в отговор на насилие от страна на демонстрантите, които са хвърляли камъни и бутилки със запалителна течност срещу правоохранителните органи. В резултат на сблъсъците има пострадали както от страна на демонстрантите, така и от полицията.  \nСпоред различни оценки в демонстрацията са участвали между 300 и хиляда души. \n", "date": "2017.08.16", "title": "Полицията атакува протестиращи със сълзотворен газ и водни оръдия във Франция"}
{"url": "https://www.blitz.bg/stsena/margo-robi-shche-uchastva-vv-film-na-tarantino-za-ubita-aktrisa_news536757.html", "text": "Според мълвата следващият филм на режисьора ще е около убийствата на Чарлс Менсън, а в ролята на злополучната съпруга на Роман Полански, ще е не коя да е, а самата Марго Роби. Няма как да не забележим известната прилика между двете високоскулести блондинки.\nШарън Тейт, която била убита от членовете на култа Менсън през 1969 г., е била бременна в осмия месец. Американската актриса и модел е била брутално намушкана заедно с четирима други нейни приятели на 8 август 1969 г. в дома й в Лос Анджелис от членове на семейство Мансън. Работейки по нарежданията на сега известния Чарлс Менсън, убийството се смята за отмъщение за неуспешен договор за запис.  \nДруги холивудски звезди заинтересовани от предстоящия филм са Самюъл Джаксън, Брад Пит и Дженифър Лорънс, пише Elle.  \n \n", "date": "2017.08.16", "title": "Марго Роби ще участва във филм на Тарантино за убита актриса"}
{"url": "https://www.blitz.bg/svyat/izvergite-ot-islyamska-drzhava-publikuvakha-novi-uzhasyavashchi-snimki-18-ot-ekzekutsii-i-zhestoki-srednovekovni-nakazaniya_news536758.html", "text": "Главорезите от „Ислямска държава” разпространиха нова порция смразяващи кадри с екзекуции и различни наказания по време на контрола на терористичната организация върху Дамаск, столицата на Сирия, съобщава \"Дейли Мейл\".\nНа една от шокиращите снимки може да се види как мъж е поставен на ръба на висока сграда преди да бъде бутнат и да намери смъртта си. \"Престъплението\" му се оказва неговата хомосексуалност. \nНа друга снимка, мъж е със завързани очи след като едната му ръка е била отсечена от джихадистите заради кражба. Мъже в зелени дрехи, явно изучавали медицина, превързват раната, докато очевидци наблюдават отстрани.      \nНа следващия кадър, публикуван от терористите, мъж е бит с пръчки на улицата, защото... си е позволил да изпуши цигара, което е забранено при наложените порядки от \"Ислямска държава\".  \n  \nПоредната фотография, запечатала зверството на джихадистите, показва как мъж със завързани очи е прострелян в главата по средата на улицата, защото е решил да се откаже от исляма. Превод и редакция: БЛИЦ  \n  \n \n", "date": "2017.08.16", "title": "Извергите от \"Ислямска държава\" публикуваха нови ужасяващи СНИМКИ 18+ от екзекуции и жестоки средновековни наказания"}
{"url": "https://www.blitz.bg/svyat/kiberataka-udari-shotlandskiya-parlament_news536759.html", "text": "Шотландският парламент е ударен от кибератака, подобна на тази в Уестминстър, извършена миналата седмица, съобщава вестник The Guardian, цитиран от \"Фокус\". Целта на атаката са били имейлите на членове на шотландския парламент и правителството\n„Системите за наблюдение на парламента са показали, че в момента сме цел на брутална кибератака“, обяви говорител на правителството във вторник следобед. „Строгите мерки за киберсигурността на парламента са разпознали атаката в ранен етап и са задействали защитни механизми, подготвени за такива случаи. Системите ни остават действащи“, увери говорителят. \nАтаката идва няколко седмици след друго подобно нападение в Уестминстър, когато паролите на близо 90 имейл акаунти със слаба парола бяха разбити. Членове на парламента подозират, че и зад двете атаки стоят руски или севернокорейски хакери. \n", "date": "2017.08.16", "title": "Кибератака удари шотландския парламент"}
{"url": "https://www.blitz.bg/svyat/otmenyat-v-posledniya-moment-deportatsii-na-bezhantsi-v-germaniya_news536764.html", "text": "Депортациите със самолет на отхвърлени кандидати за получаване на бежански статут в Германия са все по-често отменяни, съобщава вестник Bild, цитиран от \"Фокус\".\nПрез първата половина на текущата година до отмяна на екстрадиция от страната се е стигнало в 387 случая, като причините са свързани с оказана съпротива или внезапно заболяване на мигрантите. \nДанните за отменените депортации показват ръст с 71 % в сравнение с първото полугодие на 2016 г., става ясно от информация, предоставена от федералното вътрешно министерство в Берлин.\n", "date": "2017.08.16", "title": "Отменят в последния момент депортации на бежанци в Германия"}
