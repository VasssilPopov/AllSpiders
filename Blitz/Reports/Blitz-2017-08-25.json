{"url": "https://www.blitz.bg/zdrave/amerikanski-profesor-razkri-istinskata-prichina-da-naddavame-teglo-s-napredvane-na-vzrastta_news538951.html", "text": "\n Много от нас са го изпитали на гърба си: С течение на годините става все по-трудно да поддържаме теглото си. Но някога чудили ли сте се защо натрупваме килограми, когато остаряваме? Жокер: Твоите хранителни навици всъщност не са виновни, пише beu.bg. \n „Има редица причини”, обяснява д-р Каролин Аповиан, директор на Центъра за хранене и тегло в Бостънския медицински център, професор в Университетската болница на Бостънския университет, и заместник-председател на Общността по затлъстяване. Промяната в хормоните, по-заседналият начин на живот, увеличаването на стреса и намаляването на съня поради допълнителните отговорности са само няколко от тях. И това е интересно:  \n \"Но основната причина за увеличаването на теглото на средна възраст е естествената загуба на мускулна маса, която всички изпитваме \", казва д-р Аповиан, \"Например, колкото повече мускулна маса имаме, толкова повече калории ще горим. \n Нашата мускулна маса естествено започва да намалява около 30-годишна възраст и този процес, наречен саркопения ,  се ускорява към 40-годишна възраст . Освен ако не се направи нещо за активна защита и изграждане на тази мускулна маса, тялото ни ще изисква по-малко калории, метаболизмът ни ще се забави, а загубеният мускул ще бъде заменен с мазнини. \n Какво можете да направите, за да предотвратите саркопенията? Д-р Аповиан предлага три съвета: \n 1.\"Упражнявайте се с тежести най-малко два пъти седмично, като увеличавате както теглото, така и интензивността, докато напредвате\", казва тя. \n 2.\"Спазвайте диета, богата на постни протеинови източници, включително протеинови смутита.\" \n 3.\"Набавяйте си достатъчно сън\", заключава доктор Аповиан. \"Сред другите ползи за здравето, сънят дава на тялото време да възстанови мускулите.\" \n", "date": "2017.08.25", "title": "Американски професор разкри истинската причина да наддаваме тегло с напредване на възрастта"}
{"url": "https://www.blitz.bg/svyat/kakvo-se-sluchva-sled-kato-adt-sleze-v-shveytsariya_news538856.html", "text": "В Швейцария спасителни екипи продължават да издирват 8 души, които изчезнаха при свлачище в източната част на страната, съобщава БНТ.\nБедствието било предизвикано от скална маса, която се е свлякла от височина около 3400 метра. От върха на планината са паднали около 4 милиона кубически метра скали. \nОбразувалият се кален поток се свлече към близко село и разруши около 10 сгради там. Жителите бяха евакуирани.\n", "date": "2017.08.25", "title": "Какво се случва, след като адът слезе в Швейцария?"}
{"url": "https://www.blitz.bg/svyat/tova-li-e-noviyat-pikaso-video_news538883.html", "text": "\n Наричат го „малкият Пикасо“. Фархад Нури е 10-годишен афганистанец. Преди две години тръгнал със семейството си към Европа. От 8 месеца живее в бежански лагер в Белград. Там бързо открили таланта на Фархад. Момчето започнала да рисува на 6 години. В бежанския лагер се записал на курсове по рисуване и фотография. \nТой споделя, че отделя по  два, три часа на ден за рисуване.  Обича да рисува лица и портрети. Фархад много иска да зарадва някого. С негови снимки и рисунки е била организирана  благотворителна изложба.  Средствата са дарени за лечението на болното момче Неманя Дамчевич. \n„Болните се нуждаят от внимание. Исках да направя нещо за него. Искам да правя анимация, да правя филми. Искам да следвам. Искам да стана добър художник...Да следвам и да живея добре...“, споделя 10-годишният талант. \nСърбия вече е предложила гражданство на семейство Фархад. \nИзточник: Darik\n", "date": "2017.08.25", "title": "Това ли е новият Пикасо? (ВИДЕО)"}
{"url": "https://www.blitz.bg/svyat/izvnredno-ot-rusiya-strashna-tragediya-sled-padane-na-avtobus-v-moreto-kray-krasnodar-video_news538898.html", "text": "14 човека са загинали при тежка катастрофа в руския Краснодарски край, съобщава регионалният клон на Министерството на извънредните ситуации, цитирано от ТАСС.\nСпециализирани екипи са успели да спасят 24 души, 8 от които са настанени в лечебно заведение. Петима души се намират в тежко състояние, а други трима са с по-леки наранявания. \nАвтобусът, паднал в морето от строящия се кей в село Волна, е вдигнат с кран и вече се намира на брега. \nСпоред спасителите в автобуса е имало работници от компанията \"Таманнефтегаз\", изграждали пристанищното съоръжение. \nОрганите на Краснодарска територия увериха, че са готови да предоставят цялата необходима помощ на жертвите и опечалените семейства. \n  Превод и редакция: БЛИЦ \n", "date": "2017.08.25", "title": "Извънредно от Русия: Страшна трагедия след падане на автобус в морето край Краснодар (ВИДЕО)"}
{"url": "https://www.blitz.bg/ikonomika/petrolt-poskpva-neznachitelno-v-petk_news538908.html", "text": "\n Според данните от 24 август стойността на октомврийския договор за петрола сорт Brent на борсата ICE Futures в Лондон се понижи с 0,53 долара, или 1 % - до 52,04 долара за барел. \n Септемврийският фючърс за петрола сорт WTI на борсата в Ню Йорк (NYMEX) спадна с 0,98 долара за барел, или с 2 %. \n Тази сутрин петролът поскъпва, като основните опасения на инвеститорите са свързани с урагана Харви, който приближава към бреговете на САЩ. \n Октомврийският фючърс за петрола сорт Brent на лондонската борса тази сутрин нарасна с 37 цента – до 52,41 долара за барел. \n Котировките на октомврийския договор за петрола сорт WTI поскъпна с 32 цента – до 47,75 долара за барел. \n", "date": "2017.08.25", "title": "Петролът поскъпва незначително в петък"}
{"url": "https://www.blitz.bg/svyat/golyam-proval-grozi-kitayskata-armiya-neuspekht-se-krie-v-gashchite-na-voynitsite-video_news538871.html", "text": "\n Прекомерна мастурбация, употреба на безалкохолни напитки и интернет зависимост са характеристиките на новото поколение китайци, усилено провалящо се на изпитите за влизане в армията на страната. \n Доклад на военното министерство на азиатската страна, цитиран от RT, алармира за \"устойчив\" ръст на провалящите се на физическите тестове. \n Дялът на физически неподготвените за военна служба достигнал 56,9% в отделен неуточнен град през тази година. \n Според експертите в министерството основният проблем са навиците и диетата на младежите. \n При много от тях са установени проблеми с черните дробове и бъбреците, които е възможно да са причинени от \"безалкохолни напитки, винени напитки, мазна храна и стоене до късно\", смятат военните. \n При 46% от нездравите кандидати за армията е установена и зависимост от мобилни и компютърни устройства, понякога водеща до проблеми със зрението. \n Мастурбацията също е сред отбелязаните проблеми, като според военните самозадоволяването причинява разширени вени. \n Констатациите предизвикаха много подигравки с доклада на китайското отбранително ведомство, което побърза да уточни, че \"качеството на новобранците е гарантирано\".  \n \nИзточник: vesti.bg.\n", "date": "2017.08.25", "title": "Голям провал грози китайската армия! Неуспехът се крие в гащите на войниците (ВИДЕО)"}
{"url": "https://www.blitz.bg/stsena/kholivud-plache-pochina-zvezden-aktor-snimka_news538914.html", "text": "На 69 години почина актьорът и комик Джей Томас, съобщават световните агенции.\nЗасега не е ясна причината му за смъртта, но според ДПА тя е рак. \nДжей Томас е най-известен с ролите си в сериалите \"Бар Наздраве\" и \"Мърфи Браун\". През 1990 и 1991 г. за превъплъщението си в образа на Джери Голд в \"Мърфи Браун\" е отличен с награди Еми за гостуващ актьор в комедиен сериал. \n \n", "date": "2017.08.25", "title": "Холивуд плаче: Почина звезден актьор (СНИМКА)"}
{"url": "https://www.blitz.bg/svyat/shok-zagoryal-mzh-porcha-prostitutka-doyde-zhena-mu_news538923.html", "text": "\n Ако се чудиш колко гаден може да е твоят ден, предлагаме да се запознаеш с краля на издънките. Представи си, че животът вкъщи не е особено красив, жената е решила да завъди пустинята между краката си, ти вече не изпитваш привличане, но и нямаш нужда от допълнителни афери, следователно се възползваш от услугите на проститутка.  \n52-годишен мъж от Илинойс е решил да използва услугите на проститутка и щом заплатил в местен мотел, човекът се подготвил за приятните мигове и след това зачакал. За негова най-голяма изненада, вместо 27-годишна куртизанка, съпругът се изненадал, че неговата любима влиза в стаята, готова да изпълни всички задължения. От една страна това може да обясни много подробности като причината за липса на сексуално желание, от друга е забавно, че човекът дори не е подозирал с какво се занимава неговата възлюбена! \nНе сме сигурни как е продължила историята освен с факта, че съпругът е изгонил своята бъдеща бивша партньорка от стаята. Самият той бил изключително озадачен, след като нямали финансови проблеми, за сексуални обаче нищо не е казал! \n \n", "date": "2017.08.25", "title": "Шок! Загорял мъж поръча проститутка, дойде жена му"}
{"url": "https://www.blitz.bg/layfstayl/khoroskop/3-shchastlivi-zodii-koito-da-ochakvat-lyubovni-iznenadi-prez-septemvri_news538880.html", "text": "\n Това са зодиите, за които ще има промяна в любовта през септември. За едни тя ще е крайно положителна, за други не чак толкова. \nНо за всички идва любов... истинска, непринудена и носеща много щастие. Ето кои са зодиите, които ще се радват на любовна промяна през месец септември.\n Рак \n Най-неочакваното нещо ще ви се случи в любовта. Сещате ли се за голяма любов от миналото ви, за която винаги сте се питали \"Какво ли би било, ако още бяхме заедно?\". Животът е интересен точно, защото ни поднася изненади тогава, когато най-малко очакваме. Голяма и истинска любов от миналото ще се завърне при вас с претенциите, че иска много повече от това, което сте имали. Ще бъде различно и щастливо, само ако отворите сърцето си... можете ли да вярвате на този човек? \n Дева \n Кратките връзки са ваш специалитет, но вече ви е омръзнало да губите времето си с хора, които нямат сериозни планове за бъдещето. И точно, когато най-много искате човек, с който да създадете семейство... такъв ще се появи на хоризонта още в края на месец септември. Изглежда, че любовта не ви е забравила, а просто е изчаквала правилния момент, в който да се появи. За първи път в живота си ще усетите, че любовта, която сте открили, е ЕДИНСТВЕНАТА. \n Риби \n Няма по-щастливо време от това, в което сме влюбени. Следващите месеци за вас ще са истинско любовно приключение, което ще ви замае и ще ви даде надежда, че истинската любов съществува. Ще се радвате на изключително много внимание, много малки подаръчета и изненади, от които ще ви се подкосяват краката. Няма да споменаваме много за това колко страст ще изпитате през този период... просто изчакайте и се надявайте септември  да мине по-бързо. \n", "date": "2017.08.25", "title": "3 щастливи зодии, които да очакват любовни изненади през септември"}
{"url": "https://www.blitz.bg/obshtestvo/kultura/nay-krasivoto-chudovishche-na-kinoto_news538819.html", "text": "\n Изабел Аджани е на 62 години, а изглежда с десетилетия по-млада. Един феникс на европейското кино, който преодолява всичко в живота, и печели с характер и талант. \n Изабел Ясмин Аджани е френска актриса, родена през 1955 г. в Париж. Дъщеря е на алжирски емигрант, който дошъл във Франция да търси препитание и германка на име Аугуста. В резултат на смесване на екзотичните гени се ражда необикновената Изабел, често сочена за най-красивата актриса на всички времена. \n \n Когато е само на 18, все още невярваща, че е изключително красива, а и талантлива, и когато се колебае дали да поеме риска или да заложи на сигурната кариера като лекар, канят Изабел да играе на сцената на театър „Комеди Франсез”. Това е изключителен прецедент за времето си – тя е първата актриса, поканена преди да е навършила 18 години и първата, която не е завършила Националната академия за драматични изкуства. \n \n По-късно Аджани напуска театъра, за да участва с главна роля във филма, който я прави истински известна „Историята на Адела Ю“. Благодарение на него кинокритиците вече наричат таланта й чудовищен, а нея самата „най-красивото чудовище на киното.” Тогава е номинирана за „Оскар”, а втората номинация идва през 1989 г. Сред другите успешни ленти, в които се снима са Квартет“, „Владение“, „Метро“, „Кралица Марго“ „Адолф“ и др. За разлика от успешната й кариера, личният й живот е разкъсван от множество връзки и любовни провали. \n \n Но подобно на птицата Феникс, успява да се възстанови от всичко – дори когато любимите й мъже я напускат, синът й я мрази, а медиите я заливат с помия. Сякаш обградена с ледена стена, тя успява деликатно да се изолира от хората, поставяйки на първо място нуждата от усамотение, а не жаждата за светски блясък. Това вероятно е наследство от баща й – алжирски емигрант, който се надявал да намери в Париж поне малко препитание. Намира нещо много повече – бъдещата си съпруга, немкиня на име Аугуста и резултат от екзотичната комбинация на гените им е външността на Изабел, която впечатлява от малка с лазурносините си очи и смолиста коса. Вцепеняващата й красота е забележителна още когато е ученичка, а когато е съчетана с драматичен талант, пътят е лесно предвидим. \n Но така се оказва само на пръв поглед. Въпреки че печели конкурс за рецитал едва на 12 г., а 2 години по-късно вече играе в любителски театър, Изабел е разкъсвана от противоречия: дали се справя добре? Няма ли да се превърне в поредната еднодневка? Не са рядкост и случаите, в които се колебае дали да не напусне сцената, за да се залови за по-скучна, но затова пък по-сигурна професия – като лекарската, за която първоначално е мечтаела. С изострена чувствителност, тя непрекъснато подозира, че околните преувеличават външността и таланта й. „Не се чувствах красива и не виждах връзка между образа си в огледалото и етикетите, които ми лепваха“, признава по-късно актрисата. Освен това Изабел е от хората, които за нищо на света не биха се бутали със зъби и лакти, за да спечелят роля и ако не бе проницателността на режисьорите и тяхната настоятелност, днес никой не би знаел името й. Самата тя признава, че дължи голяма част от успеха си именно на режисьорите и най-вече на екипа на „Комеди Франсез“. \n Появата й на тази престижна сцена е истински прецедент – Изабел е не само първата актриса, поканена преди да е навършила 18 години, но и първата, която не е завършила Националната академия за драматични изкуства. От елитния театър й предлагат изгоден договор, но тя го напуска заради Франсоа Трюфо, който я кани за главна роля в „Историята на Адела Ю.“ Когато филмът излиза на екран, Изабел е само на 20 години, но критиците вече наричат таланта й „чудовищен“, а нея самата – „най-красивото чудовище на киното“, заради способността й да пресъздава различни образи – от демонични до ангелски. В Холивуд я номинират за „Оскар“, а втората й номинация е през 1989 г., за ролята й в „Камий Клодел” – биография на жената, която първо е ученичка на скулптора Огюст Роден, после негова любовница и цял живот се бори с предразсъдъка, че нежният пол няма място като творец в изкуството. Изабел не спечелва „Оскар“, но това не я вълнува особено – първо, защото не си пада много по церемониите, и второ, защото е единствената актриса с пет отличия „Сезар“. \n \n Несъмнено, тя се откроява сред повечето актриси на 70-те и 80-те години и за разлика от тях няма никакво желание да копира русокосите сексбомби на Холивуд. Умението й да изразява цяла гама от чувства само с едно помръдване на веждите, мимолетна усмивка или бегъл поглед я правят любимка на публиката, а магнетичната й външност затвърждава статута й на звезда. Но като истинска Пепеляшка, тя може да се наслаждава на блясъка навсякъде другаде, но не и вкъщи: там най-често я очаква самотно легло и влудяващо очакване някой да й каже, че я обича. Този някой има различни имена през годините: на оператора Бруно Нюитен, от когото е първият й син, на музиканта Жан-Мишел Жар, на актьорите Даниел Дей-Луис и Уорън Бийти, на още няколко мъже, оставили скромна следа в живота й. Повечето от тях я напускат – Изабел не може да се похвали, че е разбивачка на сърца, която първа изоставя мъжете. Даниел Дей-Луис дори се разделя с нея, докато е бременна с детето им. А началото на връзката им е повече от романтично: на премиерата на „Камий Клодел“ през 1988 той й подарява поетична антология с посвещение: „Ти си жената на моя живот!Помогни ми да повярвам в любовта!“. \n Изабел му помага. След което той й помага да повярва, че вечна любов няма, но има вечни скандали. Изабел ражда второто си момче през 1995, но баща му не гори от желание да го вижда. Междувременно първият й син е толкова откровен пред медиите, че дори стига до бруталното откровение, че я мрази, защото заслепението й към Даниел Дей-Луис я кара да напусне Франция и почти да забрави, че има и друго дете… \n \n Междувременно критиците забиват остри пера в нея, жълтите медии „обявяват“, че е болна от СПИН, а модната империя „Кристиан Диор“ прекратява договори си с нея, защото вече не изглеждала добре… Аджани сякаш попада в черна дупка, в която всяко нещастие води след себе си още едно. „Имаше голяма пропаст между истинското ми Аз и медийното ми лице – споделя по-късно тя – контрастът между тях нарушаваше вътрешното ми равновесие, но успях да се стабилизирам“. Как? Изабел отговаря:“Като се разделих с фалшивите приятели и си дадох сметка, че най-важното е да не бъркаш невинността с добротата, защото в противен случай често ще бъдеш измамен“. Актрисата става още по-дистанцирана отпреди и още по-малко хора могат да се похвалят, че са нейни приятели. Но затова пък кариерата й не страда: след успешните й филми от 70-те и 80-те като „Шофьорът“, „Квартет“, „Владение“, „Метро“, се нареждат участията й в „Кралица Марго“ (1994), „Диаболично“ (1996), „Адолф“ (2002), както и много театрални постановки, сред които „Мария Стюарт“ и „Дамата с камелиите“. Днес, почти на 55 г., надмогнала кризите, самотата, страха от старостта и тъгата от отминалата младост, Изабел Аджани признава с горчив хумор: „Няма нищо по-смешно от това да се ласкаеш, че си звезда. Защото днес си звезда, а утре?…“ \n \n Като всяка знаменитост, и Изабел Аджани учудва околните с някои странности, но за разлика от много нейни колеги капризите й не са свързани с екзотични храни, дрехи или хотелски условия, а с начина на работа. Жерар Депардийо споделя в биографията си, че тя никак не обичала да я гледа някой, докато снима дадена сцена. Актьорът, който й партнира в „Камий Клодел“, бил изненадан да разбере, че тя не можела да понася някой да среща погледа й. В крайна сметка приел, че това е начинът й за концентрация и работата им потръгнала без конфликти. Много други нейни близки също споделят, че Изабел не е от най-бъбривите жени на света, но затова пък винаги знае какво да каже на точното място и в точния момент – истинска рядкост за нежния пол. \n \n Наричат я „най-красивото чудовище на киното” \n \n \n \n \n \n \n \n \n \n \n \n \n   \n", "date": "2017.08.25", "title": "Най-красивото \"чудовище\" на киното"}
{"url": "https://www.blitz.bg/svyat/sled-atentata-v-barselona-uzhasyavashcha-agresiya-tlpa-prebi-pochti-do-smrt-myusyulmanka-v-madrid-prosto-taka_news538826.html", "text": "\n След атентата в Барселона Испания е обхваната от страх и гняв. Точно това почувствала на свой гръб и 38-годишна мюсюлманка от Мадрид.  \nТя си вървяла без притеснение по улиците на града, когато била нападната от тълпа гневни испанци, които я пребили толкова жестоко, че трябвало да бъде откарана в болница. \nПолицията в Мадрид вече разкри, че нападението е разследвано като \"проява на расизъм\". \nМюсюлманката първо била нападната от няколко души, които се вбесили, че има на главата си хиджаб, а към тях се присъединили и други, после твърдели пред полицията, че са я нападнали \"просто така\", защото ги дразнела с облеклото си.  \nЖената е била откарана в болница, където лекарите успели да я спасят. Имала множество наранявания по цялото тяло - както от удари, така и от пробождания с нож.  \nПолицията в Мадрид разкрива още, че мотивът на нападателите бил отмъщение за атентата в Барселона, при който загинаха 10 души. Превод БЛИЦ \n \n", "date": "2017.08.25", "title": "След атентата в Барселона: Ужасяваща агресия, тълпа преби почти до смърт мюсюлманка в Мадрид \"просто така\""}
{"url": "https://www.blitz.bg/svyat/naprezhenieto-raste-katar-zatvori-posolstvoto-na-chad-v-dokha_news538829.html", "text": "\n В четвъртък Министерството на външните работи на Катар съобщи, че посолството на Чад в Доха ще бъде затворено в отговор на решението на Нджамена да скъса дипломатическите отношения, предава Anadolu Agency. Катар даде на персонала в дипломатическото представителство 72 часа да напусне страната.  \nОт външнополитическото ведомство допълниха, че решението да се затвори посолството на Катар в Нджамена е „политическо изнудване“.  \nНа 5 юни Саудитска Арабия, Обединените арабски емирства, Бахрейн, Египет и Йемен скъсаха дипломатическите си отношения с Доха, обвинявайки страната в намеса в техните вътрешни работи и в подпомагане на терористични групи. \n \n", "date": "2017.08.25", "title": "Напрежението расте! Катар затвори посолството на Чад в Доха"}
{"url": "https://www.blitz.bg/svyat/uzhas-ot-varshava-s-shefa-na-nato-kamion-se-vryaza-v-kortezha-na-stoltenberg-video_news538862.html", "text": "\n Един от автомобилите от кортежа на генералния секретар на НАТО Йенс Столтенберг е участвал в страшна катастрофа в столицата на Полша Варшава, съобщиха от полицията в полската столица. \n Полицейски автомобил, съпровождащ колоната на Бюрото за охрана на правителството (БОП), е претърпял пътен инцидент, потвърди говорителят на полицията Силвестър Марчак, предаде БГНЕС. \n \"Полицията помогна за охраната. Никой от правителствените автомобили не е пострадал\", увери говорителят на БОП Катаржина Ковалевска. Стана известно, че при инцидента са пострадали четирима души, включително двама полицаи, както и пешеходец и водач на друга кола. \nСтолтенберг е на официално посещение в Полша. \n \n", "date": "2017.08.25", "title": "Ужас от Варшава с шефа на НАТО! Камион се вряза в кортежа на Столтенберг (ВИДЕО)"}
{"url": "https://www.blitz.bg/svyat/severna-koreya-otvori-vrati-za-ruski-turisti_news538865.html", "text": "\n Северна Корея отвори врати за руски туристи, като издаде лиценз на първата туроператорска агенция в Москва и обеща на клиентите \"пълно потапяне\" в севернокорейската култура и развлечения при \"по-голяма сигурност, отколкото на вечерна разходка в Лондон\", предаде Ройтерс.  \nРуската туроператорска агенция NKOREAN.RU, лицензирана от севернокорейското правителство, предлага организирани екскурзии за групи до 10 души или за самостоятелни туристи, \"за да им покаже многоликия живот на тази най-затворена страна\". Гостите на Северна Корея задължително ще бъдат проверявани, преди да отпътуват и ще бъдат придружавани през цялото време от гид, който ще следи \"за адекватно поведение на туристите и ще гарантира сигурността им\". \nЗабранено е да се правят снимки на стратегически и военни съоръжения, а продължителни разговори с местни хора не се препоръчват\". Най-скъпата екскурзия е за две седмици и струва 1997 долара. Тя включва посещения във ферма, фабрика за бутилиране на минерална вода, будистки храм, разходки в планината и дегустиране на национални ястия. Предлагат се също посещения в множество музеи на основателя на КНДР Ким Ир Сен. \nДруги по-евтини екскурзии включват отдих на плаж, авиационно шоу и бирен фестивал. Не е ясно доколко Северна Корея ще изкуши руските туристи, които вече познават добре дестинации в Европа, както и курортите на приемливи цени в Турция и Тайланд, отбелязва Ройтерс.\n", "date": "2017.08.25", "title": "Северна Корея отвори врати за руски туристи"}
{"url": "https://www.blitz.bg/svyat/ogromna-tragediya-v-moreto-kray-salvador_news538875.html", "text": "22-ма души загинаха при тежък инцидент в Бразилия. Ферибот потъна край бреговете на щата Баия. Повече от 20 души са били извадени от водата от екипажа на военен кораб, съобщава Нова телевизия. Фериботът се преобърнал малко преди да достигне град Салвадор.\nНа борда имало 130 души. Повечето успели да достигнат брега с плуване, но много останали затиснати от корпуса на ферибота. Причините за инцидента не са ясни.  \n", "date": "2017.08.25", "title": "Огромна трагедия в морето край Салвадор!"}
{"url": "https://www.blitz.bg/intsidenti/stikhii/v-sashch-se-gotvyat-za-neshcho-strashno-video_news538840.html", "text": "В Съединените щати се готвят за разрушителна буря. Ураганът „Харви” се отправя към крайбрежието на Тексас, носейки проливни дъждове и вятър със скорост до 200 километра в час, съобщава Нова телевизия.\nДесетки населени места взимат предпазни мерки. Строят се допълнителни диги, а населението се презапасява с вода, храна и стоки от първа необходимост. \n„Харви” е най-силният ураган, който ще достигне до бреговете на Съединените щати от 12 години насам. \nОчаква се морското ниво да се повиши с над 3 метра и половина, а на места валежите да достигнат 900 литра на квадратен метър.\n", "date": "2017.08.25", "title": "В САЩ се готвят за нещо страшно! (ВИДЕО)"}
{"url": "https://www.blitz.bg/svyat/zhiveyat-po-120-godini-razhdat-na-65-nyamat-tumori-koi-sa-te-i-kak-go-postigat_news538978.html", "text": "Те като че ли са от друга планета, но не са. Рядко са болни, не знаят за тумори, изглеждат много млади, а жените им могат да раждат и на 65-годишна възраст. Хунзите са винаги усмихнати, весели и здрави и изглеждат младолики. Живеят в планините в Северен Пакистан, наброяват около 80 000, а са известни с това, че живеят средно по 100 години, но много от тях без проблем достигат и до 120. Единици живеели и по 160 години. Рядко са болни, не знаят какво е това тумор, много младолики, а жените им раждат и на 65 години.\n Едно китайско списание през 1984 г. описало много интересно събитие. Един член на хунзите, на име Саид Абдул Мобуда, изненадал всички работници на емиграционата служба на лондонското летище Хийтроу, когато показал паспорта си. Бил роден през 1832 г. и бил на 160 години. Смятан за герой в страната на хунзите, помнел събития от 1850 година. \n Книгата \"Хунзите - хората, които не знаят за болестта\" от автора Р. Бирчер, посочва основните характеристики на храната им, твърдейки, че тя е ключ за здравословен живот: \n Вегетариански начин на хранене - голямо количество прясна храна, доминират плодове и зеленчуци, натурални продукти, без никаква допълнителна химия, хранителни стоки, които се подготвят по начин, по който се съхраняват всички полезни съставки. Алкохолът и сладките са в списъка на хранителни стоки, които рядко се консумират. Почитат и спазват редовния период на гладуване. \n Те са живото доказателство, че диетата и начинът на живот влияят на човека. Хунзите се къпят в студена вода, дори и температурата навън да е под нулата. Ядат само това, което отглеждат, а се хранят с плодове и зеленчуци, бобови растения, сушени кайсии, различни зърнени храни, както и овче сирене, мляко и яйца. \n За тях няма вечеря, само закуска и обяд. Много вървят, понякога до 15-20 км на ден. Много рядко ядат месо, само два пъти годишно ядат малко агнешко или пилешко. Също така, много се смеят. \n Една част от годината не се яде нищо в продължение на 2-4 месеца, а само се пие сок от сушени кайсии. Това при тях е традиция от отдавнашни времена, която много уважават и се прави в тази част на годината, когато плодовете все още не са започнали да зреят. Лекарите са съгласни, че точно начинът на хранене и периодите на гладуване допринасят за доброто здраве и дълголетие. \n Именно навика за консумация на голямо количество кайсии може би е тайната в защитата срещу туморите. Семките от кайсии са богати на витамин B-17, който действа антиканцерогенно, а те правят масло от тях. Но става дума за много малки дози, защото в противен случай биха могли да бъдат животозастрашаващи. Семейството да има повече дървета с кайсии е дори престиж за хората от племето хунза. \n За съжаление, днес и между тях отива нездравословна индустриална храна. Така се появили кариеси и проблеми с храносмилането, които преди това не са познавали. \n На международния конгрес за ракови заболявания в Париж, проведен през август 1977 г., експерти обявили, че \"според геоканцерологията (наука за изследване на рака в различни региони в света), пълното отсъствие на рак се наблюдава само при народа хунзи\". \n", "date": "2017.08.25", "title": "Живеят по 120 години, раждат на 65, нямат тумори - кои са те и как го постигат?"}
{"url": "https://www.blitz.bg/blits-tv/burni-strasti-mladozhentsi-skandaldzhii-prekarakha-prvata-si-brachna-noshch-v-aresta-video_news539003.html", "text": "В Канада младоженци прекараха първата си брачна нощ в ареста, съобщава ABC News. И на двамата вече са повдигнати обвинения.\nДвамата се скарали в бар в канадския град Едмънтън. Кавгата започнала вътре в заведението и продължила на улицата. Наложило се служителите на бара да извикат полиция. Така двойката имала една наистина запомняща се първа брачна нощ.  \n \n \n", "date": "2017.08.25", "title": "Бурни страсти! Младоженци-скандалджии прекараха първата си брачна нощ в ареста (ВИДЕО)"}
{"url": "https://www.blitz.bg/svyat/v-siriyskata-provintsiya-khoms-masovo-se-predavat-teroristi-ot-id_news539002.html", "text": "Руският център по примиряване на страните в Сирия отбелязал пореден успех. В резултат на грамотни действия 177 терористи от ИД се предали на руската военна полиция в северните райони на провинция Хомс, съобщи агенция ФАН.\nИменно Русия изиграла ключова роля в тази масова капитулация. Сега всички предали се могат да разчитат на амнистия и да се завърнат към мирен живот. \n  \nФАН уточнява, че преди предаването в плен в продължение на няколко седмици са водени преговори. \n  \nВсе повече сред джихадистите се утвърждава мнението, че руснаците са рицари, които си държат на думата, като предпочитат най-напред на тях да предадат оръжието си. Превод и редакция: БЛИЦ \n \n", "date": "2017.08.25", "title": "В сирийската провинция Хомс масово се предават терористи от ИД"}
{"url": "https://www.blitz.bg/svyat/seks-skandal-v-beliya-dom_news538998.html", "text": "Членовете на военен отряд, натоварени с охраната на американския вицепрезидент Майк Пенс, бяха освободени от функциите си в Белия дом, след като бяха обвинени, че са завели жени в хотела си в Латинска Америка. Новината съобщи говорител на министерството на отбраната, предаде Fox News.\n Инцидентът се е случил по време на неотдавнашното посещение на вицепрезидента в Колумбия, Аржентина, Чили и Панама, но не се съобщава кога точно и в коя страна. \n Според американската телевизия NBC екипът на Пенс е получил достъп до записи от наблюдателни камери, показващи как членове на военния отряд водят жени в зона, обявена за охранявана. Американски представители подчертаха, че засега няма основание да се смята, че жените са били проститутки.  \n И преди е имало скандали със служители на американските сили за сигурност в Латинска Америка. През 2015 г. двама членове на Агенцията за борба с наркотиците бяха хванати да участват в оргии с проститутки в Колумбия. Три години по-рано агенти на Сикрет сървис се срещнаха с проститутки в Колумбия, а други агенти бяха открити пияни в Холандия. \n През 2015 г. американското министерство на правосъдието строго предупреди служителите си в никакъв случай да не наемат проститутки, дори ако са по работа в страни, където това е законно. \n", "date": "2017.08.25", "title": "Секс скандал в Белия дом!"}
{"url": "https://www.blitz.bg/svyat/irakskata-armiya-zalovila-ot-id-amerikanski-protivotankov-kompleks-javelin-video_news539010.html", "text": "Иракската армия по време на боевете за почти граничещия със Сирия град Тел Афар пленили мобилен ПТРК FGM-148 Javelin, съобщи imp-navigator.\nИнтересно кога и от кого терористите от ИД в Ирак са се сдобили с това модерно американско оръжие. Американците уж снабдяваха с него само „умерената опозиция”. \n  \nСправка БЛИЦ: 127-мм ПТРК Javelin действа на принципа „стреляй и забрави”, като захваща цели по тяхното инфрачервено излъчване и атакува отгоре, тъй като там бронята е по-слаба. Пробива броня до 600-800 мм. Маса на зареден за стрелба – 22 кг. Единична цена – 246 хил долара. /  БЛИЦ   \n", "date": "2017.08.25", "title": "Иракската армия заловила от ИД американски противотанков комплекс Javelin (ВИДЕО)"}
{"url": "https://www.blitz.bg/politika/svetovnite-medii-za-vizitata-na-makron-u-nas-frenskiyat-prezident-se-obyavi-za-edinstvo-v-evropeyskiya-syuz_news539012.html", "text": "Подкрепата за френската инициатива за промяна в директивата за командироване на работници е в центъра на вниманието на френските медии. Вижте коя е и промяната в поведението на френския президент, която беше забелязана от френските медии по време на посещението на Макрон у нас, пише БНТ.\n Френският президент публикува туит на български език. В него се казва :\"От 10 години не е идвал президент. Много е. Желанието ни е връзката ни да стане по-жива\". В България Макрон подчерта, че не иска разделение между страни в Европейския съюз, пише изданието \"Льо Паризиен\". Той предприе миниобиколка, за да събере подкрепа за промяна в директивата за командироване на работна ръка. Държавният глава на Франция получи съгласието на Словакия и Чехия. Румъния смята, че правилата трябва да се подобрят, но не изрази ясно съгласие с френската инициатива, обобщават френските медии. \"Отбелязва, се че идеята вече има подкрепата на Германия\", \"Йоханис - Макрон, договорки с резерви\", обобщава румънският печат. \n Десният \"Фигаро\" отбелязва и една промяна в поведението на президента спрямо журналистите. Макрон, който дава изключително малко интервюта, е поканил на частен разговор представителите на медии в президентския самолет. Пред тях е споделил намерението си да се обръща към нацията един-два пъти месечно. Пред френската общност в Румъния държавният глава е дискутирал положението във Франция, въпреки че на 15 май в Берлин заявил друго - да не обсъжда френската политика при посещение в чужбина, коментират още френски медии. \n ТАСС коментира проявеното в България отрицателно отношение на Макрон към позицията на Полша, която не желае реформи в директивата и която, според Макрон, върви против общоевропейските интереси. \"Вашингтон пост\" отбелязва, че и Румъния и България искат да влязат в шенгенското пространство и че командированите работници в по-голямата си част са в строителството и в услугите за възрастни хора. \n", "date": "2017.08.25", "title": "Световните медии за визитата на Макрон у нас: Френският президент се обяви за единство в Европейския съюз"}
{"url": "https://www.blitz.bg/svyat/sled-atakata-v-barselona-pochina-ranenata-grkinya_news539014.html", "text": "\n Обявиха за мъртва гръкинята, ранена при терористичната атака в Барселона. Нараняванията й са били тежки, а операцията, която продължила осем часа, не успяла да я спаси и лекарите я обявили за клинично мъртва. \nВ петък, един ден след нападението над столицата на Каталония, съобщение от гръцкото посолство в Испания информира, че жената е с германско гражданство, женена за гръцки гражданин, докато двете й деца имат двойно гражданство, гръцко и немско, съобщава \"Български новини\". \nСемейството й подписа за даряването на нейните органи. След съобщението на лекарите смъртта на гъркинята, общият брой на жертвите от терористичната атака възлиза на 16.\n", "date": "2017.08.25", "title": "След атаката в Барселона: Почина ранената гъркиня"}
{"url": "https://www.blitz.bg/stsena/goreshcho-megan-foks-izbi-ribata-po-danteleno-belo-i-zhartieri-snimki-18_news538910.html", "text": "Меган Фокс все още е секси и го показва. Тя позира като модел за известна компания в секси дантелено бельо и жартиери, съобщава \"Дейли Мейл\".\n31-годишната актриса, която роди третото си дете през миналия август, изглеждаше невероятно в пурпурен корсет. \nСлед това красивата брюнетка се вмъкна в гълъбово сиво бельо, изплетено с черна дантела. \nФотосесията идва, след като мъжът й Браян Грийн призна, че не е приключил с бащинството и е готов за пето дете.  \nВижте снимки от фотосесията изкусителка.\n Превод и редакция: БЛИЦ \n \n \n", "date": "2017.08.25", "title": "Горещо: Меган Фокс изби рибата по дантелено бельо и жартиери (СНИМКИ 18+)"}
{"url": "https://www.blitz.bg/layfstayl/zapochva-33-to-izdanie-na-apoloniya-snimki_news538981.html", "text": "\n Повече от 70 са събитията в афиша на тазгодишната Аполония. Фестивалът се наложи като най-големия за изкуство у нас. Тази година е 33-то му издание. Започва утре, 26 август в Созопол и ще продължи 11 дни – с ден повече от традиционното. Културният афиш прелива от изненади – театър, изобразително изкуство, музика... За поредна година официалното вино на фестивала е на New Bloom Winery, които ще допринасят за настроението на музикалните прояви всяка вечер.  \nИзбата е позната с марките си Verano Azur, PIXELS, F2F, a по време на Аполония ще представи най-новaта серия – едноименната New Bloom. Бялото е купаж от Совиньон Блан и Шардоне, а розето  - от Каберне Совиньон, Каберне Фран и Сира. Избата е подготвила специални дегустации  за концертите, джаз изпълненията и театралните постановки по време на феста, като всеки желаещ ще може да си купи от най-новите и модерни български вина. Те се правят от собствено грозде от над 6000 дка в Тракийската низина. \n \n \n \nОткриването на Аполония е със световноизвестният хор „Мистерията на българските гласове”. Ден по-късно с чаша вино в ръка ще слушаме концерта промоция на Камелия Тодорова и Орлин Павлов, подкрепени от музикантите от JP3. Сред водещите концерти е този на Люси Дяковска, която със съпровод на Плевенската филхармония ще изпее хитове от мюзикъли: „Уестсайдска история”, „Исус Христос Суперзвезда”, „Кабаре”, „Коса”, „Чикаго”, „Котки”, „Клетниците”, Стефан Вълдобрев и „Обичайните заподозрени”. Васил Петров е подготвил специална музикална изява в памет на Ал Жиро. \nГолямата звезда на Аполония тази година е Лили Иванова. На 1 септември, дни преди старта на националното й турне, амфитеатърът в Созопол посреща Примата на българската музика и нейните музиканти – Огнян Енев (пиано, тромпет, саксофон), Веселин Веселинов-Еко (бас китара и контрабас), Ангел Дюлгеров (китара и цигулка), Росен Ватев (ударни), Орлин Цветанов (цигулка) и ЛаТиДа (беквокали). Концертът включва някои от най-новите песни на Лили Иванова. \n \n \n \nПомните ли онова бунтарско момче, което пееше „Всичко се връща“? Да, точно така Руши Видинлиев се завръща на концертната сцена. След три рекордно разпродадени дати през ноември 2016 и март 2017 в София, Руши също става част и от програмата на 33-я фестивал „Аполония“.  Датата е 2 септември/ събота, а концертът е в Амфитеатъра в Созопол (Стария град). На 5 септември е купонът „50 години „Щурците”. „Хубавата музика върви с хубаво вино. Затова за нас е чест, че можем да сме партньори в един толкова мащабен фестивал. Подкрепяме изкуството с огромно удоволствие, както правим и виното си” коментират спонсорите от New Bloom Winery.  \n \n \n \n \n", "date": "2017.08.25", "title": "Започва 33-то издание на Аполония (СНИМКИ)"}
{"url": "https://www.blitz.bg/layfstayl/ptuvane/eto-kde-tryabva-da-uchi-deteto-vi-za-da-stane-miliarder_news538959.html", "text": "\n В света има рекордните 2 043 милиардери, според богатия списък на Forbes за 2017 г.  - 233 повече от миналата година. Техните богатства се натрупват на повече от 7, 67 трилиона долара, пише британското издание на \"Бизнес инсайдър\". \n От този брой близо 471 са европейски граждани, посещавали над 208 университета в целия свят - без да се броят почетните степени или докторанти. \n \"Бизнес инсайдър\" преглежда историята на тези 471 богати човека, за да открие къде са учили. \n Резултатите разкриват 28-те висши учебни заведения, които произвеждат милиардери. \n Три от институциите, които са в списъка, са извън Европа - включително университета, който заема първо място. \n Специалностите са предимно в областите на  икономика, инженерство, машиностроене, право, управление на бизнеса и администрация.  \nЕто ги и тях: \nИнститут за европейска администрация (INSEAD), Франция \nКеймбридж \nШвейцарския федерален технологичен институт в Цюрих \nУниверситетът в Джорджтаун  \nУниверситет в Санкт Гален, Швейцария \nУниверситетът в Цюрих, Швейцария \nПарижки университет, Франция \nОксфорд \nУниверситетът в Кьолн, Германия \nВиенския университет по икономика и бизнес администрация, Австрия \nХарвард \nУниверситетът в Стокхолм \nПолитехнически университет в Мадрид, Испания \nТехнически университет, Турция \nБизнес училище в Манхайм, Германия \nУниверситет Lund, Швеция \nЛондонско училище по икономика \nТехнологичен институт Карлсруе, Германия \nИмперски колеж Лондон \nБизнес и мениджмънт училище \nУниверситетът \"Гази\", Турция \nЕкол политекник, Парижката политехника или X е висше инженерно училище във Франция, основано през 1794 \nУниверситет Комплутенсе в Мадрид, Испания \nCass Бизнес училище в Лондон \nБостънски университет \nАлберт Лудвиг университет Фрайбург, Германия  \nИзточник: Vesti.bg. \n", "date": "2017.08.25", "title": "Ето къде трябва да учи детето ви, за да стане милиардер"}
{"url": "https://www.blitz.bg/svyat/es-udari-po-masata-i-reshi-vrshchame-bezhantsite-v_news538962.html", "text": "Страните от Европейския съюз започват да връщат бежанци в Гърция, пише „Гардиън”. По информация на вестника, само Берлин е изпратил към Атина молба за връщането на 400 чужденци.\n Този пример са последвали още Великобритания, Холандия, Норвегия и Франция. Гръцкият министър на миграционната политика Янис Музалас заяви, че броят на върнатите мигранти ще бъде „символичен” и е жест на добра воля към държавите, които са предоставили убежище на толкова много нуждаещи се хора. \nТой обаче каза, че не е съвсем ясно къде ще бъдат настанени завръщащите се и колко време ще останат в Гърция. \n„Във всеки случай те ще имат добри условия, които отговарят на критериите на ЕС”, посочи министърът. \nСпоред „Гардиън”, приемането на мигрантите от Атина не подлежи на преговори и Гърция, като член на ЕС, ще получи адекватно финансиране за целта от Брюксел. Както бе съобщено по-рано, Европейската комисия отпусна допълнителни 9,3 милиона евро за борба с миграционната криза в южната ни съседка. По официални данни, в Гърция вече има повече от 60 000 мигранти.\n", "date": "2017.08.25", "title": "ЕС удари по масата и реши: Връщаме бежанците в ..."}
{"url": "https://www.blitz.bg/lyubopitno/nauka-i-tekhnologii/prez-septemvri-apple-puska-3-novi-modela-iphone-gotvi-golyama-iznenada-snimka_news538949.html", "text": "След месеци неяснота какъв точно ще бъде новият модел айфон на технологичната компания „Епъл”, днес стана ясно, че на традиционното им събитие през септември ще бъдат представени три нови модела.\nОсвен това компанията ще пусне в продажба и нова версия на „Епъл ТВ” във формат 4К. \nВъпреки че бройката е ясна, все още никой не знае какво точно ще представлява iPhone 8. Анонимни източници на „Ню Йорк Таймс” потвърдиха, че най-скъпата разновидност на новия модел ще бъде близо 1000 долара. \nТой ще бъде с извит ОЛЕД екран и ще се отключва с лицево разпознаване на собственика му. Другата потвърдена новост е, че новите модели ще се зареждат безжично. \n„Епъл ТВ” пето поколение също ще бъде представено на събитието им през септември. Заедно с новите модели айфон, те ще поддържат 4К видео. \nМеждувременно стана ясно, че от „Епъл” възнамеряват да инвестират над 1 млрд. долара в оригинално телевизионно съдържание. \nОт компанията отказаха да коментират спекулациите дали през септември ще видим и нов модел Apple Watch. \nВ интернет се появи снимка на изпълнителния директор на „Епъл” Тим Кук, като в джоба му личи телефон. Фенове на марката отбелязаха, че това най-вероятно е прототип на iPhone 8, тъй като е прекалено дълъг и тесен, за да е iPhone 7 и 7 Plus.\n", "date": "2017.08.25", "title": "През септември Apple пуска 3 нови модела Iphone, готви голяма изненада (СНИМКА)!"}
{"url": "https://www.blitz.bg/lyubopitno/kanada-napravi-nemislimoto-i-prebori-prirodata-eto-kakvo-se-sluchva-s-polovete-i-ofitsialnite-dokumenti-v-stranata_news538973.html", "text": "Освен като мъж и жена, канадците вече ще могат да се самоопределят и като трети особен пол. Това става възможно, след като правителството официално разреши третия пол, обозначен като \"Х\", да може да се вписва във всички документи. Промяната ще бъде въведена най-напред в Министерството на имиграцията, а след това и във всички останали държавни институции.\nЦелта е да се улесни получаването на паспорти, документи за пътуване или имиграционни документи, които съответстват най-добре на половата идентичност на хората, които не се идентифицират нито с мъжкия, нито с женския пол, се казва в изявление на канадското правителство. \nПрез юни страната прие законопроект, който добавя \"половата идентичност или изразяването на пола\" редом с расата, религията, възрастта,  сред мотивите за дискриминация, забранени от Канадската харта на правата. \nКанадският министър на имиграцията Ахмед Хусен съобщи, че решението в официалните документи да може да се записва неутрален пол, е прието, за да може канадците да бъдат такива, каквито искат,  и да живеят съобразно половата си идентичност, както и сами да изразяват каква е тя. \n„Въвеждайки в официалните документи пола „Х” ние правим важна стъпка към постигането на равенство между всички канадци, независимо от тяхната полова принадлежност”, коментира Хусен.\n \nПромяната ще бъде въведена още в края на този месец, първо от Министерството на имиграцията, а след това и от всички останали дълржавни институции.  \nПо-рано  Канада разреши в имиграционните документи  чужденците да могат да се определят и с трети пол. В началото на юли министър-председателят на страната Джъстин Трюдо обяви,  че обмисля вписване на неопределен вид пол в личните карти. Трюдо е и първият премиер, който се включи в гей парад в страната, пише \"Дарик\". \nПървата държава в света, въвела официално в документите си трети неопределен пол „Х”, е Австралия. Промяната бе въведена като мярка срещу сексуалната дискриминация, която да даде възможност на  транссексуалните и хората, които не искат да си определят половата принадлежност, да запълват с „ Х” графата \"пол\" в документите за самоличност.\n", "date": "2017.08.25", "title": "Канада направи немислимото и пребори природата, ето какво се случва с половете и официалните документи в страната"}
{"url": "https://www.blitz.bg/svyat/strashen-atentat-v-kabul-nay-malko-16-dushi-sa-ubiti-snimkivideo-18_news538985.html", "text": "\n . Сред убитите има най-малко двама полицаи, допълва Reuters. Според първоначални информации е убит и шиитският духовник, ръководил службата в джамията, когато започнало нападението, предаде ТАСС. \nВ началото на нападението атентатор се самовзривил в джамията. После двама или трима въоръжени мъже нахлули в друга част на храма и взривили гранати. Между нападателите и полицията се завързала престрелка. Районът е отцепен от силите на реда. На мястото са пристигнали линейки.  \n Групировката \"Ислямска държава\" пое отговорност за нападението, съобщава свързаната с нея новинарска агенция Амак, цитирана от Reuters. \n \n", "date": "2017.08.25", "title": "Страшен атентат в Кабул! Най-малко 16 души са убити (СНИМКИ/ВИДЕО 18+)"}
{"url": "https://www.blitz.bg/svyat/v-indiya-stava-strashno-krv-se-lee-na-protesti-sreshchu-prisda-za-iznasilvane-na-guru_news538980.html", "text": "Най-малко 13 души са загинали при протести срещу присъдата за изнасилване на популярен религиозен лидер в Северна Индия, съобщава Би Би Си. Жертвите се смята, че са последователи на гуруто Гурмеет Рам Рахим Сингх. Разгневените привърженици се бунтуват в град Панчкула, близо до Чандигар.\nИма информации за многобройни вандалски прояви. Най-малко две жп гари са били подпалени. \nПоследователите на гуруто също така са разбивали коли и са подпалили микробуси на медии. \nСингх, който твърди, че има милиони последователи, беше признат за виновен в изнасилването на две жени в седалището на своята секта, известна като Дера Саша Сауда, през 2002 г. \nПовече от 200 хил. от неговите последователи са се били настанили в района на Чандигар преди произнасянето по-рано днес на присъдата. \nХиляди служители на армията, полицията и паравоенни сили бяха разположени в района. Те са използвали сълзотворен газ и водни оръдия срещу тълпата, за да се опитат да възстановят реда. \nНай-малко дузина души са били ранени в града. \nНаложен е бил полицейски час в няколко района на града и целия щат Пенджаб. \nМеждувременно, насилието също така се е разпространило чак до столицата Делхи, където два влака са били подпалени.\n", "date": "2017.08.25", "title": "В Индия става страшно! Кръв се лее на протести срещу присъда за изнасилване на гуру"}
{"url": "https://www.blitz.bg/svyat/prodavat-na-trg-imenieto-na-pikaso-za-chutovna-suma_news538997.html", "text": "\n Имение в Южна Франция, в което е живял испанският художник Пабло Пикасо, ще бъде предложено на търг от аукционна къща \"Кристис\" през есента с начална цена 20,2 милиона евро, съобщава Artprice. Художникът е прекарал в дома времето в периода 1961-1973 г. Именно през 1961 г. Пикасо се жени за Жаклин Рок.  \nТя става една от най-любимите му музи и само за една година той рисува над 70 нейни портрета. Той посвещава на втората си съпруга повече творби, отколкото на всяка от другите си големи любови. Пабло Пикасо умира на 8 април 1973 на 92 години. Жаклин не позволява дори на дъщерите на художника – Клод и Палома да присъстват на погребението. 13 години по-късно, в навечерието на негова изложба, Жаклин се самоубива. Пикасо купил вилата през 1961 г. и после построил към нея огромна тераса, която оборудвал като свое студио. Имението има 15 стаи, 12 бани и басейн. \nНа територията му има изграден и тенис корт. Къщата се намира в Мужен на Френската ривиера. Общата площ на имението е 1700 квадратни метра. Състоянието на къщата е много запазено. Потенциалните купувачи ще могат лично да се уверят в това по време на предстоящите огледи, планувани за 22 и 29 септември. Търгът ще бъде проведен на 12 октомври. \n \n", "date": "2017.08.25", "title": "Продават на търг имението на Пикасо за чутовна сума"}
{"url": "https://www.blitz.bg/layfstayl/vkusotii/5-idei-za-garnitura-na-burger-shedovr-snimki_news538900.html", "text": "\n Всички сме фенове на вкусните и сочни бургери? Те са наистина отличен вариант за обяд, а вкусът им е невероятен. Може да се каже, че не са най-диетичното ястие, което може да хапнеш, но ако го приготвиш с твои продукти, има начин да бъде дори здравословно. \nЗа най-изчистен вариант препоръчваме хубава домашна пълнозърнеста питка, прясно месо без мазнини и в добавка повече свежи зеленчуци. Не добавяй излишна сол и мазнини. Ако искаш да покажеш готварски умения, трябва да се замислиш за апетитна и пикантна гарнитура, която придава финалния завършек на бургера.\n \n \n Обичаш да добавяш кетчуп към хамбургера? Направи го домашен! сготви няколко Смеси 6 сварени домата, половин глава лук и люти чушки в  .  Ще се получи пикантна експлозия от вкусове, която със сигурност ще харесаш! \n \n \n \n Докато печеш месото на  , изпечи и малко лук – това е чудесна гарнитура за всяко ястие. Но ако искаш да постигнеш още по-пикантен вкус, можеш да го подправиш по азиатски: смеси сос хойсин, сусамово олио, настърган джинджифил или вода; след това добави като разбъркваш изпечения на скара лук. \n \n \n \n Сладкокиселият лук е отличен избор, за да бъде вкусът на сандвича ти неотразим. Приготви го като разтопиш масло в  , а после добави лук, нарязан на филийки по собствен избор. Готви 15 минути като разбъркваш. След това добави малко домати, 1 супена лъжица червен винен оцет, 2 чаени лъжички захар, ½ чаена лъжичка пикантен сос, сол и пипер на вкус. Готви още няколко минути, а после разбъркай нарязания лук: сипи от сместа в хамбургера. \n \n Ако считаш, че трябва да ядеш повече зеленчуци, защо не ги прибавиш към бургера си и по този начин направиш диетата си по-здравословна. Зеленчуковата гарнитура ще създаде невероятен вкус, като в същото време няма да добави много калории. Смеси по чаша настъргани репички и моркови, а после като разбъркваш, добави нарязана на ситно люта чушка и половин чаша кориандър. \n \n", "date": "2017.08.25", "title": "5 идеи за гарнитура на бургер - шедьовър! (СНИМКИ)"}
{"url": "https://www.blitz.bg/svyat/pokrtitelno-bashcha-i-sin-stanakha-geroi-pri-atentata-na-11-septemvri-v-nyu-york-no-dnes-sdbata-im-nanese-zhestok-udar_news538926.html", "text": "\n Те са баща и син. Първите полицай и пожарникар, отзовали се на сигналите за атентата в Световния търговски център в Ню Йорк на 11 септември 2001 година. Повече от десетилетие по-късно терористичното нападение продължава да взима нови и нови жертви, съобщи CNN. \n 43-годишният Робърт Алекзандър тази седмица почина от рак, който според медицинските специалисти е следствие на погълнатите отровни и канцерогенни частици по време на спасителните акции. \n Неговата смърт идва след тази на баща му - Реймънд Алекзандър, който преди девет месеца също си отива от този свят след дълго боледуване от рак. \n Джинджър, майката на Робърт и съпруга на Реймънд, говори за двамата си любими мъже с много гордост. Синът ѝ е трето поколение пожарникар. Заедно с дядо му и баща му имат над 80 години служба. \n На 11 септември сутринта Джинджър е била в местното кафене, когато чула за атентата. Първоначално не повярвала и помислила, че гледа кадри от филм или тв постановка. Разбирайки, че всичко това е истина, отива на работа, за да звънне първо на съпруга си Реймънд - пожарникар в Ню Йорк, и на сина си Робърт, който по това време е полицай в града. \n За семейството на Джинджър уж всичко приключило, когато и спасителите акции, но ужасът за семейството тепърва започнал. Две години след атентата Реймънд се разболява и това променя живота на всички. В периода 2003-2016-та година Робърт е диагностициран със седем различни вида рак. Преди две години Реймънд на свой ред научава, че има неизлечим тумор на мозъка. \n След атентата през 2001 година в САЩ бе създадена специална медицинска програма, която да помага на пострадалите при спасителните операции. 7139 души, част от програмата, са били диагностицирани с рак, а жертвите на терористичния акт се увеличават и днес. \n", "date": "2017.08.25", "title": "Покъртително! Баща и син станаха герои при атентата на 11 септември в Ню Йорк, но днес съдбата им нанесе жесток удар"}
{"url": "https://www.blitz.bg/svyat/skandalni-razkritiya-bivsh-premier-razkaza-kak-se-napil-i-ne-mogl-da_news538925.html", "text": "\n Скандално разкритие направи бившият премиер на Австралия Тони Абът. Той изпил с колеги няколко бутилки вино в парламента, докато депутатите заседават, и така се напил, че не могъл да гласува. Случката е от 2009 година. \nСлед почерпката Абът заспал в офиса си и се опомнил чак на другата сутрин. Съпартийците му консерватори се мъчили да го събудят, за да вземе участие във важно гласуване срещу законопроект на лейбъристкото правителство, но не успели. По това време Абът бил министър в кабинета в сянка на опозицията, а сегашният премиер Малкълм Търнбул лидер на опозицията.  \nУейн Суон, ковчежник на лейбъристите, каза пред телевизията, че Абът е проспал повечето важни гласувания в австралийския парламент. Досега той избягваше да отговаря на въпроси защо не е участвал във важните гласувания през 2009 г. \nПо-късно същата година Абът измести Търнбул като опозиционен лидер и стана министър-председател през 2013 г., но беше заменен от Търнбул още през 2015 г., припомня ДПА. \n\"Не мога да си спомня някой друг да е пропуснал гласуване, защото е бил твърде пиян, за да се добере до камарата, но Тони си призна и това е добре\", коментира днес премиерът Търнбул по радио 3AW.  \n\"Ясно е, че подобно поведение не може да се адмирира и не е приемливо\", добави той.\n", "date": "2017.08.25", "title": "Скандални разкрития! Бивш премиер разказа как се напил и не могъл да..."}
{"url": "https://www.blitz.bg/svyat/goreshchi-novini-za-ubiystvoto-na-shvedskata-zhurnalistka_news538927.html", "text": "\n Петер Мадсен отрече вина за убийството на шведската журналистка Ким Вал, чието тяло бе намерено обезглавено край бреговете на датската столица Копенхаген, предава германският телевизионен канал Це Де Еф. \nМадсен бе разпитан повторно, след като бе установено, че намереното разчленено тяло е на изчезналата журналистка. \nДатската прокуратура съобщи, че ще повдигне обвинения за убийство срещу изобретателя на подводници, който бе видян за последно с Ким Вал. Разследването срещу него се води от 12 август. \n", "date": "2017.08.25", "title": "Горещи новини за убийството на шведската журналистка"}
{"url": "https://www.blitz.bg/svyat/uzhas-v-kabul-proekhtya-vzriv-v-pretpkana-dzhamiya_news538935.html", "text": "Група нападатели щурмуваха джамия в афганистанската столица Кабул в обедните часове на петък, предава ToloNews, цитиран от \"Фокус\".\nСвидетели разказват, че от вътрешността на религиозното здание е чута експлозия и стрелба. Полицията е отцепила района и на място са изпратени спецчасти на афганистанската армия. \nСъобщава се, че нападението е извършено в момент, в който в джамията е имало поклонници, събрали се за петъчната молитва.  \nКъм момента други подробности не са известни. \n", "date": "2017.08.25", "title": "Ужас в Кабул, проехтя взрив в претъпкана джамия!"}
{"url": "https://www.blitz.bg/svyat/tragediyata-v-rusiya-e-ogromna-smrtta-grozno-e-nadvisnala-nad-krasnodar-video_news538931.html", "text": "Броят на загиналите след падането на автобус с работници в морето в Краснодар расте, съобщава РИА \"Новости\", позовавайки се на информация на Министерството на икономиката. Те достигнаха 17 души.\n \", чиято собственост е и падналото превозно средство. \n  \n27 души са били спасени от водата, а осем от тях са настанени в централната болница в Темрюк. По случая е започнато наказателно производство за „Нарушаване на правилата за движение и експлоатация на превозни средства” и „Предоставяне на услуги, които не отговарят на изискванията за безопасност”. \n  \nАвтобусът е вдигнат с кран на брега.  Към момента е ясно, че превозното средство е паднало в морето от височина около 4 метра. Превод и редакция БЛИЦ \n \n", "date": "2017.08.25", "title": "Трагедията в Русия е огромна, смъртта грозно е надвиснала над Краснодар! (ВИДЕО)"}
{"url": "https://www.blitz.bg/svyat/neopisuema-tragediya-20-godishna-krasavitsa-umrya-v-agoniya-pred-ochite-na-semeystvoto-si-mrezhata-grmna-zaradi-posmrtno-video_news538892.html", "text": "Семейството на млада жена, която е починала след употребата на дрога, която тя смятала за екстази, проплака в социалната мрежа и предупреждава всички да внимават с опасния наркотик чрез видео, пише \"Дейли мейл\".\n  Еми Вигус е на 20 години от Колчестър. Тя умира в болница 3 дни, след като е колабира в дома си. \n  Това е реакция от парти дрога, която тя е мислела, че е MDMA, след като се върнала от двудневното си пътуване до Лондон. \n  \nОтчаяните й родители се опитват да я спасят, преди тя да бъде откарана в болница. В лечебното заведение тя пристигнала в кома и малко по-късно починала.\n \nВ публикуваното във фейсбук видео, което вече е видяно от над милион души, се разказва трагичната история и всички хора са призовани да мислят два пъти преди да вземат дрога. \n  \nГласът, който говори във видеото от нейното семейство, казва: „Тя никога няма да научи за болката, която причини” \n  \n„Следващият път, когато имате такъв момент, просто спрете и помислете за нашата Еми и грешката, която е допуснала и за прекрасното семейство, което е оставила”.\n \nВъв видеото се описва как тялото на Еми отхвърлила неизвестната субстанция, която тя казала, че е взела и за агонията на семейството й в последните мигове с нея. Родителите й са останали без никакви възможности, освен да извършат Кардио-пулмонарна първа помощ (сърдечен масаж) на собствената си дъщеря в собствения си дом. \nСлед това Еми била откарана по спешност в централната болница в Колчестър, където постъпила директно в реанимацията в много лошо състояние. \n\"Нашата Еми изпадна в кома, но беше все така блестяща с прекрасните си мигли, коса и ангелско лице\", разказват родителите на починалото момиче. \nТя е лежала неподвижна и привидно миролюбива.  Часове по-късно коридорите на болницата в Колчестър отекнаха с виковете и писъците на членовете на семейството й. \n  Превод и редакция БЛИЦ \n", "date": "2017.08.25", "title": "Неописуема трагедия! 20-годишна красавица умря в агония пред очите на семейството си, мрежата гръмна заради посмъртно ВИДЕО"}
{"url": "https://www.blitz.bg/layfstayl/svetski/monika-valerieva-pravi-furor-ne-e-za-vyarvane-s-koya-zvezda-si-stana-druzhka-snimki_news538846.html", "text": "Родната ни моделка Моника Валериева е във видимо близки отношения с румънския модел Андреа Сасу. Румънката беше 2 години с дизайнера Филип Плейн и се разделиха преди няма и месец когато тя започва да качва в социалните мрежи снимки само с приятелките си и е видимо много по-щастлива от колкото с доминиращия и обсебващ дизайнер.\nПоследните постове и на нашата моделка Моника Валериева са много сходни до нейните, като последния гласи-Сърцето ми е свободно, душата влюбена в живота, пише  . \n \n \nПрипомняме че последната година тя беше обвързана с тайнствен по-голям от нея господин.Явно и двете са приключили отношенията си но въпроса е от къде се познават. Двете не пропускат да си коментират снимките и да се подкрепят след разделите си,като Моника дори я съветва-Винаги с усмивка красота моя! \n \n \n \n \n", "date": "2017.08.25", "title": "Моника Валериева прави фурор, не е за вярване с коя звезда си стана дружка! (СНИМКИ)"}
{"url": "https://www.blitz.bg/layfstayl/svetski/iva-ekimova-s-raztrsvashcha-izpoved-za-koshmara-ss-seks-iznudvaneto-priznala-na-deteto-si-che_news538852.html", "text": "Някакъв извратен безделник се опита да ме подложи на кибер атака, но този път не уцели човека. Имам снимки на целите ни разговори. Това заяви в ефира на \"Здравей, България\" Ива Екимова, пиар експерт.\n\"Този мъж, който ме изнудва иска среща и секс с мен иначе щял да пусне видео с мен, което е брутално. Няма такова нещо, а това е само изнудване. Проблемът ми е, че това можеше да бъде детето ми. Аз веднага говорих с дъщеря си щом това се случи. Говоря с теб като майка с майка. 1/3 от българските деца се самоубиват заради такъв тормоз в мрежата\", каза тя. \nВръзката на децата с родителите отдавна е нарушена. Дъщеря ми принципно е много предпазлива, много е прецизна при виждането си с хора, които искат да се срещнат с нея в мрежата. Разказах на дъщеря ми за този тормоз, защото, ако й се случи на нея, тя трябва да знае как да реагира\", каза Екимова. \n\"Нямам идея кой е човекът, който ме тормози. Има си органи компетентни и те ще разберат. На никоя от жените, които са жертва на кибер тормоз, с които говорих, не й е минало през ума да сигнализира за това, а обикновено трият човека и чата и приключват с всичко. Това е нещо, за което трябва да се говори\", смята пиарката. \nЕкимова заяви, че ще стартира програма, с която да защитава децата и хората от такъв интернет тормоз и атаки.\n", "date": "2017.08.25", "title": "Ива Екимова с разтърсваща изповед за кошмара със секс изнудването, признала на детето си, че..."}
{"url": "https://www.blitz.bg/lyubopitno/dzhadzhi/koshmar-za-klyuchov-shef-v-samsung_news538886.html", "text": "\n Южнокорейски съд осъди на 5 години лишаване от свобода милиардера и вицепрезидент на индустриалния гигант „Самсунг” Лий Дзие-юн, съобщават световните агенции. \n Той беше признат за виновен по обвинение в корупция. До делото се стигна след безпрецедентния политически скандал в страната, довел до импийчмънт на президента. \n Прокуратурата поиска 12 години лишаване от свобода. \n \nРазлични анализатори коментират, че компанията през последните месеци се справя достатъчно добре и без неговото участие в управлението. Обществото в Южна Корея е все по-критично към най-големите компании в страната заради съмненията, че упражняват влияние върху политическото ръководство.49-годишният Лий, който трябваше да поеме ръководството на „Самсунг”, отрича да е нарушавал законите. Той беше арестуван през февруари. \n", "date": "2017.08.25", "title": "Кошмар за ключов шеф в „Самсунг”!"}
{"url": "https://www.blitz.bg/layfstayl/ptuvane/koshmar-na-gkpp-kapitan-petko-voyvoda_news538849.html", "text": "На българо-гръцката граница на ГКПП „Капитан Петко войвода” трафикът е интензивен на вход в страната, има образувана 6 км колона от леки автомобили. Това съобщиха от пресцентъра на ГД „Гранична полиция”.\nНа българо-турската граница трафикът е интензивен. На ГКПП „Капитан Андреево” и ГКПП „Лесово” на изход от страната има по 2 км колони от товарни автомобили. \nНа българо-румънската граница на ГКПП „Дунав мост” – Русе на вход и изход от страната има образувани по 1 км колони от товарни автомобили. Интензивно е движението на леки автомобили и в двете посоки. \nНа българо-сръбската и българо-македонската граница трафикът е нормален на всички гранични контролно-пропускателни пунктове. \nФериботът Оряхово – Бекет работи само в светлата част от деня поради ниско ниво на река Дунав. \nОт 09.00 до 10.15 часа поради техническа профилактика на мостовото съоръжение движението на ГКПП „Дунав мост 2” – Калафат ще бъде временно преустановено и в двете посоки за всички превозни средства. От ГД „Гранична полиция” препоръчват движение по алтернативни маршрути.\n", "date": "2017.08.25", "title": "Кошмар на ГКПП \"Капитан Петко войвода\""}
{"url": "https://www.blitz.bg/layfstayl/shoubiznes/samo-v-shou-ivan-laskin-shche-lentyaystva-vv-fermata-3_news538726.html", "text": "Втората звезда, която влиза в хитовото риалити на бТВ „Фермата“ наесен, е Иван Ласкин. Още преди старта на предстоящия сезон актьорът не крие, че няма намерение да се скъсва от работа. „Има и мързеливи фермери, все пак“, заявява къде на шега, къде съвсем насериозно Васко да Гама от село Рупча, давайки заявка за чувството си за хумор. То обаче може и да не се хареса на първия обявен участник в риалитито - волейболния шампион Владимир Николов. Спортистът е дисциплиниран и целеустремен, което със сигурност ще го доведе до сблъсък с бохема Ласкин.\nВладо и Ласкин са сред популярните личности, които наесен ще гледаме как вършат земеделска работа и живеят без обичайните за тях удобства, рамо до рамо с останалите участници. Двамата са приели поканата на продуцентите и водещите на „Фермата“ Иван и Андрей и ще се борят в играта за наградата от 100 000 лева.  \nВладо безспорно е висока топка, досега той не е участвал в подобно предаване и ще бъде интересно колко може един волейболен шампион извън игрището, коментират и фенове на бившия капитан на националния отбор. Самият Николов споделя, че приел офертата на драго сърце, защото гледал с интерес първите два сезона на мегапродукцията, а и участието му в предаването е като сбъдната детска мечта. Най-много се радвал, че седмици наред ще живее без интернет, телефон и телевизия, и то сред природата.  \n„Като малък четях приключенски романи и си представях нещо такова – откъсване сред природата, там, където хората трябва със собствените си ръце да произведат и уловят това, с което трябва да се хранят“, споделя шампионът. За него „Фермата“ е формат, в който се говори за България, за българските занаяти, за традиционните умения по нашите земи и това го привлича. Наскоро той стана баща на момиченце, а докато е във „Фермата“ тримата му синове ще помагат на съпругата му Мая за домакинството.  \nИван Ласкин от своя страна също бил изкушен да тества докъде може да стигне като фермер. Той споделя обаче, че за първи път ще му се наложи да се раздели за дълго с половинката си Александра Сърчаджиева и 6-годишната им дъщеря София. Ласкин щял да влезе в предаването директно от плажа, след като се прибере от почивка с двете си дами. За 12 години не сме се разделяли за повече от 6 дни, да видим как ще го понесем, обяснявал актьорът. Детските спомени също са сред причините Ласкин да каже „да“, за да го видим в нетрадиционна роля. \n„Във „Фермата“ ще се случат неща, които да предизвикат в младите хора някакви познания, които аз имам относно природа, относно случки, свързани с гора, с трупи, с огън, с палене. Но пък съм изключително мързелив, което, разбира се, че ще е вероятно проблем на тези около мен. По телевизиите наистина може да съществува добро образователно място, каквото е „Фермата”, казва още актьорът.  \nПоставил си е цел, докато участва в предаването да свали някой и друг килограм, защото приличал на Митьо Пищова в добрите му години и да се успокои, тъй като природата му действа така. Обещава обаче да готви, ако не друго.  \n„Кулинарията – това е моята мисия. Аз ще готвя, там съм лидер”, заявява Ласкин.  \n \n \n \nБлизо половината от хората, които са се явили на кастинга за предаването, са българи, които живеят в чужбина от години, издават наши хора от екипа на Иван и Андрей. Иначе напливът за предаването този сезон е рекордно висок – 10 000 изявили желание да влязат във „Фермата“ 3. \nВ избрания състав има няколко души, които си търсят късмета по света, но си идват, за да участват. Има и такива, които са отявлени привърженици на живота в България и предстои да разберем как живеят и едните, и другите, коментират  сюжета запознати.  Сред играчите ще има и хора, които са т.нар. нови българи – сами избират живота на село.  \nКастингът на предаването е впечатляващ – освен популярните имена редовите участници са с драматични житейски истории и ще има какво да покажат от себе си, разказват от кухнята на предаването.  \n  \n", "date": "2017.08.25", "title": "Само в \"ШОУ\"! Иван Ласкин ще лентяйства във „Фермата“ 3"}
{"url": "https://www.blitz.bg/layfstayl/shoubiznes/izvnredno-i-samo-v-blits-elen-koleva-otgovori-na-napadkata-i-zavikhri-dori-poveche-skandala-aktrisata-namesi-i-kalin-terziyski-snimka_news538788.html", "text": "След завихрилия се скандал с незаконната покупка на автомобил от Елен Колева актрисата беше потърсена от екип на БЛИЦ за коментар.\nКолева отказа да коментира новата си придобивка, но категорично заяви, че читателят, подал сигнал до медията, ни цели да я злепостави и дори изнудва. \nПубликуваме коментара й без редакторска намеса: \n\"Димитър Момчев не се явява като случаен гражданин в случая! Той е \" послушкото\" на небезизвестната Марта Петрова, по известна като спасителката на Калин Терзийски. Същия Момчев, под давлението на госпожа Петрова изнудва известни хора за пари! Има достатъчно информация в интернет и за двамата и всеки средно интелигентен човек ще събере две и две! Това е моят коментар!\" \nБЛИЦ припомня, че вчера до редакционната ни поща беше  , уличаващ Елен Колева в покупка на автомобил, незаконно освободен от данъци. Според него красавицата е инвалид, поради което е с намалена трудоспособност. Никол ИВАНОВА, БЛИЦ \n", "date": "2017.08.25", "title": "Извънредно и само в БЛИЦ! Елен Колева отговори на нападката и завихри дори повече скандала. Актрисата намеси и Калин Терзийски (СНИМКА)"}
{"url": "https://www.blitz.bg/layfstayl/shoubiznes/mikhaela-fileva-pak-razkara-pavel-ne-mu-prosti-iznevyarata_news538872.html", "text": "\n Певицата Михаела Филева не е успяла да прости изневярата на гаджето си Павел, издават нейни близки. Преди 4 месеца дългокраката красавица излови рапъра, който водеше предаването „Гласът на България“, да й кръшка с друга, но после се опита да преглътне обидата и пак се събра с него. Оттогава обаче отношенията им охладнели, а любовта помежду им сякаш се изпарила. \nФилева стигнала до извода, че доверието й в Павел е безвъзвратно изгубени, и решила, че повече няма да дава шанс на изхабената им връзка. \nСпоред запознати преди няколко седмици тя окончателно натирила рапъра, който не страдал особено за нея и се отдал на забавления с неизвестни дами по морето, пише в. Уикенд.\n", "date": "2017.08.25", "title": "Михаела Филева пак разкара Павел, не му прости изневярата"}
{"url": "https://www.blitz.bg/obshtestvo/stolitsa/stolichna-obshchina-s-vazhna-novina-za-remonta-na-orlov-most_news538843.html", "text": "Цялостното движение ще на кръстовището Орлов мост, между булевардите „Цариградско шосе“ и „Евлоги и Христо Георгиеви“, ще бъде възстановено на 27 август, неделя. Това съобщиха от пресцентъра на Столична община.\nПриключи полагането на последния износващ пласт асфалт по пътните платна на бул. „Цариградско шосе“ от страната на езерото „Ариана“ в посока хотел Плиска, както и в участъка по бул. „Евлоги и Христо Георгиеви“ между Орлов мост и ул. „Гурко“. Според технологичните изисквания на работа е необходимо изтичането на 48 часа след полагането на последния износващ пласт асфалт, след което движението ще бъде пуснато. В неделя, 27 август, ще бъде възстановено цялостно движението на кръстовището Орлов мост на бул. „Цариградско шосе“ и бул. „Евлоги и Христо Георгиеви“.  \nИзвършен е цялостен ремонт на пътните платна в двете посоки на бул. „Цариградско шосе“ при Орлов мост с цялостното фрезоване, поставена е стоманена мрежа, с цел допълнително заздравяване на основното асфалтово покритие. Предстои полагането на пътна маркировка.\n   \n", "date": "2017.08.25", "title": "Столична община с важна новина за ремонта на \"Орлов мост\"!"}
{"url": "https://www.blitz.bg/layfstayl/shoubiznes/bomba-v-blits-nikoleta-lozanova-napuska-s-grm-i-tryask-paparatsi_news538884.html", "text": "Николета Лозанова е решила да напусне предаването по bTV \"Папараци\", научи БЛИЦ от сигурни източници.\nГорещата плеймейтка 5 години беше лицето на шоуто, но то е решило да си смени концепцията, което не удовлетворява брюнетката. \nТя обаче няма да остане дълго време без работа, като най-вероятно ще води друго предаване в конкурентната на bTV Нова телевизия. \nЛозанова отново е готова да гони известните личности с папарашки удари. \nПрипомняме, че преди няколко месеца за кратко тя бе заместена от рапъра Криско. Още тогава тръгнаха слухове, че НиЛо може да се откаже от хитовото папарашко предаване. Все пак в ефир тя заяви, че колкото и да се иска на всичките й зложелатели, тя остава начело на шоуто. Към днешна дата обаче Лозанова е решила да гони по-високи цели. До момента плеймейтката е показала едно - с каквото и да се захване, то то става златна мина. Очакваме с нетърпение как ще се завърне в ефира, а вие? \n \n", "date": "2017.08.25", "title": "Бомба в БЛИЦ! Николета Лозанова напуска с гръм и трясък \"Папараци\""}
