{"url": "https://www.blitz.bg/svyat/otkrikha-podozritelen-dokument-za-samolichnost-do-myastoto-na-eksploziyata-v-mankhatn_news564143.html", "text": "Заподозреният за експлозията в центъра на Ню Йорк няма  криминално досие в Бангладеш. За последно Акайед Улах е посетил родината си през месец септември, съобщава „Ройтерс”, позовавайки се на полицията в Бангладеш.\nУлах е родом от Югоизточен Бангладеш и за последно е бил в страната на 8 септември. 27-годишният мъж живее в САЩ от седем години. Работел е като таксиметров шофьор, а нападението извършил в името на „Ислямска държава”. С него искал да отмъсти на американците, които бомбардирали страната му.   \nМладият мъж е планирал атентата поне една година, съобщи телевизионният канал ABC, позовавайки се на информация от ФБР. Агенцията се зае с разследване на експлозията. Нейни служители вече са обискирали няколко жилища в Бруклин, в които Улах е живял или посещавал. \nОт ФБР стигнали до извода, че атентаторът е сглобил бомбата вкъщи.  \n  \nМеждувременно в някои местни медии се появи информация, че на мястото на експлозията е открит подозрителен документ за самоличност. Той е на името на Самуил ал Хаят, роден през 1985 година в сирийския град Рака.  \n \n", "date": "2017.12.11", "title": "Откриха подозрителен документ за самоличност до мястото на експлозията в Манхатън"}
{"url": "https://www.blitz.bg/svyat/ot-poslednite-minuti-nyu-yorkskata-politsiya-razkri-imeto-na-terorista-okrvavil-mankhatn-video_news564087.html", "text": "Ню Йоркската полиция разкри самоличността на мъжа, който взриви бомба на автогара „Оторити” в Манхатън. Пред журналисти шефът на полицията Джеймс О'Нил съобщи, че заподозреният се казва Акайед Улах.\n„Открихме ранен 27-годишен мъж. Това е Акайед Улах”, каза  О'Нил. \n  \n„Предварителното разследване показва, че към тялото на този мъж е имало привързано импровизирано взривно устройство с ниско качество. Той съзнателно е привел устройството в действие”, добави шефът на полицията. \nПо думите му, мъжът се е опитал да влезе с бомбата в станцията на метрото.  \nТой добави, че заподозреният е задържан и към момента е в болница. По време на ареста си е направил изявление.  \nПо данни на полицията, инцидентът е станал на 42-а улица, между 7 и 7 авеню, в източната част на Манхатън.  \n  \nШефът на пожарната служба на града съобщи, че заподозреният е с изгаряния и порезни рани. Още трима души, които са били близо до него, са получили леки наранявания.  \nКметът на Ню Йорк Бил де Блазио пък съобщи, че градът не е изправен пред нови заплахи. \n„Всичко, което знаем, е, че една отделна личност, която, благодарим на господа, не успя да реализира плановете си“, заяви той. \n„Враговете ни искат да разрушат мултикултурното ни общество“, добави той. Де Блазио каза още, че предстои да се направи по-задълбочено разследване на инцидента, за да има повече яснота за него.  Превод: БЛИЦ \n \n", "date": "2017.12.11", "title": "От последните минути: Ню Йоркската полиция разкри името на терориста, окървавил Манхатън (ВИДЕО)"}
{"url": "https://www.blitz.bg/layfstayl/skorost/mclaren-izvadi-nov-zvyar-s-potresavashch-dizayn-v-chest-na-velikiya-sena-snimki_news564092.html", "text": "McLaren направи това творение в чест на великия Аертон Сена. Дизайнът му е потресаващ, но и двуполюсен, тъй като не малко критици се изказаха двупосочно по темата. Но от McLaren не се притеснява, тъй като тяхното извинение е, че автомобилът е направен с цел върховна динамика, за което аеродинамиката е била водеща. И ниското тегло, тъй като моделът предлага съотношение мощност спрямо маса от 660 к.с. на тон тегло.\nНовият модел от Ultimate Series използва хибридната технология от P1 и еволюция на 4,0-литровия битубо V8 двигател. Той е по-лек и по-мощен от 720S, а това значи, че McLaren Senna предлага наистина впечатляваща динамика. Причината за горното твърдение се крие във факта, че това е автомобилът, в който е вграден най-мощният двигател, монтиран в уличен модел на McLaren. Познатият 4,0-литров V8 мотор (M840TR) е доразвит и генерира 800 к.с. и въртящ момент 800 Нм. Той се „пълни” от двойка „ултра нискоинерционни” турбини.\n \nОгромното крило отзад не само прави колата да изглежда страховито, но той е един от най-иновативните, монтирани в уличен модел. Изработен от карбон, спойлерът е само на 1219 мм над пътя в най-високата си точка, когато автомобилът е неподвижен. Той обаче променя постоянно позицията си, когато автомобилът е в движение, за да гарантира оптимална притискаща сила. Той действа и като въздушна спирачка по време на рязко спиране.\n \nОт карбон е изработен и двойният дифузьор. Неговата роля е да притиска задната ос към пътя. \nПодобно на всички най-брутални супер автомобили, McLaren Senna е фокусиран единствено върху водача, като е изхвърляне цялото оборудване, което би увеличило теглото. Дизайнерите на McLaren са устояли на изкушението за се отърват от пътническата седалка, но тя е единственото излишно нещо от тяхна гледна точка.\n \n \nВсичко това е направено, за да се постигне тегло на автомобила от 1198 кг без течности. Така Senna е станал най-лекият модел на McLaren след дебюта на легендарния Ф1 през 90-те.. \nКомбинирайки изключителна динамика в ограничена серия (ще бъдат направени само 500 бройки), не е изненада, че McLaren Senna ще е скъпо удоволствие. За момента цените важат само за Великобритания, където моделът ще стартира от цена 750 000 британски лири, което е малко над 850 000 евро. Източник: vesti.bg \n", "date": "2017.12.11", "title": "McLaren извади нов звяр с потресаващ дизайн в чест на великия Сена (СНИМКИ)"}
{"url": "https://www.blitz.bg/stsena/nay-dobrite-v-kinoto-i-televiziyata-nominatsiite-za-zlaten-globus-2018_news564096.html", "text": "\n Филмът \"Формата на водата\" на мексиканския режисьор Гийермо дел Торо води по номинации за наградите Златен глобус със седем на брой, предадоха световните информационни агенции, предава Дарик. \nСледват \"Вестник на властта\" на Стивън Спилбърг и \"Три билборда извън града\" на Мартин Макдона с по шест номинации и филмите \"Лейди Бърд\" на Грета Гъруиг и \"Всички пари на света\" на Ридли Скот с по четири номинации. \n  Номинации за Златен глобус в категорията Най-добър драматичен филм \n\"Призови ме с твоето име\"  (Call Me by Your Name) \n\"Дюнкерк\" (Dunkirk) \n\"Вестник на властта\" (The Post) \n\"Формата на водата\" (The Shape of Water) \n\"Три билборда извън града\" (Three Billboards Outside Ebbing, Missouri) Номинации за Златен глобус в категорията Най-добра актриса \nДжесика Частейн за \"Играта на Моли\" (Molly's Game) \nСали Хокинс за \"Формата на водата\" (The Shape of Water) \nФрансис Макдорманд за \"Три билборда извън града\" (Three Billboards Outside Ebbing, Missouri) \nМерил Стрийп за \"Вестник на властта\" (The Post) \nМишел Уилямс за \"Всички пари на света\" (All the Money in the World) Номинации за Златен глобус в категорията Най-добър актьор \nТимъти Чаламет за \"Назови ме с твоето име\" (Call Me by Your Name) \nДаниел Дей-Луис за \"Призрачна нишка\" (Phantom Thread) \nТом Ханкс за \"Вестник на властта\" (The Post) \nГари Олдман \"Най-мрачният час\" (Darkest Hour) \nДензел Уошингтън за \"Roman J. Israel, Esq.\" Номинации за Златен глобус в категорията Най-добър режисьор \nГийермо дел Торо за \"Формата на водата\" \nМартин Макдона за \"Три билборда извън града\" \nКристофър Нолан за \"Дюнкерк\" \nРидли Скот за \"Всички пари на света\" \nСтивън Спилбърг за \"Вестник на властта\" Номинации за Златен глобус в категорията Най-добра комедия или мюзикъл \n\"Катастрофалният артист\" (The Disaster Artist ) \n\"Бягай!\" (Get Out) \n\"Най-великият шоумен\" (The Greatest Showman) \n\"Лейди Бърд\" \n\"Аз, Тоня\" (I, Tonya) Номинации за Златен глобус в категорията Най-добра актриса в комедия или мюзикъл \nДжуди Денч за \"Довереникът на кралицата\" \nХелън Мирън за \"The Leisure Seeker\" \nМарго Роби за \"Аз, Тоня\" \nСирша Ронан за \"Лейди Бърд\" \nЕма Стоун за \"Битката между половете\" Номинации за Златен глобус в категорията Най-добър актьор в комедия или мюзикъл \nСтив Карел за \"Битката между половете\" \nАнсел Елгорт за \"Зад волана\" \nДжеймс Франко за \"Катастрофалният артист\" \nХю Джакман за \"Най-великият шоумен\" \nДаниел Калуя за \"Бягай!\" Номинации за Златен глобус в категорията Най-добра актриса в поддържаща роля \nМери Джей Блайдж за \"Затънали в кал\" (\"Mudbound\") \nХонг Чау за \"Малък голям живот\" (\"Downsizing\") \nАлисън Джани за \"Аз, Тоня\" \nЛори Меткалф за \"Лейди Бърд\" \nОктейвия Спенсър за \"Формата на водата\" Номинации за Златен глобус в категорията Най-добър актьор в поддържаща роля \nНосителят на приза за най-добър актьор в поддържаща роля ще бъде избран измежду Уилям Дефо за \"Проектът Флорида\", Арми Хамър за \"Призови ме с твоето име\", Ричард Дженкинс за \"Формата на водата\", Кристофър Плъмър за \"Всички пари на света\", Сам Рокуел за \"Три билборда извън града\". Номинации за Златен глобус в категорията Най-добра анимация \n\"Тайната на Коко\" (Coco) \n\"Бебе Бос\"  (The Boss Baby) \n''The Breadwinner\" \n\"Да обичаш Винсент\" (Loving Vincent) \n\"Бикът Фердинанд\" (Ferdinand) Номинации за Златен глобус в категорията Най-добър чуждоезичен филм \n\"Изневиделица\" (In The Fade) - Германия/Франция \n\"Първо убиха баща ми\" (First They Killed My Father) - Камбоджа \n\"Нелюбов\" (Loveless) - Русия \n\"Квадратът\" (The Square) - Швеция/Германия/Франция \n\"Фантастична жена\" - Чили \nНаградите Златен глобус, връчени за пръв път през 1944 г., се присъждат от около 90 членове на Асоциацията на чуждестранната преса в Холивуд. Отличията се присъждат в над 25 категории. Чрез тях се почита най-доброто в телевизията и киното. \nПризовете Златен глобус, за които се смята, че посочват потенциални кандидати за Оскар-и, ще бъдат раздадени за 75-и път на 7 януари 2018 г. на церемония в хотел \"Бевърли Хилтън\" в Бевърли хилс. Водещ на шоуто ще бъде комикът Сет Майерс.\n", "date": "2017.12.11", "title": "Най-добрите в киното и телевизията: Номинациите за Златен глобус 2018"}
{"url": "https://www.blitz.bg/svyat/priyatelka-na-kanadskata-pornozvezda-koyato-se-samoubi-zaradi-tormoz-ot-geyove-v-mrezhata-razkri-pokrtitelni-neshcha-za-neya-snimki_news564099.html", "text": "Преди да сложи край на живота си заради тормоз в мрежата, 25-годишната канадска порнозвезда Август Еймс е помагала на своя 23-годишна колежка да излезе от депресията. Младата жена бе подложена на жесток натиск, след като отказа да работи с актьор, участващ в гей порно.\nМомичето, което дълго време било в депресия, опитало да обясни позицията си, но никой не искал да я чуе. \nThe Sun съобщава, че месец преди да сложи край на живота си, Август Еймс е помагала на своята приятелка и колежка Кейша да излезе от тежка депресия, в която се намирала. \n\"Надявам се да си добре! Знаеш, че самата аз доскоро бях в депресия... Просто искам да ти кажа, че винаги можеш да говориш с мен...”, пише Август в едно от съобщенията си.  \n  \n\"Това е много мило, благодаря ти\", отговаря Кейша. \n  \nСлед това Кейша споделя тяхна обща снимка в социалната мрежа, а в текста към нея благодари на колежката си за оказаната подкрепа. \n\"Благодаря ти, че беше с мила с мен в толкова тежък период\", пише Кейша Грей. Превод: БЛИЦ \n \n", "date": "2017.12.11", "title": "Приятелка на канадската порнозвезда, която се самоуби заради тормоз от гейове в мрежата, разкри покъртителни неща за нея (СНИМКИ)"}
{"url": "https://www.blitz.bg/svyat/zapochna-sreshchata-mezhdu-putin-i-erdogan-v-ankara_news564108.html", "text": "Президентът на Русия Владимир Путин пристигна в Анкара. В турската столица вече е започнала срещата между него и турския му колега Реджеп Ердоган.\nПо думите на прессекретаря на руския държавен глава Дмитрий Песков, руският лидер ще информира Ердоган за пътуването си в Сирия.   \nОчаква се двамата лидери да обменят мнения по ключови международни проблеми, включително и ситуацията в Близкия изток. \nОт администрацията на турския държавен глава пък съобщиха, че Путин и Ердоган ще обсъдят и проблема с Йерусалим след признаването му от САЩ за столица на Израел.  \nПо-рано Путин посети авиобаза „Хмеймим в Сирия. В Кайро пък държавният глава на Русия се срещна с египетския си колега Абдел Фатах ас Сиси. Превод: БЛИЦ \n", "date": "2017.12.11", "title": "Започна срещата между Путин и Ердоган в Анкара"}
{"url": "https://www.blitz.bg/politika/tereza-mey-pocherpi-borisov-s-angliyski-chay-toy-pk-se-zareche-da-ya-nagosti-s-snimkivideo_news564111.html", "text": "Не че съм толкова хубав, но ме канят. Това, което направихме за Балканите, се оценява високо. Това каза през журналисти премиерът Бойко Борисов след срещата си с британския министър-председател Тереза Мей.\nПо думите му Тереза Мей е обещала да направи всичко възможно учениците в българските училища във Великобритания да могат да държат матурите на български език. „Оптимист съм от това, което обясних, че ще може да стане”, каза българският премиер. \nОчаква се британският премиер да посети България през май догодина, когато в София ще се срещнат балканските лидери и лидерите на ЕС. \nБорисов съобщи още, че в Лондон е пил английски чай. „Пихме, казах на Тереза Мей, дай да видим този английски чай, четох, четох в България, че ще пия английски чай, дай да го видя”. \nКогато Мей му върне визитата, Борисов смята да я почерпи с кисело мляко.  \n", "date": "2017.12.11", "title": "Тереза Мей почерпи Борисов с английски чай, той пък се зарече да я нагости с ... (СНИМКИ/ВИДЕО)"}
{"url": "https://www.blitz.bg/goreshtite-novini/atentatort-ot-mankhatn-napravi-stryaskashcho-priznanie-ot-bolnichnata-staya_news564113.html", "text": "Заподозреният за експлозията в центъра на Ню Йорк заяви пред следователите, че е извършил нападението за отмъщение, съобщава вестник New York Post, позовавайки се на източници от полицията.\n„Те бомбардираха моята страна и аз исках да им нанеса щети тук”, е казал задържаният, който е гражданин на Бангладеш.   \n  \nИзточници на изданието отбелязват, че 27-годишният узбек Акайед Улах, е бил таксиметров шофьор в Ню Йорк, но преустановил работа, след като лицензът му изтекъл. \n  \nПрипомняме, че по-рано от полицията на Ню Йорк съобщиха, че експлозията е избухнала на 42-а улица, между 7 и 8 авеню, в източната част на Манхатън. По предварителни данни, на тялото му било привързано импровизирано взривно устройство с ниско качество”, което той „съзнателно е привел в действие”. \n  \nПри инцидента,който стана в час пик, са пострадали четирима души, сред които и самият терорист.  \nЗа момента се смята, че задържаният е действал сам. Не е ясно дали взривът не е станал по невнимание. Превод: БЛИЦ \n \n", "date": "2017.12.11", "title": "Атентаторът от Манхатън направи стряскащо признание от болничната стая"}
{"url": "https://www.blitz.bg/layfstayl/shoubiznes/stefan-na-gala-se-okaza-dvoynik-na-bivshiya-y-mzh-dvamata-sa-kato-dve-kapki-voda-snimka_news564069.html", "text": "Бившият съпруг на Гала Константин Будев и сегашната й половинка Стефан Николов си приличат като две капки вода, твърди \"Таблоид\", сравнявайки снимки на двамата.\n Често дори ги бъркат кой е предишният и кой настоящият на тв водещата. Освен това и на двамата имат по един брак, преди да срещнат Гала. \n Физиономиите на Косьо и Стефчо са като на двойници, които обаче са имали късмета и да са свързани чрез една и съща жена. Големи зеленикаво-кафяви очи, зализани назад прически, почти еднакво телосложение, само дето Будев е малко по-едър от Николов. И досущ еднакво оформено окосмяване на лицето тип катинарче. \n \nТочно брадата обаче вече разделя „близнаците” на Гала. Бившият законен съпруг Константин побеснявал всеки път, като го сбъркат за пореден път с живеещия вече доста години втори избраник на Гала. И накрая решил – разделя се не само с този тип оформление, а изцяло с брадата. Сега Косьо ходи гладко избръснат, но пак си прилича със Стефан. \n Гала и Будев са отдавна разведени, дори разделени още преди официалното разтрогване на брака. Твърди се, че съпругът изловил известната си жена с по-младия й любовник Стефан. По-упоритите слухове и до днес обаче са, че Гала се е развела „заради пари”, след като бизнесменът Будев, който се занимаваше с различни проекти, включително и медийни, два пъти фалира. Дамата обаче се виждат заради дъщеря си Мари. Константин има още една дъщеря от първия си брак, както и Стефан. \n Най-новото в момента е, че и сегашният на Гала обмислял да си обръсне брадата. Не за друго, а да дразни бившия, от когото продължава да ревнува плевенчанката. Тъкмо заради тази ревност, но и отново „заради пари” водещата на „На кафе” уредила Стефан Николов да й е помощник на екрана в предаването. Той обаче напоследък почна да й изземва функциите, като я прекъсва непрестанно. А зрители коментират, че често е по-забавен и изглежда „по-умно” пред камерите. Гала пък се нервирала и дори подмятала, че се прави на шут. \n", "date": "2017.12.11", "title": "Стефан на Гала се оказа двойник на бившия й мъж, двамата са като две капки вода (СНИМКА)"}
{"url": "https://www.blitz.bg/svyat/warrior-amerikanskite-podvodnichari-ne-iskat-da-se-sreshchat-s-ruskite-protivopodvodni-korabi_news563819.html", "text": "Капитаните на британските и американските подводници никога не са изпитвали желание да се срещат с руските противоподводни кораби, пише американското издание Warrior, цитирано от politros.com. Особено опасни са корабите от проект 1155 „Фрегат”.\nПрез 1970-те години в СССР започнали разработка на големи противоподводни кораби от проект 1155, които трябвало да противостоят на подводниците на САЩ и Великобритания. Според изданието, съветските инженери успели да създадат съд, който без особени усилия можел да потопява подводниците на НАТО. \n  \nПървият кораб от проекта е „Удалой”, спуснат е на вода на 5 февруари 1980 г.: водоизместване – 7480 тона, дължина – 163 метра, максимална скорост – 29 възела (54 км/час). \n  \nКорабът е снабден с универсален ракетен комплекс УРК-5 „Раструб-Б”, с реактивен морски бомбомет с 12 цеви, торпеда, ЗРК с морско базиране „Кинжал”. В задната част на кораба се намират два корабни многоцелеви вертолета Ка-27. \n  \nОт първоначално планираните 50 кораба от този клас са произведени едва 12 броя, от които сега са на въоръжение само 8. „Русия разполага с мощни противоподводни кораби, те не на шега плашат американските подводничари” – обобщават авторите на публикацията. \n  Превод и редакция: БЛИЦ \n  \n \n", "date": "2017.12.11", "title": "Warrior: Американските подводничари не искат да се срещат с руските противоподводни кораби"}
{"url": "https://www.blitz.bg/svyat/uragan-napravi-golyama-belya-na-pelopones-ostavi-grad-kalamata-bez-edin-ot-simvolite-mu-snimka_news564049.html", "text": "\n Силни ветрове изкорениха едно от най-големите и най-старите борови дървета в град Каламата, в Пелопонес, късно в неделя, като за късмет, никой не е бил ранен, пише \"Български новини\". \nДървото стоеше на един от най-оживените площади в града, само на няколко метра от общинското коледно дърво в пристанището. Местните власти трябваше да премахнат дървото от площада в понеделник. \n \n \n", "date": "2017.12.11", "title": "Ураган направи голяма беля на Пелопонес, остави град Каламата без един от символите му (СНИМКА)"}
{"url": "https://www.blitz.bg/svyat/yerkramasorg-rusiya-se-podgotvya-za-voyna-v-libiya_news564054.html", "text": "Владимир Путин пристигна в сирийската авиобаза Латакия и заповяда войсковата групировка да се прибира в Русия. По този повод е уместно да се спомене публикацията на коментатора Константин Еггерт в интернет-изданието за делови хора „Биржевой лидер” с позоваване на Deutsche Welle.\nНа 1 декември БЛИЦ информира за възможността Русия да разположи своя база в Египет. Документът е публикуван на правителствения сайт в Кремъл. Предварителните споразумения вече са подписани от двамата военни министри. В близките месеци може да бъде сключено официално споразумение. \n  \nНай-очевидният отговор на въпроса защо на Москва са й потрябвали бази в Египет гласи, че тя се подготвя за военни действия в съседна Либия. Москва открито поддържа либийския генерал Халиф Хафтар. Той е бивш съратник на Моамар Кадафи, който преди 30-ина години отказа да поддържа диктатора, премина в опозиция и замина за САЩ. Важен детайл е, че генералът е учил в СССР и говори руски. Сега той е най-силната и авторитетна личност в разпокъсана Либия, само той може да освободи страната от терористите. \n  \nДруга важна подробност е, че, според агенция Reuters, руски спецназ вече е оказвал помощ и възможно още я оказва на генерала на територия от Западен Египет. В този район се намират тиловите комуникации на Хафтар. \n  \nИзлиза, че Путин вече е направил „инвестиции” в Либия, а той никога не прави не пресметнати жестове само от добро сърце, ако от това Русия няма полза. В Москва и в Кайро са убедени, че Хафтар при поддръжката на руските ВКС бързо ще победи ислямистите и ще обедини Либия. \n  \nВ този смисъл руският президент може да спечели още един приз с установяване на фактически контрол над сунитска Либия. Победата в Либия би изчистила образа на Русия в сунитските страни, където възприемат Москва като помагач на шиитския Техеран. \n  \nПри такова развитие на събитията на Запада ще му остане да приеме всичко като свършен факт. \n  Превод и редакция: БЛИЦ \n \n", "date": "2017.12.11", "title": "Yerkramas.org: Русия се подготвя за война в Либия"}
{"url": "https://www.blitz.bg/svyat/neizvestni-snayperisti-pravyat-podboren-lov-na-glavatari-v-idlib_news563914.html", "text": "Според съобщение на ливанската информационна агенция Almasdarnews, в сирийската провинция Идлиб е констатирано поредното ликвидиране на главатар на местна групировка – този път жертва е видният терорист Абу Абдо Дахрия.\nАрабското издание отбелязва, че с този почерк на нападения от неизвестния снайперист са ликвидирани и други джихадисти командири от кръга на Дахрия, който е известен с принадлежността си към „Джебхат ан-Нусра” (Ал Кайда). \n  \nИзказва се предположение, че инициатор за „подборния лов” на полеви командири в Идлиб може да бъде само ръководството на ИД. (Днес БЛИЦ оповести, че още преди два дни значителни сили от групировката са навлезли в тази провинция.) \n  Превод и редакция: БЛИЦ \n \n", "date": "2017.12.11", "title": "Неизвестни снайперисти правят „подборен лов” на главатари в Идлиб"}
{"url": "https://www.blitz.bg/intsidenti/stikhii/uragan-pomete-izvestni-kurorti-v-slovakiya_news564065.html", "text": "Ураганен вятър се разрази планините в Северна Словакия и причини ограничаване на работата в разположените там курорти, информира БГНЕС. Поривите на урагана тази нощ надхвърляха 120 м/час. Хиляди дървета по планинските склонове бяха повалени и изкоренени.\nВъв високопланинските райони е нарушено електроснабдяването. Стотици потребители останаха без електричество. \nНай-силно пострадал е най-големият в страната високопланински курорт Ясна, разположен до градчето Хопок на 2024 м надморска височина в планината Ниски Татри. \nМетеоролозите прогнозират засилване на вятъра и възможно повторение на урагана във високопланинските райони на Словакия със скорост, достигаща до 180 км/ч. \n", "date": "2017.12.11", "title": "Ураган помете известни курорти в Словакия"}
{"url": "https://www.blitz.bg/layfstayl/ptuvane/drama-100-blgari-ostanakha-zakleshcheni-na-letishcheto-vv-frankfurt_news564071.html", "text": "100 българи са останали във Франкфурт без транспорт до София заради отменен полет. Самолетът на авиокомпания „Уиз Еър” е трябвало да излети на 10 декември в 15:40 ч от Франкфурт на Майн към София.\nСлед телефонен разговор на българския консул във Франкфурт Стефан Димитров българските граждани са били транспортирани от летището и настанени в хотели в радиус от около 40 км. \nПо информация на българската мисия разходите за нощувка са били поети от авиокомпанията, съобщиха от българското Министерство на външните работи. \nОт консулството ни информират, че след разговори с авиокомпанията е установено, че групово решение за прерутиране не може да бъде очаквано. \nВъпреки това днес пътниците ще бъдат превозени от хотелите до летище Франкфурт на Майн. Очаква се самолет на „Уиз Еър” да качи една част от тях в 15:40 ч. на полет до София. \nПътниците, които не успеят да бъдат превозени с този полет,  ще могат да потърсят вариант за прибиране в България чрез директен полет на „Луфтханза” по-късно през днешния ден или с друг полет с междинно кацане. \nКонсулството на България във Франкфурт е в постоянна връзка с българските граждани, като информира, че част от тях вече са намерили алтернативен начин за транспорт до София. \nЗа съдействие гражданите могат да се обръщат към дежурните телефони на консулството във Франкфурт: ++49 69 509 278 13 10.\n", "date": "2017.12.11", "title": "Драма! 100 българи останаха заклещени на летището във Франкфурт"}
{"url": "https://www.blitz.bg/svyat/strashni-podrobnosti-bombadzhiyata-v-mankhatn-bil-dzhikhadist-ot-id-ot-bangladesh_news564072.html", "text": "Заподозреният за експлозията в транспортната станция в центъра на Ню Йорк е 27-годишен гражданин на Бангладеш. Това съобщава The New York Post, позовавайки се на местната полиция.\nПо данни на изданието, задържаният е живеел в Бруклин и е бил  привърженик на „Ислямска държава”. \n  \nБомбата, която е избухнала, се е състояла от 13-сантиметрова тръба, пълна с експлозиви и електрически детонатор. Устройството е гръмнало на улицата, а при взрива нападателят е сериозно пострадал. Той е бил отведен в лечебно заведение, а по-късно разпитан от органите на реда. \nПо-рано някои местни медии съобщиха, че бомбаджията е загинал. Други пък информираха, че е ранен и задържан от полицията. \n  \nПолицейският отдел в Ню Йорк съобщи в „Туитър”, че в резултат на експлозията са пострадали четирима души, които са получили различни наранявания и травми. Все пак няма опасност за живота им. \n  \nАмериканският президент Доналд Тръмп е информиран за случилото се в Манхатън. \n  \nПреди минути местните власти обявиха експлозията за терористичен атентат. Нито една групировка не е обявила съпричастност към взрива. Превод: БЛИЦ \n  \n \n", "date": "2017.12.11", "title": "Страшни подробности: Бомбаджията в Манхатън бил джихадист от ИД от Бангладеш"}
{"url": "https://www.blitz.bg/stsena/senzatsiya-luna-khvrli-bomba-i-prizna-che-povedenieto-y-v-kshchata-e-bilo-rolya_news563978.html", "text": "Всички съквартиранти ги подредих. Провокирах ги, някои по по-пасивен, а други - по по-активен начин. Изкарах им всички демонти, за да види цяла България какви са. Това заяви в ефира на Нова тв фолкпевицата и бивша съквартирантка във ВИП Брадър Луна.\n\"Кой направи шоуто? При мен беше роля, признавам го само сега\", каза тя. \n\"Наблюдавах се като страничен зрител и мисля, че много добре се справих, за да се защитя, понеже нямах защита от никого в Къщата\", изтъква Луна. \n\"Очилата ми, които Динко счупи, са на стойност 5000 долара. Ако щете ми вярвайте. Купих ги от Лас Вегас. Планирах да ги продам и да дам парите за благотворителност\", добавя тя. \nПевицата каза още, че алкохолът е обединил Коцето и Фънки, нищо друго.  \n\"Аз за Фънки знам, че той работи в Илиянци и му го казах. Къци Вапцаров е много по-успял и стойностен от него\", твърди още Луна. \n \n", "date": "2017.12.11", "title": "Сензация! Луна хвърли бомба и призна, че поведението й в Къщата е било роля"}
{"url": "https://www.blitz.bg/svyat/vorzhena-politsiya-vrkhletya-na-khiytrou-zaradi-snimki_news564012.html", "text": "\n Въоръжена полиция е била извикана да \"ескортира\" ядосани пътници, оставени от британските авиокомпании да чакат с часове на \"Хийтроу\".  . \n \n \n \nСмята се, че около 27 хиляди пътници са били блокирани в Лондон, а още 20 хиляди на европейските летища, както и 3 хиляди на други места във Великобритания и съседни държави заради проблема на \"Хийтроу\".\n \n \nЕдин от блокираните пътници разказва как са пристигнали въоръжени полицаи, които да успокоят ситуацията.  В 23 часа им било съобщено, че трябва да се изнесат до 23,30 часа от кафенето, където чакали. Говорител на аеропорта информира, че полицаите са пристигнали да \"ескортират\" пътниците, уточнява novini.london. \n", "date": "2017.12.11", "title": "Въоръжена полиция връхлетя на \"Хийтроу\" заради... (СНИМКИ)"}
{"url": "https://www.blitz.bg/svyat/absurdite-ne-sa-samo-u-nas-grtsiya-poiska-ot-zhertvite-na-zemetresenie-da-platyat-dank-vrkhu-razrushenite-si-domove_news564010.html", "text": "\n Безумен случай на бюрократичната неефективност е записан през тази седмица в Гърция. Жертвите на земетресението на остров Лесбос са задължени да платят имуществени данъци за своите разрушени къщи, пише \"Български новини\". \nСлед края на земетресението през юли на остров Кос, което опустоши къщи в Лесбос в съседна Гърция  правителството беше обещало, че ще освободи от имуществени данъци хора, чиито къщи бяха разрушени, ако те представят официални документи, доказващи това. Те са го направили, но поради обичайната гръцка бюрокрация, крайният срок за данъчно освобождаване е преминал. \nСега, ако злощастните островитяни искат да бъдат данъчно ефективни, те трябва да платят цялата сума на имуществените им данъци. Веднага след като са получили известията, хората се разгневили. Местен данъчен обаче ги успокоил, като им казал, че това освобождаване ще се случи в дългосрочен план. Според властите, сега платените от тях данъци, ще бъдат извадени от бъдещи данъчни задължения. \n \n", "date": "2017.12.11", "title": "Абсурдите не са само у нас! Гърция поиска от жертвите на земетресение да платят данък върху разрушените си домове"}
{"url": "https://www.blitz.bg/svyat/izvnredno-putin-pristigna-iznenadvashcho-v-siriya-i-zapovyada-na-ruskite-voyski-pobeda-pribirayte-se-u-doma-rodinata-vi-chaka_news564018.html", "text": "\n Държавният глава на Руската федерация Владимир Путин, който в понеделник бе очакван с визита в Турция, пристигна на изненадващо посещение във военновъздушната база \"Хмеймим\" в Латакия, Сирия, откъдето разпореди изтеглянето на руските войски. \n„На министъра на отбраната, началника на Генералния щаб, разпореждам: пристъпете към изтегляне на руските войски към точките на постоянната им дислокация“, заяви Путин, говорейки пред военнослужещи в Латакия. \nПутин заяви, че руските военни се завръщат при близките си с победа. \"Родината ви чака, приятели. На добър път. Благодаря ви за службата\", каза руският лидер.   \nРуският президент добави, че \"ако терористите отново посмеят да навдигнат глава, ще им нанесем такива удари, каквито досега не са виждали! \nТой подчерта, че в Москва никога няма да забравят за жертвите на борбата с терора и в Сирия, и в Русия.  Превод: БЛИЦ \n", "date": "2017.12.11", "title": "Извънредно! Путин пристигна изненадващо в Сирия и заповяда на руските войски: Победа! Прибирайте се у дома, родината ви чака!"}
{"url": "https://www.blitz.bg/svyat/putin-zapovyada-na-ruskite-voyski-v-siriya-da-se-pribirat-u-doma-i-pristigna-v-egipet-video_news564033.html", "text": "\n Руският президент Владимир Путин пристигна в Кайро на еднодневно работно посещение, предадоха осведомителните агенции. Той бе посрещнат от египетския президент Абдел Фатах ас-Сиси.  \nТова е осмата среща между двамата лидери. Популярният египетски вестник \"Ал-Йоум ас-Сабиа\" днес излезе със заглавия на руски език: \"Господин президент на Русия, добре дошли в Египет!\", \"Господин президент, кога руският туризъм ще се върне в Египет?\" \nАвторите отбелязват, че Кайро придава огромно значение на преговорите между двамата президенти.  Превод: БЛИЦ \n \n \n \n", "date": "2017.12.11", "title": "Путин заповяда на руските войски в Сирия да се прибират у дома и пристигна в Египет (ВИДЕО)"}
{"url": "https://www.blitz.bg/svyat/snezhen-apokalipsis-v-belgiya-snimki_news564039.html", "text": "\n Обилен снеговалеж стана причина за срив на транспортните връзки в Белгия  - в много райони автомобилното движение и градският транспорт са напълно парализирани, а влаковете се движат със закъснение. \nБГНЕС\n \n Тази сутрин снежната покривка в Белгия беше между 5 и 10 см. Към 10 ч. по белгийските пътища се образуваха  задръствания с дължина до 1,2 км – рекорд за годината . \n \nПолицията съобщава за  многобройни катастрофи . Заради наложителни процедури по обезледяване и почистване на пистите са възможни закъснения и отмяна на полети през целия ден. \nБГНЕС\n Снежната буря в Белгия през почивните дни предизвика  прекъсване на електропроводи в южната част на страната . През нощта и тази сутрин снеговалежът продължава в цяла Белгия. \n \nБГНЕС \nПадането на сняг през декември е  рядко явление в страната . Обичайни за този месец са температури от 3-7 градуса над нулата, висока влажност и силен вятър.\n", "date": "2017.12.11", "title": "Снежен апокалипсис в Белгия (СНИМКИ)"}
{"url": "https://www.blitz.bg/layfstayl/izvestnite-rozhdenitsi-na-11-dekemvri_news563988.html", "text": "\n Днес повод за празнуване и почерпка имат: \n  У нас:  Александър Кипров , композитор Богдан Русев , журналист, писател, преводач Проф. Боян Биолчев , писател, бивш ректор на Софийския университет Д-р Иван Кокалов , вицепрезидент на КНСБ Красимир Янков , депутат от БСП за България в 44-ото НС \n  По света:  Ашли Хиншоу , американска актриса, звезда от сериала „Истинска кръв”, победителка в класацията на сайта Mr. Skin за най-горещи филмови секс сцени за 2012 г. От 1 ноември 2017 г. майка на момиченце Вишванатан Ананд , индийски шахматист, гросмайстор, петкратен световен шампион, шесткратен носител на Шахматен Оскар. Той е един от сeдeмтe шахматисти, които са достигали някога ЕЛО коефициент над 2800. След седмия кръг на турнира по класически шахмат London Chess Classic, който се провежда в момента, е на предпоследното 9-о място Гари Дурдан , актьор и музикант, най-известен с ролята си на Уорик Браун в сериала „От местопрестъплението“, която изпълнява от 2000 до 2008 г. Той играе с Орлин Павлов във филма \"Нокаут или Всичко, което тя написа\" на Ники Илиев, който предстои да излезе в началото на 2018 г. Джани Моранди , италиански певец, световноизвестен с песента “-\"Parla piu piano“ от филма „Кръстникът\" и с хитовете “In ginocchio da te”, “C’era un ragazzo che come me amava i Beatles e i Rolling Stones” и “Occhi di ragazza” Джон Кери , държавен секретар на САЩ във втората администрация на президента Барак Обама Жан-Луи Трентинян , един от най-известните френски актьори след Втората световна война. Типични за него бяха ролите в класически любовни филми като \"Един мъж и една жена\" от 1966 г. Днес поради възрастта си и проблеми с очите се забавлява, слуша любима музика Мос Деф , актьор и рапър, роден в Ню Йорк с името Данте Теръл Смит. Човекът с многото имена, който сега предпочита да се нарича Ясин Бей, наскоро обяви, че два негови нови албуми са на път и че смята да се оттегли от голямата сцена, но все още не го е направил Ники Сикс , американски музикант — басист и основен текстописец на глем/хеви метъл групата Мотли Крю Рита Морено , пуерториканска актриса, певица и танцьорка, една от само 12 души (и единствената жена), които са печелили всички престижни награди – Оскар, Еми, Тони, Грами и Златен Глобус. Култовата й роля е тази на Анита в Уестсайдска история през 1961 година, за която получава „Оскар“ Фабрицио Раванели , италиански футболист-национал, нападател. В кариерата си изиграва общо 467 мача с отбелязани 167 гола \n \n", "date": "2017.12.11", "title": "Известните рожденици на 11 декември"}
{"url": "https://www.blitz.bg/layfstayl/ptuvane/resheno-tova-e-turisticheska-atraktsiya-1-za-2017-a-v-blgariya_news564000.html", "text": "\n Тракийското светилище Бегликташ е туристическа атракция № 1 в България за 2017 година. Това стана ясно след края на онлайн гласуването за Годишните награди в туризма, организирано от Министерство на туризма. \nЗа една седмица морската община успя да спечели две награди – малка община с принос в туризма 2017 – в Балканските награди за туристическа индустрия, а сега  – „Туристическа атракция / обект“ с Бегликташ. \nИ двата приза са гордост за Приморско. Те показват, че общината се развива в правилната посока, но в същото време са повод и за поемане на нови отговорности за бъдещото развитие. Наградите са успех най-вече за хората, които живеят и работят на територията на общината. \nЗа пореден път Приморско показа, че  може да разчита на хора, който са единни и които мислят и милеят за развитието на града си. Така той успя да се пребори с номинации на туристически обекти в най-големите градове в страната. \nТази награда е голям успех за Приморско, защото признанието идва от оценката на хора, които харесват и обичат тази дестинация и които са отделили от времето си, за да я подкрепят в онлайн гласуването. \nОбщина Приморско изказва благодарност на всички, които осъзнаха важността на този награда и я подкрепиха със своя глас. \nЕто и крайните резултати, които по-рано съобщи новинарският сайт primorsko24. Обърнете внимание на обектите,  пред които се нареди тракийското светилище Бегликташ. Резултати за: „ТУРИСТИЧЕСКА АТРАКЦИЯ/ОБЕКТ“ \nАнтичен театър на Филипопол, община Пловдив – (21.61%) \nАнтична вила „Армира”, община Ивайловград – (3.38%) \nАнтична крепост на нос Свети Атанас, община Бяла – (2.52%) \nАрхеологически комплекс Калето, община Мездра – (1.55%) \nАрхеологически обект „Хасара“, с. Ангел войвода, община Минерални бани – (0.78%) \nАрхеологически резерват „Абритус”, община Разград – (2.03%) \nАрхитектурен ансамбъл Рибарска махала, община Тутракан – (0.74%) Бегликташ, община Приморско – (23.86%) \nБелоградчишка крепост, община Белоградчик – (7.44%) \nБиосферен парк \"Сребърна\", община Силистра – (11.64%) \nЕтнографско възрожденски комплекс \"Св. Софроний Врачански\", община Враца – (1.29%) \nЗащитена местност и Паметник на културата „Орлови скали“, землище на с. Сърница, община Минерални бани – (0.58%) \nМемориален комплекс „Военна гробница- 1916 г.”, с. Шуменци, община Тутракан – (0.41%) \nМузеен комплекс „ Цари мали град”, община Самоков – (1.21%) \nМузеен комплекс „Св.Георги” – гр. Кюстендил, община Кюстендил – (0.94%) \nМузеен център „Тракийско изкуство в Източните Родопи“ в с. Александрово , община Хасково – (5.93%) \nМузей на розата, гр. Казанлък –  (2.17%) \nНационален паметник на културата Асенова крепост, община Асеновград – (0.21%) \nНеделишки манастир \"Св. Атанасий Велики\", община Драгоман – (1.62%) \nПещера \"Магура\", община Белоградчик – (2.64%) \nРазвлекателен парк \"Леденика\", община Враца – (1.86%) \nСпортен комплекс „Мирково“, община Мирково – (2.59%) \nТерариум, община Минерални бани – (0.58%) \nТуристически комплекс \"Акве калиде\", община Бургас – (2.46%)\n", "date": "2017.12.11", "title": "Решено! Това е туристическа атракция №1 за 2017-а в България"}
{"url": "https://www.blitz.bg/svyat/razkritie-general-ratko-mladich-e-mozhel-da-spodeli-sdbata-na-slobodan-pralyak_news563980.html", "text": "\n Хърватският генерал и лидер на босненските хървати Слободан Праляк, който се отрови с цианид в залата на съда в Хага на 29 ноември 2017 г. е предложил отрова и на генерал Ратко Младич преди обявяването на доживотната му присъда, пише белградското електронно издание \"Alo\".  \nСпоред сина на генерала, Дарко Младич, Слободан Праляк е имал среща с Ратко Младич, на която му е предложил да му даде отрова. \n\"Праляк е заявил, че може да му предостави отрова, която да изпие при обявяването на доживотната му присъда и по този начин да обвини Трибунала в Хага. Баща ми е бил шокиран от предложението и му отговорил, че това е бягство и смята да се бори, а не да бяга\", заявява пред \"Alo\" Дарко Младич, който е имал кратко свиждане с баща си след обявяването на присъдата му, уточнява \"Фокус\". \nСинът на командирът на босненските сърби твърди, че самоубийството на Слободан Праляк по време на заключителното заседание на Трибунала за разследването на военните престъпления в бивша Югославия не е прецедент, но е предизвикало всеобщо внимание заради зрелищния си характер.\n", "date": "2017.12.11", "title": "Разкритие: Генерал Ратко Младич е можел да сподели съдбата на Слободан Праляк"}
{"url": "https://www.blitz.bg/svyat/mogerini-se-vidya-s-netanyakhu-i-ostro-osdi-napadediyata-sreshchu-evrei_news563983.html", "text": "\n Върховният представител на ЕС по външните работи и политиката на сигурност Федерика Могерини осъди „всички нападения срещу евреи навсякъде по света”. Това се случи по време на срещата й с министър-председателя на Израел Бенямин Нетаняху в Брюксел. \n„Най-категорично осъждам всички нападения срещу евреи навсякъде по света, включително и в Европа, и срещу Израел и израелски граждани”. Това каза Могерини преди неофициалната работна закуска с Нетаняху и 28-те външни министри на страните от ЕС.  \nИзточник: БГНЕС \n \n", "date": "2017.12.11", "title": "Могерини се видя с Нетаняху и остро осъди нападедията срещу евреи"}
{"url": "https://www.blitz.bg/svyat/faynenshl-tayms-razkri-porednoto-krvavo-zverstvo-na-islyamska-drzhava_news563982.html", "text": "\n Бойци на терористичната организация „Ислямска държава” (ИДИЛ) използват безпилотни летателни устройства Х8, произведени в Китай, за разузнаване и бомбардировки. Това съобщи електронното издание на британския в. „Файненшъл таймс”, цитирано от БГНЕС. \nПо данни на изданието, терористите оборудват граждански дронове с размах на крилата до 2 метра и продължителност на полета до няколко десетки километра, използвани за снимки от въздуха, с експлозиви с тегло до 40 кг.  \nОт удар на такъв дрон през октомври м.г. в района на язовира до Мосул бяха убити двама кюрдски бойци, а двама френски бойци от спец частите бяха ранени.  \nСпоред представител на китайската компания DJI (Ди Джей Ай) – производител на дроновете, използването на безпилотни устройства за военни цели е строго регламентирано. Но използването на дроновете, произведени за граждански цели, трудно се контролира. Аналогичен е случаят с автомобили, на които в зони на конфликти също се слагат оръжия. \n \n", "date": "2017.12.11", "title": "„Файненшъл таймс” разкри поредното кърваво зверство на „Ислямска държава“"}
{"url": "https://www.blitz.bg/svyat/sauditska-arabiya-nikoga-nyama-da-bde-sshchata-dnes-padna-oshche-edna-zabrana_news563996.html", "text": "\n Саудитска Арабия обяви в понеделник премахването на забраната на кината – забележителна стъпка в поредицата от социални реформи, прокарани от престолонаследника на близкоизточното кралство, предава AFP.  \nМинистерството на културата и информация съобщи в изявление, че „кината ще започнат да оперират още от началото на 2018 г. - за първи път от повече от 35 г.\". Правителството в Рияд ще започне да издава лицензи на кината незабавно, става ясно още от разпространения текст.\n", "date": "2017.12.11", "title": "Саудитска Арабия никога няма да бъде същата, днес падна още една забрана!"}
{"url": "https://www.blitz.bg/svyat/voynata-zapochna-po-stsenariy-kndr-izstrelya-raketa-voenni-korabi-s-pro-sistemi-aegis-na-sashch-yuzhna-koreya-i-yaponiya-zashchitavat-sveta_news563998.html", "text": "\n САЩ, Южна Корея и Япония започнаха съвместно военно учение за проследяване на ракети, изстреляни от Северна Корея. Това съобщава \"Франс прес\", позовавайки се на южнокорейските военни. \nУченията се извършват заради последното ракетно изпитание от страна на Пхенян, при което беше изпробвана междуконтинентална балистична ракета. \nТренировките са свързани с различни сценарии по време на война, включително и симулирани прецизни удари върху фиктивни ядрени цели и ракетни цели. \nДвудневните учения са започнали по-рано днес във водите близо до Корейския полуостров и Япония. По време на маневрите военни кораби със системи за противоракетна отбрана Aegis от всяка от страните участнички ще симулират засичането и проследяването на потенциални балистични ракети от Северна Корея и ще споделят информация, уточниха от южнокорейското военно министерство. \nСАЩ и Южна Корея проведоха най-голямото си съвместно военно учение в историята през миналата седмица, след като напрежението се засили заради действията на Пхенян. Според Северна Корея и западни експерти изпробваната междуконтинентална балистична ракета може да достигне до всяка точка от континенталната част на САЩ. \n \n", "date": "2017.12.11", "title": "Войната започна по сценарий: КНДР изстреля ракета! Военни кораби с ПРО системи Aegis на САЩ, Южна Корея и Япония защитават света"}
{"url": "https://www.blitz.bg/layfstayl/za-damite/depresiya-i-sandvichi-nadukha-zhena-do-107-kilograma-tya-se-vze-v-rtse-i-napravi-korenna-transformatsiya-snimki_news563726.html", "text": "22-годишната Алиша-Кейт Армстронг винаги е била пухкава и е обичала да си похапва сладко още от детство, пише в. \"Мирър\". В училище съученици я дразнели за пухкавите ѝ бузи, но момичето никога не обръщало внимание на дразгите.\n \n След като родила дъщеря си Тили на 20 години Алиша-Кейт рязко се променила. Тя вече имала повече грижи на главата си: освен ученето в медицински колеж на нея ѝ се налагало да се грижи за детето. Заради огромния брой дела и проблеми Алиша-Кейт започнала да се затваря в себе си и да яде огромни порции храна от заведения за бързо хранене заради стреса.   \n \n Алиша-Кейт всеки ден изяждала поне по три хамбургера на ден, една пица, кебап и чипс на обяд. За вечеря тя се натъпквала до горе със шоколади и вафли. Всичко това тя преглъщала най-малко с три кенчета газирано и неограничено количество енергийни напитки.   \n \n В крайна сметка момичето станало много дебело - меко казано. Тя започнала да носи дрехи 22-ри размер и тежала над 107 килограма. След една годинка Тили започнала да ходи, а Алиша-Кейт се срамувала да се покаже навън, за да се разхожда с дъщеря си. Заради стрес тя цял месец не си подала и носа навън, отричайки се от приятели и прекъсвайки контактите с външния свят.   \n \n Веднъж, докато си играела с Тили Алиша-Кейт започнала силно да се задъхва и не успявала да върви по нея. Тогава тя разбрала, че няма да изкара дълго, ако не внесе промени в хранителния си режим и решила да се промени кардинално. През март 2017 година тя се записала във фитнес клуб.   \n \n \n Момичето тотално променило своите хранителни навици. Вместо пет хиляди калории на ден, тя приемала само по 2000. За закуска тя се хранила само с домашен кекс. Обядът ѝ се състоял от салата с пиле. За вечеря тя си хапвала картофи и птиче месо; между храненията тя залъгвала глада с плодове и малки порции шоколад. Вместо три кенчета с газирано Алиша-Кейт пила всеки ден по три литра вода.   \n \n Първите резултати се появили едва след девет месеца. Алиша-Кейт в крайна сметка успяла да отслабне до 63 килограма. Хората направо престанали да я разпознават на улицата. Тези, които все пак го правели, направо ѝ се възхищавали. \"Никога не съм се чувствала толкова слаба и привлекателна. Много ми харесва сегашният ми външен вид\", споделя тя.  \n \nАлиша-Кейт признава, че се чувства в новото си тяло много по-добре, макар все още да не може да свикне с това, че понякога влиза в магазин за дрехи и иска да премери обичайния за нея в миналото 22-ри размер.  Превод и редакция: БЛИЦ \n", "date": "2017.12.11", "title": "Депресия и сандвичи \"надуха\" жена до 107 килограма, тя се взе в ръце и направи коренна трансформация (СНИМКИ)"}
{"url": "https://www.blitz.bg/svyat/tezi-5-zvezdi-se-slavyat-s-nay-golemite-i-seksi-dupeta-bez-silikon-snimki-18_news563906.html", "text": "Любителката на едрите задни части Ким Кардашиян твърди, че никога не е вкарвала в тялото си силиконови имплантанти. Други знаменитости, притежаващи фигурата на \"пясъчен часовник\" също твърдят, че красотата им е напълно естествена. Но можем ли да им вярваме?\n 37-годишната Ким Кардашиян \nИзвестната на всички светска лъвица и съпруга на рапъра Кани Уест твърди, че никога не е използвала силикон, за да увеличи задните си части. Но почитателите на звездата постоянно се удивляват как е възможно нейната тънка талия да е толкова непропорционална на долната част на тялото. Според думите на Ким, тя носи спортен пристягащ корсет. 20-годишната Кайли Дженър \nКайли Дженър не само смята фигурата на Ким за пример за подражание, но също така и тя отрича да използва услугите на пластичен хирург. Въпреки че всички почитатели на красавицата забелязаха, че преди година Кайли изглеждаше съвсем различно. \n22-годишната Деми Роуз \nЗвездата на Instagram, Деми Роуз, твърди, че цялата й красота е естествена. Според англичанката тази нейна зашеметяваща визия се поддържа от треньор от \"Найк\". 25-годишната Холи Хаган \nПрез 2011 г. британската телевизионна звезда Холи Хаган си вложи ботокс в устните и промени формата на лицето си. Трансформацията й не завърши само с това. През октомври тази година феновете на Холи забелязаха увеличаване на задника й. Холи отрича, че има импланти, но признава, че при операция са вкарали мазнина в бедрата й. 29-годишната Блек Чайна \nРоб Кардашиян, с когото се срещаше американската певица Блек Чайна, твърди, че след раждането тя е похарчило $100 хиляди за възстановяване на фигурата. Но певицата казва, че тялото й изглежда така заради кърменето и изцеждането на мляко. Превод и редакция: БЛИЦ \n", "date": "2017.12.11", "title": "Тези 5 звезди се славят с най-големите и секси дупета без силикон (СНИМКИ 18+)"}
