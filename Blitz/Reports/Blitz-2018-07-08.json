{"url": "https://www.blitz.bg/svyat/strashna-katastrofa-v-turtsiya-s-vlak-ot-kapkule-za-istanbul-ima-mnogo-zaginali-i-raneni-snimkivideo_news612327.html", "text": "Пет вагона на пътнически влак излязоха от релсите в турската провинция Текирдаг. Броят на загиналите и пострадалите се уточнява, съобщава Hürriyet. Тренът е пътувал от Капъкуле за Истанбул.   На мястото работят спасители. Причините за инцидента се изясняват.   Президентът Реджеп Ердоган е информиран за инцидента.  Превод: БЛИЦ", "date": "2018.07.08", "title": "Страшна катастрофа в Турция с влак от Капъкуле за Истанбул, има много загинали и ранени (СНИМКИ/ВИДЕО)"}
{"url": "https://www.blitz.bg/zdrave/na-40-godini-lekarite-y-kazakha-che-mozhe-da-umre-i-tya-promeni-zhivota-si-na-180-gradusa-prevrshchayki-se-v-neustoima-krasavitsa-snimki_news612131.html", "text": "Преди пет години австралийката Джъстин Уитчич решава да промени живота си. На 40-годишна възраст Уитчич, която е майка на две деца, се сдобива с няколко вредни навика, които, по думите й, едва не са стрували живота й. Джъстин се пристрастила към алкохола, а хранителният й режим бил изключително нездравословен. „Качих много килограми, защото първоначално гладувах, а след това преяждах, движех се много малко и пиех много алкохол”, разказва австралийката.  Един ден се почувствала толкова зле, че се наложило да потърси помощ в болница. Прогнозите на лекарите били толкова стряскащи и Джъстин се притеснила, че с тези темпове съвсем скоро децата й ще останат без майка.  Това бил и повратният момент в живота й. „Не можех да се контролирам, но когато влязох в болницата, лекарите ми казаха, че ако продължавам в същия дух, скоро няма да съм сред живите”, казва още тя.  Тогава 40-годишната майка се взела в ръце и решила да обърне сериозно внимание на здравето си. За половин година успяла да свали 24 кг., достигайки  до 46 кг. За да поддържа килограмите си, тя сменила начина си на хранене и започнала да ходи на фитнес. Пет пъти седмично австралийката се занимавала с кардио и силови упражнения. Тренировките й се отразили толкова добре, че съвсем скоро тя се сдобила със завидна фигура.  „Цялата работа е да се грижиш за себе си. Старая се да спя по седем-осем часа на ден, да пия по няколко литра вода и да ям много зеленчуци”, споделя Джъстин.  Пет години по-късно заема трето място в конкурса „Мис бикини Австралия”.  Сега Уитчич е персонален фитнес треньор, модел на бикини, занимава се с писане. И съветва всички жени внимателно да следят здравословното си състояние, за да не повторят грешката й.  „Сега съм много по-уверена в себе си, здрава, щастлива и уравновесена. И много искам и другите да разберат колко много преимущества имат здравословният живот и спорта”, споделя тя. Превод: БЛИЦ", "date": "2018.07.08", "title": "На 40 години лекарите й казаха, че може да умре и тя промени живота си на 180 градуса, превръщайки се в неустоима красавица (СНИМКИ)"}
{"url": "https://www.blitz.bg/obshtestvo/intervyu/pop-idolt-dara-pred-shou-ot-uchastiya-se-pribiram-tsyalata-v-sinini-zaradi_news611882.html", "text": "Ударно начало на лятото поставя тийнсензацията DARA – преди дни представи новата си песен „Все на мен”. За първи път я изпя на Годишните музикални награди на БГ радио, малко преди да грабне и наградата за най-добра „БГ изпълнителка”. Автор на музиката, текста и аранжимента на “Все на мен” е отново Павел Николов от “БГ Дуото” на 2017 г. Pavell & Venci Venc’. Павел е отговорен за успеха и на предишните хитове на DARA “Кво не чу“, “Родена такава“ и “Недей“. DARA е съавтор на текста и музиката на песента.- DARA, новата ти песен „Все на мен“ за кратко се превърна в тотален хит. Ако трябва да отговориш за себе си – в какви ситуации използваш тази фраза най-често?  - Най-често я използвам, когато се прибирам след участия, цялата съм в синини от танци и всичко ме боли, едвам се движа от умора и само си повтарям „Все на мен, все на мен“… - Попадала ли си в ситуация, в която мъж пише на няколко жени едновременно и чака само някоя да клъвне? Издай някоя забавна свалка?    - Доста подобни типажи съм виждала и срещала. Но не поддържам никакъв контакт с такива мъже, дори като приятели. Не е окей за един мъж да пише на 300 жени едновременно с цел поне 1-2 да „клъвнат“, така доказва, че няма принципи и уважение към конкретните момичета. - А случвало ли ти се е да излезеш на среща с „откачалка”?  - Да изляза на среща – не. Но редовно ме срещат по улицата. Случвало се е да ме преследват непознати хора пред Народния Театър примерно. Понякога е плашещо, защото те знаят коя съм и знаят неща за мен, но аз за тях не знам нищо. Имам и откачени истории с фенове – наскоро получих съобщение от фен, който искал да ми целува краката?! Как да не си запея после „Все на мен“.. - В клипа показваш приятеля си Константин Трендафилов ( Папи Ханс – б.а.), който, разбрах, е измислил сценария на видеото?…   - Да, както за предната ми песен, така и за видеото на „Все на мен“ сценарият бе измислен от него. И се получи много готино! Сигурно ще попиташ и защо участва в клипа?! Истината е, че съвсем спонтанно го решихме, няма реална причина. - Защо избра да снимаш зайче в клипа?   - Зайчето е знак за моите фенове, които ме определиха като Мама Зайка. На един коледен концерт бях казала, че не искам подаръци, достатъчно е да ми подарят дори един морков, тъй като жестът е важен за мен, след което, разбира се, получих именно морков и оттам феновете започнаха да ми казват Мама Зайка.  - Връзката ви с Константин е много одумвана, а някои смятат, че всичко е евтин ПР и помежду ви има само приятелство и взаимна изгода. Истина ли е това?  - Разбира се, че не! Не чета какво се пише за мен или за връзката ми. Нямам досег до хора, които ме „одумват“, следователно не знам какво се коментира. Нека говорят каквото пожелаят. Със сигурност не сме си само приятели ( смее се). - Щастлива ли си от статуетката за „Най-добра БГ изпълнителка“ от Годишните награди на БГ радио? Чувстваше ли се готова за това отличие?   - Определено не го очаквах. Надявах се тайничко, де. Положих и продължавам да полагам усилия да правя хубава музика и да радвам феновете си. Как да не съм щастлива, след като виждам, че целият труд, който влагам, се оценява! Благодарна съм на всички, които ме подкрепят и харесват. - В какви отношения си с Гери-Никол и Тита, които са ти преки конкурентки?   - Разбирам се и с двете. Няма разправии или напрежение помежду ни, дори да сме в конкурентна среда. Радвам се на успеха и на Гери-Никол, и на Тита. Също се радвам, че има повече хора, които да правят музика в България и да я развиват. Колкото повече музика има, толкова по-добре! - Силикон мислиш ли да слагаш?   - Не (смее се). Защо? Според теб трябва ли ми? Не мисля, че имам нужда, а и съм фен на естествената красота.  - Гледах гостуването ти при Слави Трифонов и за разлика от повечето, които сядат на диванчето му, ти не се смути от неговото присъствие!  - Защо да се смущавам? Аз не съм страхлива. Освен това имам увереност в себе си, в нещата, които говоря. Когато си позитивен, лъчезарен и усмихнат, го предаваш на хората и мисля, че това се усеща. Надявам се, че предадох от положителната си енергията при гостуването ми в „Шоуто на Слави“. И точно това бе причината да не се притеснявам.  ", "date": "2018.07.08", "title": "Поп идолът Дара пред \"ШОУ\": От участия се прибирам цялата в синини заради..."}
{"url": "https://www.blitz.bg/svyat/sluzhbata-za-sigurnost-na-ukrayna-predotvrati-v-posledniya-moment-nov-chernobil_news612150.html", "text": "Ръководството на Южно-Украинската атомна електроцентрала в Николаевска област закупило нискокачествено електрическо оборудване за предприятието, чиято употреба може да доведе до техногенна катастрофа. Това съобщиха от Службата за сигурност на Украйна. Установено е, че служителите на АЕЦ \"създали условия за появата на извънредна ситуация\". Закупено е фалшиво електрическо оборудване - захранващ кабел за система, \"важна за безопасността на експлоатацията на АЕЦ\". Неговото използване не съответства на нормите и стандартите за ядрена и радиационна безопасност. Превод: БЛИЦ    ", "date": "2018.07.08", "title": "Службата за сигурност на Украйна предотврати в последния момент нов Чернобил"}
{"url": "https://www.blitz.bg/intsidenti/katastrofi/izvnredno-v-blits-zversko-mele-s-tir-i-tri-koli-opliska-s-krv-pt-e-79-kray-mezdra_news612254.html", "text": "Поредна жестока катастрофа е станала преди минути по българските пътища, научи БЛИЦ. Информацията ни бе потвърдена официално от МВР. От институцията съобщават, че към 10.55 часа, на главния път Е-79, в района на моста преди Мездра, посока Видин, е станал пътен инцидент, при който има пострадали.  По първоначални данни, ТИР с турска регистрация, по неизяснени засега причини, е ударил три леки автомобила, с румънска регистрация. Това съобщиха от пресцентъра на МВР.  Временно е затворен главния път Е-79, в района на Мездра заради пътния инцидент. На място са екипи на Пътна полиция, пожарната, Бърза помощ. Организирани са обходи за леките и товарните автомобили. Организиран е обход за леките автомобили през селата Ребърково, Лютиброд,Паволче до Враца. Товарните автомобили преминават през Ябланица, Роман, град Мездра, Враца.", "date": "2018.07.08", "title": "Извънредно в БЛИЦ! Зверско меле с ТИР и три коли оплиска с кръв път Е-79 край Мездра!"}
{"url": "https://www.blitz.bg/kriminalni/prestplenie/medik-na-dve-vodki-trgna-km-patsient-i_news612284.html", "text": "Медик от Златоград получи условна присъда след като стана от масата по време на мохабет, за да помогне на пациент. А.С. бил спипан да управлява лек автомобил след употреба на алкохол. Пробата на мъжа отчела 1,35 промила, пише 24rodopi.com.  Медицинският специалист от Филиала на спешна помощ бил заедно със свои приятели. Той се почерпил с две водки, когато му се обадила пациентка. Тя го помолила да й измери кръвната захар и да я консултира дали да замине за Пловдив. А.С. решил да поеме риска и се качил на личния си автомобил, за да посети жената…  Решението да помогне на пациент след като е употребил алкохол и бил зад волана, коства присъда от 6 месеца „лишаване от свобода\", чието изтърпяване бе отложено за период от 3 години. Медикът бе глобен с 500 лева. Регистрацията на автомобила му пък бе прекратена.    ", "date": "2018.07.08", "title": "Медик на две водки тръгна към пациент и…"}
{"url": "https://www.blitz.bg/kriminalni/ekskluzivno-blizk-do-tsvetan-vasilev-progovarya-za-dalaverite-mu-v-srbiya_news612291.html", "text": "От седмица насам най-тиражният сръбски вестник „Blic“ публикува серия от материали, разкриващи факти за престъпната дейност на Цветан Василев на територията на Сърбия. След като първо стана ясно, че от началото на тази година сръбската прокуратура разследва Василев заради опита му да фалира с фалшив дълг сръбската фабрика за стъкло в гр. Парачин, нещо повече - в най-скоро време предстои да му бъде повдигнато обвинение, в статия от събота „Blic” прави нови разкрития, цитирайки близък приятел на банкера-беглец. Според този източник, когато Василев е дошъл в Сърбия през 2014г., съветникът на тогавашния президент Томислав Николич – Предраг Микич, му е съдействал, за да получи закрила. Въпреки че и досега се укрива от българското правосъдие, което го издирва заради присвоените 2 милиарда лева от КТБ, оказва се, че в Сърбия Василев също не е стоял мирен, а е продължил с престъпленията. Основната му цел е била да причини фалит на най-голямата фабрика за стъкло (финансирана с пари на вложителите в КТБ), за да може да открадне активите й. Приятелят на Василев посочва, че за тази цел същият е създал фиктивен дълг от 47 милиона евро, а контролираната от него фирма „Вексилум“ се е опитала да обяви завода в несъстоятелност.  Същият човек разкрива, че страхувайки се от разследването в Сърбия и понасяне на отговорност за машинациите му, в момента Василев се опитва да осъществи контакт на най-високо ниво в сегашното правителство в западната ни съседка. Обещанието му е било да инвестира голяма сума пари в сръбската икономика, но в действителност същият никога не е имал такива намерения, а се опитва единствено да печели време, за да избегне екстрадицията, тъй като би се върнал в България, само ако има промяна в управлението там. Събеседникът на “Blic”  завършва, че както е изоставил хората си в България, 17 от които вече са на подсъдимата скамейка заради далаверите му, Василев ще направи същото и в Сърбия спрямо тези, които му помагат в момента.  Статията в “Blic” припомня също така, че Василев е близък с бившия сръбски президент Николич, който му е бизнес партньор, както и за факта, че банкерът-беглец е правил дарения за съпругата му Драгица Николич.    ", "date": "2018.07.08", "title": "Ексклузивно! Близък до Цветан Василев проговаря за далаверите му в Сърбия!"}
{"url": "https://www.blitz.bg/svyat/bivsh-narkoman-pokaza-kak-go-e-promenil-zhivott-bez-droga-i-predizvika-furor-v-mrezhata-snimki_news612311.html", "text": "Бивш наркоман сподели снимки от трансформацията си в Reddit и постът му се превърна в истински вирус. В продължение на две години мъжът с ник Outforchow не се докосвал до дрогата и се променил до неузнаваемост. А в мрежата го подкрепиха с хиляди лайка и одобрителни коментари.", "date": "2018.07.08", "title": "Бивш наркоман показа как го е променил животът без дрога и предизвика фурор в мрежата (СНИМКИ)"}
{"url": "https://www.blitz.bg/kriminalni/izvnredno-v-blits-izrod-s-audi-s-520-konya-trgna-da-gazi-politsai-v-sofiya_news612237.html", "text": "Напомпан с адреналин бабаит, вероятно подсилен от различни субстанции, на два пъти тръгна да гази полицаи в столичния квартал \"Бенковски\", научи БЛИЦ от очевидци на екшъна, разиграл се късно снощи. Наглецът бил засечен от патрул на Пътна полиция да шофира бясно спортното си \"Ауди\" S8, в чийто двигател \"беснеят\" 520 коня. Здравенякът се уплашил да не бъде заловен заради множеството си предишни прегрешения и започнал да се движи фронтално срещу униформените служители на реда.  Бързите рефлекси на полицаите ги спасили от сигурна смърт. Униформените бързо блокирали квартал \"Бенковски\" и успели да задържат наглеца след 40 минутна гонка.   Проверката в полицейските масиви установила, че той е направил десетки нарушения и е натрупал своеобразен джакпот от глоби на стойност няколко хиляди лева.  Айдукът, който бил без регистрационни табели на автомобила си, ще бъде предаден на съд и ще понесе тежки последствия. Ивайло КРАЧУНОВ", "date": "2018.07.08", "title": "Извънредно в БЛИЦ! Изрод с \"Ауди\" с 520 коня тръгна да гази полицаи в София!"}
{"url": "https://www.blitz.bg/svyat/otkrikha-smrtonosno-otrovni-knigi-v-datska-universitetska-biblioteka-snimki_news612308.html", "text": "В библиотека в университет в Южна Дания са открити книги, покрити със силна отрова, съобщава Sky News. Местни учени проявили интерес към три книги от XVI-XVII век заради подвързията им, която била от фрагменти от неизвестни средновековни ръкописи. В хода на проучването специалистите забелязали, че текстът става все по-трудно разбираем заради плътния слой зелена боя. След направен анализ обаче станало ясно, че това не е боя, а смъртоносно опасна отрова. „В момента, в който осветихме с рентгенови лъчи зелената повърхност, видяхме огромно количество арсен \", казва Кааре Лунд Расмусен, доцент в университета.  Сега книгите се съхраняват на специално място.  Съдържанието им ще бъде сканирано, за да не се налага учените да влизат в пряк контакт с отровата.  Според една хипотеза, арсенът е нанесен върху подвързията, за да защити книгите от насекоми и гризачи. Превод: БЛИЦ", "date": "2018.07.08", "title": "Откриха смъртоносно отровни книги в датска университетска библиотека (СНИМКИ)"}
{"url": "https://www.blitz.bg/obshtestvo/mvr-sheft-valentin-radev-prizova-shoforite-namalete-skorostta-za-da-ostanete-zhivi-video_news612296.html", "text": "Шофьорите да намалят скоростта, за да се приберат жив. Такъв призив отправи министърът на вътрешните работи Валентин Радев. Апелът му е заради множеството катастрофи в днешния ден. Той предупреди, че метеорологичната обстановка е усложнена и е необходимо повече внимание. Самият министър се озова на мястото на събитието при една от катастрофите на магистрала „Тракия”, между 26-ия и 27-ия км в посока Пловдив.  „Всички, които пътуват, да ни чуят, да намалят скоростта. 110 пише. Дори да намалят и повече, за да се приберат живи. Тук има катастрофа, на 37-и км има катастрофа. От тази страна има още една катастрофа”, обясни Радев, цитиран от Канал 3.  Той изтъкна и че много от младите шофьори карат неразумно. „Това момиче, което се е завъртяло с мерцедеса и което се е ударило с още две коли, няма 5 месеца шофьорски опит. И полицаят тук това ми каза, „г-н министър, някой тренира ли ги в дъжд тези хора”. И той възмутен, че млади хора... – сега тези казаха, че не са карали с висока скорост, но се е получил аквапланинг и мерцедеса се беше обърнал”, обяви министърът на вътрешните работи.  „За щастие няма нито една жертва за тези катастрофи от днес”, обясни Радев.  „Съжалявам, че така се случва, нарочно направихме вчера брифинг, за да предупредим. Изненадвам се, че продължават да фучат с такава скорост. Моля ги чрез Вас, да внимават със знаците. Пътят и хубав и може би това ги подвежда. Но щом капне дъжд, веднага да намаляват. На знака е написано ясно каква трябва да е скоростта при дъжд. Дори и да няма такъв, водата не се е оттекла. Да внимават с пътя”, отново призова Радев.  И уточни, че за въпросния участък край 26-ия километър ще има разговор с регионалния министър Нанков, за да може да бъде допълнително обезопасен.  За участъка край Ихтиман, където временно магистралата бе затворена заради прелял язовир, той обясни: „Направено е каквото трябва, работи се. Направен е канал и водата си минава по обходен път. Това, което видях ме успокои. Аз точно отивах към този участък край Ихтиман и случайно видях тази катастрофа тук и затова Ви благодаря, че чрез Вас може да ги предупредим. Виждате какъв е трафикът в момента, продължава да вали, дано няма други катастрофи”, обобщи Валентин Радев.        ", "date": "2018.07.08", "title": "МВР шефът Валентин Радев призова шофьорите: Намалете скоростта, за да останете живи (ВИДЕО)"}
{"url": "https://www.blitz.bg/intsidenti/katastrofi/rumnsko-reno-se-obrna-kray-montana-ima-postradal-chovek_news612281.html", "text": "Тежък пътен инцидент е станал на международния път Е-79 край Монтана, съобщиха от полицията. Снощи около 20.30 часа лек автомобил „Рено“ с румънска регистрация е катастрофирал близо до село Винище. Семейство е пътувало в посока Дунав мост 2, пише bulnews.bg.  Румънският гражданин Т. В. загубил контрол над управлението на автомобила, преобърнал се и паднал в крайпътна канавка. Очевидци подали сигнал на тел.112 и на мястото на инцидента пристигнала линейка, която закарала пътуващите във френската кола мъж и жена в болницата в Монтана.  След обстойни прегледи медиците установили, че пострадалата е с 4 счупени ребра и по тази причина е оставена за лечение. Шофьорът на автомобила се отървал само с комоцио. Случаят се разследва.    ", "date": "2018.07.08", "title": "Румънско „Рено“ се обърна край Монтана, има пострадал човек"}
{"url": "https://www.blitz.bg/intsidenti/katastrofi/ot-bolnitsata-vv-vratsa-s-prvi-novini-za-zdravoslovnoto-sstoyanie-na-postradalite-v-meleto-na-mosta-kray-mezdra_news612285.html", "text": "Стана ясно здравословното състояние на пострадалите при зверската катастрофа на международния път Е-79 край Мездра. От болницата във Враца съобщиха, че в спешно-приемното отделение са докарани трима румънски граждани-мъж, жена и дете. Най-тежко е състоянието на шофьора на смазания автомобил, който е с няколко фрактури и комоцио. Жената е с фрактура на бедрото, а детето е с охлузни рани и със счупен нос, пише BulNews.bg.  Припомняме, че днес около 11 часа на моста над река Искър стана тежка катастрофа между турски ТИР и три румънски автомобила „Фолксваген“. При неправилно изпреварване първият от тях се забил челно в камиона, а останалите се нанизали в него. Ударът е бил толкова силен, че ТИР-ът скъсал мантинелата и парапета на моста и увиснал в бездната над Искър.  Тежкият пътен инцидент затвори за часове международния път и в двете посоки. Очаква се тежка техника, която да извади камиона, за да бъде пуснат трафикът към Дунав мост 2 и обратно.", "date": "2018.07.08", "title": "От болницата във Враца с първи новини за здравословното състояние на пострадалите в мелето на моста край Мездра"}
{"url": "https://www.blitz.bg/intsidenti/stikhii/tmni-oblatsi-nadvisnakha-nad-plovdiv-i-strakhovita-stikhiya-vrkhletya-grada-video_news612301.html", "text": "Улици в центъра на Пловдив се наводниха след краткия, но силен порой, който се изля като из ведро над града преди минути. Тъмни облаци надвиснаха от запад за секунди стихията връхлетя града.  В момента продължава да вали по-слаб дъжд, придружен с вятър и гръмотевици, пише  .  Прогнозата предвижда преваляванията да продължат и във вечерните часове, като в началото те могат да бъдат придружени от гръмотевици, а в по-късните часове се очаква да отслабнат. Максималните температури няма да превишават 22 градуса.          ", "date": "2018.07.08", "title": "Тъмни облаци надвиснаха над Пловдив и страховита стихия връхлетя града (ВИДЕО)"}
{"url": "https://www.blitz.bg/layfstayl/ptuvane/na-e-79-e-istinski-ad-zadrstvaneto-zaradi-meleto-kray-mezdra-e-nad-10-kilometra_news612297.html", "text": "Около 10 км задръстване се образува по главен път Е-79. Тапата на пътя се образува след тежката катастрофа на моста край входа за Мездра, при която ТИР се удари с три коли и надвисна над река Искър.Огромната колона се изви при отбивката за Ребърково, накъдето е е единият от обходните маршрути за Враца и Видин.  В момента се извършват дейности по отстраняване на мантинелата на моста и изтеглянето на камиона. Движението е отбито по обходни маршрути – през Ребърково, Лютиброд,Паволче до Враца – за леките автомобили, и през Ябланица, Роман, град Мездра, Враца - за товарните.  Междувременно стана и втора по-лека катастрофа, на отбивката за Мездра, която допълнително затрудни движението, а в капан бяха хванати стотици леки и товарни автомобили, които бяха по трасето преди да бъде отбито движението.", "date": "2018.07.08", "title": "На Е-79 е истински ад! Задръстването заради мелето край Мездра е над 10 километра"}
{"url": "https://www.blitz.bg/intsidenti/milen-ot-uzundzhovo-izvede-kravite-na-pasha-i-potna-vdn-zemya-krasivata-mu-dshcherya-ot-sedmitsa-ne-spira-da-plache-i-snimka_news612293.html", "text": "Милен Панов от хасковското село Узунджово е в неизвестност от една седмица. За последно той е видян в района на Ходжова чешма край Хасково и е тръгнал по пътя в посока стрелбището. Малко по-рано той е напуснал невъзстановен болницата, където е лекуван от Лаймска болест след ухапване от кърлеж. Мъжът изчезнал на 1 юли вечерта в района на селото, докато прибирал кравите от паша, съобщава Haskovo.info, позовавайки се на близките на мъжа.  Той така и не се прибира, въпреки че отлично познава местността. Последен контакт с него е имало на 3 юли рано сутринта и от тогава телефонът е изключен и никой не го е виждал.  От полицията съобщиха, че търсенето на мъжа продължава. Местността, където той е видян за последно, е с гъста растителност и не може да бъде обходена бързо. Най-вероятно полицаите ще имат нужда от допълнително хора.  Венеса Панова, дъщеря на изчезналия, живее в София и вече била намерила работа и дом за баща си там. Тя го търси с приятели и доброволци. “Сега искам да си го прибера жив или мъртъв”, казва през сълзи момичето.  Ако някой има информация за мъжа, да се свърже с полицията или близките на телефон 0897 542 094, предлага се и възнаграждание. ОЧАКВАЙТЕ ПОДРОБНОСТИ В БЛИЦ", "date": "2018.07.08", "title": "Милен от Узунджово изведе кравите на паша и потъна вдън земя! Красивата му дъщеря от седмица не спира да плаче и... (СНИМКА)"}
{"url": "https://www.blitz.bg/intsidenti/katastrofi/cherna-vest-doletya-ot-vratsa-krvavata-kasapnitsa-s-tir-i-tri-koli-kray-mezdra-vze-prva-zhertva_news612317.html", "text": "Починал е шофьорът на лекия автомобил „Фолксваген“, който се размаза в турски ТИР на моста край Мездра. Мъжът бе изваден с общите усилия на спешни медици и пожарникари, тъй като беше заклещен в смазаната кола. По неофициална информация става въпрос за около 50-годишен румънски гражданин. След докарването му във врачанската болница той е минал през куп изследвания и вкаран в реанимация, но многото травми от удара са били несъвместими с живота, съобщава BulNews.bg.  Заради тежкия инцидент с чужд гражданин е пристигнал екип разследващи от София. В болницата е дошъл и посланикът на Румъния Йон Гъля, който е имал готовност да съдейства за транспортирането на пострадалия си сънародник към Букурещ.", "date": "2018.07.08", "title": "Черна вест долетя от Враца! Кървавата касапница с ТИР и три коли край Мездра взе първа жертва"}
{"url": "https://www.blitz.bg/intsidenti/katastrofi/signal-do-blits-tezhk-intsident-kray-pravets-snimki_news612314.html", "text": "Тежък инцидент е станал край Правец. За това сигнализира читател на БЛИЦ, който изпрати и снимки от произшествието. По думите на очевидеца кола е излетяла от пътя до село Осиковица. На място има полиция и линейка.  Предполага се, че причината за инцидента е мокра пътна настилка и несъобразена скорост.     На   БЛИЦ очаква новини, снимки и видео от своите читатели в цяла България и по света    ", "date": "2018.07.08", "title": "Сигнал до БЛИЦ: Тежък инцидент край Правец (СНИМКИ)"}
{"url": "https://www.blitz.bg/svyat/vtreshniyat-ministr-na-velikobritaniya-se-poyavi-v-eymsbri-snimki_news612321.html", "text": "Вътрешният министър на Великобритания посети Еймсбъри, където в края на месец юни се отровиха двама души. Саджид Джавид се е срещнал със служителите на реда и с местните жители. На срещата е обсъден инцидентът, след който британска двойка е в тежко състояние в болницата в Солсбъри.  Двамата са със симптоми, близки до тези, които имаха бившият руски шпионин Сергей Скрипал и дъщеря му Юлия.     Припомняме, че от Скотланд Ярд съобщиха, че разследването на инцидента може да отнеме месеци. Превод: БЛИЦ", "date": "2018.07.08", "title": "Вътрешният министър на Великобритания се появи в Еймсбъри (СНИМКИ)"}
{"url": "https://www.blitz.bg/intsidenti/stikhii/signal-do-blits-i-lovech-e-pod-voda-snimki_news612326.html", "text": "Продължителни валежи превърнаха улиците в Ловеч в реки. За това сигнализира читател на БЛИЦ.Той е пратил на пощата на медията ни снимки, от които се вижда как гаражът му е наводнен.  \"Ловеч отново е под вода, а това са нашите гаражи пълни с вода\", казва читателят ни. На   БЛИЦ очаква новини, снимки и видео от своите читатели в цяла България и по света    ", "date": "2018.07.08", "title": "Сигнал до БЛИЦ: И Ловеч е под вода (СНИМКИ)"}
{"url": "https://www.blitz.bg/intsidenti/stikhii/politsai-i-pozharnikari-na-krak-zaradi-apokaliptichnite-prognozi-za-poroi_news612323.html", "text": "25 сигнала за спасителни дейности са подадени заради проливните дъждове, които се излизват над страната, съобщават от МВР. В повечето от случаите пожарните екипи са отстранявали паднали дървета, предмети и са отводнявали приземни етажи. Към 14.30 часа днес  е установено преливане на един от язовирите в землището на село Ракита от придошлите води. В резултат на предприетата бърза реакция на местната власт, заедно с пожарни и полицейски екипи, обстановката на този етап е нормализирана, водното ниво е спаднало.   Осигурено е непрекъснато наблюдение на място. Според плана за действие  кметовете са информирали за ситуацията жителите на близките села Садово и Крушовица.     ", "date": "2018.07.08", "title": "Полицаи и пожарникари на крак заради апокалиптичните прогнози за порои"}
{"url": "https://www.blitz.bg/obshtestvo/poroy-udari-stolitsata_news612261.html", "text": "Мощна буря удари столицата. След като цял ден е мрачно в София, преди минути дъжд започна да се излива в града. Силен вятър допринася за неприятната ситуация навън. Столичани набързо се скриха под навеси, чакайки бурята да отмине.  Синоптиците още от снощи тръбят, че днес положението в цялата страна ще е тежко. Оранжев код за опасно време има в 4 области, а жълт в 19.   \"Количества - около 30 л/кв.м, на отделни места в областта до 45-65 л/кв.м”, сигнализираха от НИМХ.  Предупреждението с по-ниска степен важи за областите: Монтана, София – област, София – град, Благоевград, Пазарджик, Пловдив, Смолян, Кърджали, Хасково, Стара Загора, Сливен, Велико Търново, Русе, Търговище, Разград, Силистра, Добрич, Шумен и Варна.  В тези области също се очакват краткотрайни, но интензивни валежи, гръмотевични бури и вероятно градушки. Прогнозираните валежи са от 20 до 35 л/кв. м.  Петте безопасни области в страната ще са Видин, Перник, Кюстендил, Ямбол и Бургас.", "date": "2018.07.08", "title": "Порой удари столицата"}
{"url": "https://www.blitz.bg/obshtestvo/romski-katun-iznikna-na-edno-ot-nay-khubavite-mesta-za-pochivka-na-plovdivchani-snimki_news612166.html", "text": "Ромски катун изникна на едно от най-хубавите места за почивка до хижа \"Здравец\". Вероятно става въпрос за дървосакачи, тъй като из комплекса препускат и товарни коне. Част от ромите са се настанили в стар строителен фургон, а останалите са спретнали колиби от подръчни материали. Отпадъците се хвърлят направо в гората, пише \"Марица\".   В същото време, хубавото време събра стотици пловдивчани на култовото място за почивка. Много избраха да се качат до горе с велосипеди.  Десетки са опънали палатки и почиват сред вековните борове.    ", "date": "2018.07.08", "title": "Ромски катун изникна на едно от най-хубавите места за почивка на пловдивчани (СНИМКИ)"}
{"url": "https://www.blitz.bg/obshtestvo/dshcheryata-na-poetesata-margarita-petkova-raztrsi-blgariya-s-apela-si-za-pomoshch_news612165.html", "text": "Красивата дъщеря на поетесата Маргарита Петкова се бори с онкологично заболяване. 35-годишната Надежда Огойска се нуждае от нашата подкрепа, за да оздравее и прегърне отново двете си дечица. Тя написа трогателна изповед във фейсбук профила си, с който апелира всеки, който има възможност, да й подаде ръка. В помощ на младата жена се организират различни инициативи. Една от тях е в Бургас.  На 13 юли, петък, от 20 ч. Amaya Beach в Крайморие ще събере на една сцена Маргарита Петкова, Добромир Банев, Нона Йотова и Петър Антонов в \"Абсурдни времена - СПЕКТАКЪЛЪТ!\". Постановката е и премиера на книгата \"Абсурдни времена - СПЕКТАКЪЛЪТ!\", пише \"Флагман\".   Любовта и съпричастието към каузата за живот на Надежда Огойска отвори душите и сърцата на стотици. Събрана бе част от необходимата сума за операция на онкологичното заболяване, но тя не е достатъчна. Вижте изповедта на младата жена:  Събраните средства от куверти за събитието на стойност 10 лева и парите от продажбата на стихосбирката \"Абсурдни времена - СПЕКТАКЪЛЪТ!\", на стойност 13 лева,  ще бъдат дарени за \"Живот на Надежда!\".  Кампания за събиране на средства е подела и талантливата певица Ажда Чаушева.   има организиран базар, в който всеки може да участва с покупка, или да се включи с артикул за продажба, чиито средства ще отидат за лечението на младата жена.  Можете да й преведете средства и чрез PayPal:   или на следната банкова сметка IBAN BG77STSA93000021658416  BIC STSABGSF  Банка ДСК, Христина Огойска в полза на Надежда Огойска.  \"СПАСИШ ЛИ ЕДИН ЧОВЕК, СПАСЯВАШ ЦЯЛОТО ЧОВЕЧЕСТВО!\"  Тел. за контакти: 0893882251 ", "date": "2018.07.08", "title": "Дъщерята на поетесата Маргарита Петкова разтърси България с апела си за помощ"}
