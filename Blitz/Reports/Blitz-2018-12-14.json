{"url": "https://www.blitz.bg/obshtestvo/eto-koy-shche-e-noviyat-direktor-na-bdzh_news645832.html", "text": "Никола Василев бе избран за изпълнителен директор на „Холдинг БДЖ“ ЕАД от Съвета на директорите на дружеството. Това стана в рамките на провелото се днес заседание на новите членове на борда, по време на което бяха разпределени и техните функционални задължения.   За председател на Съвета на директорите е избран Григори Григоров, за негов заместник – Светломир Николов и за изпълнителен директор на дружеството Никола Василев. Никола Василев притежава магистърска степен по „Бизнес администрация“ от университета в Блед, Словения, както и по „Електроника и Автоматика“ от Техническия университет, София.  ", "date": "2018.12.14", "title": "Ето кой ще е новият директор на БДЖ"}
{"url": "https://www.blitz.bg/obshtestvo/loshite-novini-za-shoforite-nyamat-kray-ochakva-se-grazhdanskata-otgovornost-da-poskpne-oshche_news645710.html", "text": "Застраховката \"Гражданска отговорност\" ще поскъпне още заради искане на Съвета на бюрата за автомобилно застраховане в Брюксел родните застрахователни компании да осигурят презастрахователен договор за поне 20 милиона евро, който да покрива щети, причинени от коли с БГ номера в чужбина, съобщава \"Телеграф\".  Причината за искането е системното неизплащане на обезщетения от две родни компании, които подозират, че става въпрос за застрахователни измами.  От март страната ни е в процедура на мониторинг от страна на Съвета на бюрата. С писмо от 10 декември до родното бюро \"Зелена карта\" (Националното бюро на българските автомобилни застрахователи - НББАЗ) съветът съобщава, че процедурата по наблюдението се разширява.   От българското бюро се иска да осигури презастрахователна програма и да дава всеки месец отчет на финансите си. След като се разбра за писмото, шефът на НББАЗ Орлин Пенев подаде оставка. Официалният му мотив са \"здравословни причини\".   През март, когато влязохме в процедура по мониторинг, бе поискана банковата гаранция в размер на 4 милиона евро в полза на Съвета на бюрата. Тогава \"Гражданската\" поскъпна с 12 лева. Сега, при ново искане за презастрахователна програма, застраховката ще се вдигне още, за да се намери нужният ресурс, прогнозират застрахователи, без да посочват конкретни числа. Неофициално се говори за поскъпване с поне 60 лева.     ", "date": "2018.12.14", "title": "Лошите новини за шофьорите нямат край! Очаква се \"Гражданската отговорност\" да поскъпне още"}
{"url": "https://www.blitz.bg/obshtestvo/toplofikatsiya-sofiya-prisedini-2922-novi-potrebiteli-prez-2018-g_news645730.html", "text": "„Топлофикация София“ ЕАД присъедини през 2018 г. към топлопреносната си мрежа нови 111 жилищни и офис сгради с 2922 абонати. Потребителско проучване показва, че централизираното топлоснабдяване е предпочетен начин на отопление, защото е безопасен, енергоефективен, финансово изгоден и отговаря на изискванията за опазване на околната среда.Сметките за отопление и топла вода за месец ноември вече са предадени от топлинните счетоводители и от 14 декември са  на разположение на столичани на интернет страницата на дружеството – www.toplo.bg  и в центровете за обслужване на клиенти на „Топлофикация София”. Отоплителен сезон 2018-2019 г. стартира на 7 ноември, така че в този месец има по-малко дни с отопление, за разлика от миналия м. ноември.  По данни на НИМХ през м. ноември 2018 г., средната температурата е  +6 градуса, докато  през същия месец на миналата година средномесечната температура е била +5,9 градуса. По тази причина, въпреки определената от КЕВР по-висока цена на топлинната енергия за новия отоплителен сезон, но поради по-малкия брой дни с отопление, сметките на потребителите за м. ноември 2018 г. са в по-голямата си част съотносими с тези за същия месец на предходната година. Близо 70% от абонатите имат месечни сметки за отопление и топла вода до 50 и до 100 лв.  Припомняме, че изчисленията на месечните сметки за парно се извършват на базата на отчетената реална консумация във всеки отделен имот през предходния отоплителен сезон, отразена в окончателната изравнителна сметка за периода 1.05.2017 - 30.04.2018 г. Всеки клиент може да провери тези данни в индивидуалната си изравнителна сметка, получена от топлинния си счетоводител. Изключение правят абонатите, които имат месечно отчитане на уредите за дялово разпределение. Напомняме, че прогнозните дялове за следващия отоплителен сезон за всеки имот също се определят от топлинния счетоводител и са отразени в индивидуалната изравнителна сметка.   Клиентите на „Топлофикация София“ ЕАД могат да се ориентират за характера на потреблението в сградата и  имота си от информационната част, публикувана на гърба на фактурата им.  За допълнителна информация и при възникнали въпроси клиентите на \"Топлофикация - София\" могат да се свържете с фирмата на www.facebook.com/www.toplo.bg и на телефон 0 700 11 111.     ", "date": "2018.12.14", "title": "\"Топлофикация София\" присъедини 2922 нови потребители през 2018 г."}
{"url": "https://www.blitz.bg/zdrave/uchenite-stanakhme-po-visoki-zhiveem-po-dlgo-no_news645744.html", "text": "Трудно е да се излъже възрастта. С годините организмът на човека, всичките му мускули, кръвоносните съдове, костната, нервната и други системи не стават по-млади. Нещо повече, те методично остаряват.   Стигат, меко казано, до неработещо състояние. Но това не означава, че трябва да се откажем и да се оставим на течението. Още повече че сега както практическата медицина, така и науката са на страната на хомо сапиенс.  Не случайно през последните 100 години хората са започнали да живеят с 40 години по-дълго. И сме станали по-високи: от 1800 г. насам всеки век е добавял по няколко сантиметра към ръста на средностатистическия човек. През последните две столетия сме станали по-високи средно със 7-8 см. Сега средната височина на жените е 165-175 см, а на мъжете - 170-180 см. ", "date": "2018.12.14", "title": "Учените: Станахме по-високи, живеем по-дълго, но..."}
{"url": "https://www.blitz.bg/ikonomika/oshche-proizvoditeli-biyat-trevoga-za-uvelichenieto-na-tsenite-na-khranitelnite-stoki_news645714.html", "text": "Цената на тока на свободния пазар се договаря между браншовете и фирмите. Има повишение, но то е само 6%. Електроенергията не е 100% от всички разходи, в нашия сектор е 10% от производството. Това заяви Димитър Зоров, председател на Асоциацията на млекопреработвателите в сутрешния блок на БНТ.  \"Постоянно вдигаме заплати - средната заплата в нашия бранш е 800 лева. Потребителите трябва да подкрепят българското производство на месо и мляко и да купуват качествени български стоки. Така парите им отиват ще отиват в българската икономика. Всеки мисли за по-евтиното, но не и за качеството на стоката\", каза още Зоров.   \"Производителите поемат цялата тежест. Постепенно се вдигат цените на водата, тока, заплатите и осигуровките - тогава увеличенията не са въпрос на няколко лева, а засягат цялостното ни производство. Всичко по-малко се отразява доста накрая. Увеличение на цената на хляба ще има през пролетта\", допълни по темата Димитър Бакалов, хлебоприозводител.   \"Проблемът на България са ниските доходи, липсата на кадри и неправилната търговия. Само в България веригите не \"играят\" по европейските правила. Цените на месото няма да се увеличат, поне не и до Нова Година\", завърши Вихрен Димитров, месопроизводител. ", "date": "2018.12.14", "title": "Още производители бият тревога за увеличението на цените на хранителните стоки"}
{"url": "https://www.blitz.bg/ikonomika/vsichki-koito-se-greyat-s-parno-vv-vratsa-pleven-i-burgas-tryabva-da-imat-edno-na-um_news645717.html", "text": "\"Булгаргаз\" е поискала запориране на сметките на топлофикациите във Враца, Плевен и Бургас, които й дължат общо 53 млн. лева. За дружествата във Враца и Плевен това вече трябва да е факт.     Изпълнителният директор на \"Булгаргаз\" Николай Павлов успокои, че подаването на газ към топлофикациите няма да спре и потребителите няма да останат без парно в средата на зимата.     \"Булгаргаз\" освен на тези три топлофикационни дружества доставя природен газ и на газоразпределителни дружества - големи индустриални консуматори, и затова погасяването на всяко едно задължение в срок е гаранция за доставките за всеки един клиент. Плащането от всички клиенти ще гарантират една спокойна зима\", заяви той, цитиран от БНР.     Николай Павлов допълни, че се очаква стабилизиране на цените на газа: \"Нашата цена се определя по формула, ако гледаме напред във времето пред тези цени на алтернативните на природния газ горива ще се стабилизира цената. Към настоящия момент е рано да се каже, но при запазване на цените едва ли би имало увеличение\". ", "date": "2018.12.14", "title": "Всички, които се греят с парно във Враца, Плевен и Бургас, трябва да имат едно на ум"}
{"url": "https://www.blitz.bg/obshtestvo/intervyu/senzatsiya-v-blits-tv-kak-yaponska-firma-s-balansovo-chislo-74-miliarda-dolara-se-uchi-na-avtobiznes-ot-blgariya-snimki_news645732.html", "text": "Най-успешната фирма в автомобилния бранш в България - \"Мото-Пфое\" продължава да е лидер в своята област и да е пример не само в нашата държава, но и в Япония. Потърсихме за интервю управляващия директор на компанията Атанас Фурнаджиев, за да разкрие тайната на успеха. Ето как г-н Фурнаджиев отговори на въпросите на управителя на БЛИЦ Ивайло Крачунов.- Г-н Фурнаджиев, сградата на \"Ленд Ровър\" и \"Ягуар\" спречели награда за най-хубава сграда на 2018 година. Очаквахте ли този приз?  - Не мога да кажа, че съм очаквал тази награда, но се надявах. Радвам се, че журито ни оцени, защото наистина се получи една уникална сграда.         Приканвам вашите зрители и читатели да посетят нашата сграда. Заслужава си, защото това е един от най-хубавите комплекси на \"Ягуар\" и \"Ленд Ровър\" в Европа, който успяхме да построим и открием. До нея в момента строим нова сграда и на \"Волво\" . Надяваме се да открием новият дом на \"Волво\" в началото на 2019 година. Срокът на завършване на обекта е края на февруари следващата година, което означава, че ще отвори врати през март.  Наред с това строим и нов комплекс на \"Мото-Пфое\" в Пловдив. Успяхме да направим много тежка реновация на нашия автодом във Варна.  Всичко това говори, че имаме много сериозна инвестиционна политика, която е подкрепена от новия ни собственик \"Сумитомо корпорация\".       - \"Сумитомо\" има филиали в стотици държави по целия свят. Какво е отличителната черта на тази корпорация?  - Това е един от най-големите търговски холдинги в света. \"Сумитомо корпорация\" имат над 800 компании в 130 държави.   Балансовото число на \"Сумитомо\" е 74 млрд. долара, което е по-високо от брутния вътрешен продукт на България, който за миналата година е 62 млрд.   Ние сме горди с това, че успяхме да привлечем един такъв инвеститор в нашата страна. Това е първата инвестиция на \"Сумитомо\" в България, но в момента се оглеждат и за други сфери, в които биха могли да продължат да инвестират.   Тази година спечелихме и една друга награда, която е поредна за \"Мото-Пфое\". Това е призът на Icap true leaders за най-добра автомобилна компания в България.     - Но как се адаптират японците към българската действителност?  - С японци се работи лесно, защото те са хора на честта. Не случайно сме гледали филми за самураи и за това какво е Япония и какви хора са японците.  Когато човек е открит, съвестен и изпълнява целите си, с него се работи изключително лесно. - Напоследък мъжките и честни отношения изчезват в публичната дейност. В тази връзка какво споделят японските ви партньори за работата си с други български компании?  - Мъжките и коректни отношения винаги са се ценили и то в цял свят.    Когато работим качествено, нещата се случват лесно.  Това, което аз мога да споделя е, че японците купувайки \"Мото-Пфое\" купиха начина, по който работим ние, нашата организация и в момента я дават за пример на всички държави, в които имат автомобилен бизнес.   \"Сумитомо\" копират нашия модел и го въвеждат в други държави.   Можем да кажем, че сме развили и направили една изключително успешна компания, която в момента служи за пример по отношение на това как да се работи.  - Какво смятате за тенденцията на българския автомобилен пазар да се купуват все повече стари автомобили с мощни двигатели за сметка на екологично чистите коли?  - Наистина тенденцията е такава  и затова България се е превърнала в автогробницата на Европа.   Остарелият автопарк у нас допринася не само за замърсяване на въздуха, но е и причина за изключително много катастрофи.   Когато караш един автомобил на 20 години с изгнили ламарини и системи на сигурност, които не отговарят по никакъв начин на новите изисквания, при една катастрофа с такъв автомобил се стига до множество пътни инциденти с тежки контузии и смърт. Наред с високата скорост, остарелите автомобили също допринасят за големия брой катастрофи.    Малко се говори на тази тема, но е необходимо българинът да проумее, че освен за екология тук става въпрос и за неговия собствен живот. Така, че за да се чувстват българите по-сигурни и защитени, трябва да се карат по-нови автомобили. - Ние живеем в смог, но повечето наши сънародници не искат да се разделят с 20, 30 и 40 годишните си автомобили. Възможно ли е вашите японски партньори да съдействат с идеи и опит на българското правителство за изчистване на въздуха в България?  - На тази тема трябва да се говори. Тук е ролята и на вас, медиите да информирате аудиторията, за да са наясно хората с последствията от това да караш един 20-годишен автомобил.  - Създава ли българското правителство достатъчно добри условия за чуждестранните инвеститори?  - По отношение на данъците, България е една от най-атрактивните държави за инвестиции. Това се дължи на правителството на и на тези закони, които са приети.  Мисля, че има още доста какво да се направи по отношение на административната тежест. Този тип процедури трябва да са по-леки, за да може бизнесът да работи в нашата държавата.  Другият основен проблем, който в момента е пречка за развитието на бизнеса и икономиката, е липсата на работна ръка. На нас ни е необходима работна ръка.  Вече за безработица в България не може да се говори, тъй като безработни са само тези, на които не им се работи. Интервю на Ивайло КРАЧУНОВ    ", "date": "2018.12.14", "title": "Сензация в БЛИЦ TV! Как японска фирма с балансово число 74 милиарда долара се учи на автобизнес от България? (СНИМКИ)"}
{"url": "https://www.blitz.bg/ikonomika/mnogo-vnimavayte-kato-si-kupuvate-nova-el-vinetka-che-mozhe-da_news645650.html", "text": "От 17 декември започва продажбата на електронни винетки от сайта bgtoll.bg и мобилното приложение. Това заяви професор Олег Асенов, експерт към Агенция „Пътна инфраструктура“ в интервю за Нова телевизия, съобщиха от пресцентъра на АПИ.  Гражданите ще могат да купуват електронни винетки и от терминали за самотаксуване, които ще бъдат разположени в търговските обекти по протежение на републиканската пътна мрежа. Плащането ще става посредством дебитна и кредитна карта, както и с карта за гориво. Шофьорите ще могат да купят е-винетка и от пунктовете за продажба, разположени в търговските обекти, посочи проф. Асенов.  Това, което е важно хората да знаят, когато си купуват електронна винетка е да не грешат регистрационния номер на своя автомобил, заяви проф. Асенов и допълни, че трябва правилно да изберат типа винетка и времето, от което искат да бъде валидна.   Системата дава възможност на потребителите да валидират винетката си до 30 дни от момента, в който те реално я закупуват, което им дава възможност да планират пътуванията си, обясни проф. Асенов.  Нарушителите ще бъдат засичани чрез регистрационния номер на автомобила от камери разположени по пътната мрежа и от мобилните екипи на т.н. тол контрол. Нарушителите ще бъдат спирани от автомобилите на тол контрола. На водача, който не е заплатил винетка, ще бъде дадена възможност да заплати компенсаторна такса на място.  Проф. Асенов поясни, че размерът на компенсаторните такси в момента е качен за обществено обсъждане - за леки автомобили е 70 лв.; за автомобили от 3.5 т. до 12 т. – 125 лв. и за тежкотоварните над 12 т. е 175 лв.    ", "date": "2018.12.14", "title": "Много внимавайте като си купувате нова ел. винетка, че може да…"}
{"url": "https://www.blitz.bg/ikonomika/mayk-pompeo-obyavi-strakhotna-finansova-novina-za-blgariya-i-kak-shche-se-osvobodim-ot-ruskata-gazova-zavisimost_news645692.html", "text": "Доставките на природен газ от Каспийския регион ще намалят зависимостта на България от Русия. Членството на Македония в НАТО ще усили възможностите на балканските страни за противопоставяне на Русия в региона. Това заяви американският държавен секретар Майк Помпео по време на среща с първия заместник-министър на външните работи на Гърция Йоргос Катругалос, предаде БГНЕС.   „През юни Гърция подписа договор, който оказва положително икономическо влияние и помага на Гърция да стане „вратата на Балканите“. Това споразумение ще позволи на вашия съсед да влезе в НАТО и ЕС като Република Северна Македония, а също така ще усили Балканите в противопоставянето им на вредното руско влияние“, заяви държавният секретар.   Помпео отбеляза, че доставките на газ в Европа по Трансадриатическия газопровод /ТАП/ от Каспийския регион „ще помогнат на страни, като България, да намалят зависимостта си от руските енергоносители“.   ТАП е част от така наречения \"Южен газов коридор\", чието изграждане е насърчавано от Европейския съюз, за да се намали ролята на руския природен газ. По него страните от Южна Европа трябва да получават газ от азерското находище \"Шах Дениз 2\".   Очаква се ТАП, който е с капацитет 10 милиарда куб.м. годишно, да заработи през 2020 г., когато ще се появят първите реални количества азерско \"синьо гориво\".   България е договорила доставката на 1 милиард куб.м. газ от тях. Те ще стигат до страната ни през интерконектора с Гърция, който предстои да бъде изграден.   Договорът от Преспа беше подписан на 17 юни от премиерите на Гърция и Македония Алексис Ципрас и Зоран Заев. Той открива пътя пред Македония за членство в НАТО и започване на преговори за присъединяване към ЕС. Договорът предвижда промяна на името на Македония, която ще се казва „Република Северна Македония“. Парламентът в Скопие вече одобри първата част от промените в Конституцията, които са свързани със смяната на името на страната.  ", "date": "2018.12.14", "title": "Майк Помпео обяви страхотна финансова новина за България и как ще се освободим от руската газова зависимост"}
{"url": "https://www.blitz.bg/ikonomika/ministr-petkova-obyavi-grandiozna-novina-za-blgariya-zapochva-izgrazhdaneto-na-gazov-khb-balkan-video_news645753.html", "text": "Чрез обществена поръчка ще започне изграждане на газов хъб \"Балкан\". Това съобщи енергийният министър Теменужка Петкова.  \"На 21 декември правителството обявява обществена поръчка за изграждането на газов хъб \"Балкан\", поясни енергийният министър.  Паралелно с това стартира и третата фаза на пазарния тест, която ще продължи до 31 януари.  БЛИЦ припомня, че по-рано днес  .  ", "date": "2018.12.14", "title": "Министър Петкова обяви грандиозна новина за България: Започва изграждането на газов хъб „Балкан” (ВИДЕО)"}
{"url": "https://www.blitz.bg/ikonomika/prvi-snimki-i-video-na-novata-banknota-ot-100-leva-s-neprobivaema-zashchita_news645764.html", "text": "Българската народна банка (БНБ) пусна в обращение нова серия банкноти. Общият дизайн и основните елементи на банкнотите от новата серия се запазват без съществени изменения спрямо банкнотите, които са в обращение. Промените в банкнотите от новата серия произтичат основно от въвеждането на нови защитни елементи.      Първата банкнота от новата серия е с номинална стойност 100 лева, емисия 2018 г. Банкнотата ще бъде в обращение от 28 декември 2018 г. като законно платежно средство.  На лицевата страна  са изобразени портрет на писателя Алеко Константинов, фигури и елементи, свързани с туристическото движение в България, заглавната страница на пътеписа „До Чикаго и назад“, вертикално отпечатани текстове „Алеко Константинов“ и „1863–1897“ и е обозначена номиналната стойност на банкнотата с цифри и думи.  На обратната страна  са изобразени елементи, свързани с живота и творчеството на писателя Алеко Константинов, и е обозначена номиналната стойност на банкнотата с цифри и думи. Технически параметри: Преобладаващ цвят  – зелен. Материал  – хартия, тонирана в зелен цвят, с лаково покритие след отпечатване. Размер  - 141 х 79 мм Нови защитни елементи в банкнотата с номинална стойност 100 лева, емисия 2018 г. са:  Допълнителен знак за незрящи граждани – състои се от пет дебели и шест тънки линии, разположени под ъгъл на двете къси страни на банкнотата. Холограмна лента с оптични ефекти  – редуващи се при промяна на ъгъла на наблюдение изображения на еделвайс и профил на Алеко Константинов; цветен холограмен портрет на Алеко Константинов; детайл от паметник на Алеко Константинов, променящ цвета си от смарагдовозелено към сапфиреносиньо при промяна на ъгъла на наблюдение; динамичен шахматен ефект с промяна на цвета от смарагдовозелено към сапфиреносиньо при промяна на ъгъла на наблюдение и обемно триизмерно изображение на числото 100. Мастило с оптичен ефект  – числото 100 е отпечатано с променящо цвета си мастило с динамичен шахматен ефект, което при промяна на ъгъла на наблюдение се променя от смарагдовозелено към сапфиреносиньо. Осигурителна нишка  – вградена в хартията и частично излизаща от обратната страна със светъл повтарящ се текст „БНБ 100“ и с динамичен шахматен ефект, променяща цвета си от смарагдовозелено към сапфиреносиньо. Изображението на повтарящия се текст „БНБ 100“ се чете от лицевата страна при поставяне на банкнотата срещу източник на светлина. Воден знак с висока резолюция  – наблюдава се при поставяне на банкнотата срещу източник на светлина. Състои се от полутоново изображение с висока резолюция на портрета на Алеко Константинов. Изображенията се наблюдават и от обратната страна на банкнотата.  Банкнотите с номинална стойност 100 лева, емисия 2003 г., продължават да бъдат в обращение заедно с банкнотите с номинална стойност 100 лева, емисия 2018 г., поясниха от БНБ.  ", "date": "2018.12.14", "title": "Първи СНИМКИ и ВИДЕО на новата банкнота от 100 лева с непробиваема защита"}
{"url": "https://www.blitz.bg/ikonomika/khak-da-im-e-na-britantsite-shche-plashchat-po-7-evro-ako-iskat-da_news645773.html", "text": "Британските граждани ще трябва да плащат такса от 7 евро при пътуване в страните членки на ЕС от 2021 г. Това съобщава Скай нюз, позовавайки се на източници.  Според медията, която твърди, че новината е потвърдена от Европейската комисия, гражданите на Великобритания също ще трябва да се регистрират предварително за премахване на визите, което ще е с продължителност до 3 г.  След като свободното движение на хора престане да се прилага за гражданите на Великобритания, Европейска система за информация за пътуванията и разрешаването им (ETIAS) ще прилага правилата за безвизов режим за граждани от трета страна, се подчертава в проекта на регулацията. ", "date": "2018.12.14", "title": "Хак да им е на британците: Ще плащат по 7 евро, ако искат да..."}
{"url": "https://www.blitz.bg/zdrave/diagnostika-i-lechenie/vnimanie-eto-kakvo-se-sluchva-s-tyaloto-pri-tezi-neobichayni-priznatsi-na-diabet_news645658.html", "text": "Диабетът е болест, която се дължи на неизправност на панкреаса, който не произвежда достатъчно инсулин или липса на реакция към него.  В резултат на това човешкото тяло не може да преработва захарта в енергия. Инсулинът е хормон, секретиран от панкреаса, който стимулира клетките да абсорбират глюкозата и да я трансформират в необходимата за функционирането им енергия. Когато клетките не абсорбират достатъчно глюкоза, тя се натрупва в кръвта (хипергликемия), което води до усложнения в сърдечно-съдовата, нервната и други системи.   Захарният диабет има множество разновидности, но най-разпространените форми са 3: Захарен диабет тип 1:  дължи се на неспособността на тялото да произвежда инсулин. Захарен диабет тип 2:  дължи се на неспособността на клетките да реагират на инсулин, понякога в съчетание с понижено производство на хормона. Гестационен диабет:  проявяващ се по време на бременност.", "date": "2018.12.14", "title": "Внимание! Ето какво се случва с тялото при тези необичайни признаци на диабет"}
{"url": "https://www.blitz.bg/zdrave/samo-1-chasha-ot-tazi-smes-shche-pochisti-bbretsite-shche-podobri-khranosmilaneto-i-shche-namali-tegloto-vi_news645661.html", "text": "Всеки иска да има здраво и силно тяло. Поради тази причина не трябва да се забравя, че за това имате нужда да спазвате следните препоръки - да се храните правилно, да се упражнявате редовно, да поддържате нормално тегло и периодично да почиствате тялото на токсините и натрупаните отпадъци.   В тази статия ще ви разкажем рецептата, с която можете не само да почистите тялото, но и да детоксикирате черния дроб и бъбреците. Между другото, това ще ви помогне да отслабнете по здравословен начин. Благодарение на тази комбинация от съставки, тази рецепта има такава ефективност! Тя ще ви помогне да се отървете от токсините, както и да поддържате ефективността на вашите жизненоважни органи. Между другото, вие също ще видите как кожата ви се подобрява и имунната система се засилва. Това е най-добрата рецепта за детоксикация на тялото ви! Смесвайки 5 съставки, получавате смес, с която ще очистите бъбреците и ще премахнете излишните мазнините около кръста!", "date": "2018.12.14", "title": "Само 1 чаша от тази смес ще почисти бъбреците, ще подобри храносмилането и ще намали теглото ви!"}
{"url": "https://www.blitz.bg/layfstayl/skorost/vazhno-eto-kak-da-izchislite-danka-na-kolata-stolichna-obshchina-pusna-kalkulator_news645501.html", "text": "По предложение на Столична община, \"Информационно обслужване\" АД изработи електронен калкулатор, чрез който всеки собственик на моторно превозно средство в София може да изчисли какъв данък МПС ще дължи за 2019 г. Това съобщиха от пресцентъра на Столична община. Новата формула, по която се формира данъкът за моторните превозни средства от 2019 г., включва годината на производство, мощността и екологичният стандарт на колата.  В калкулатора за регистрираните в София автомобили са заложени минималните коефициенти, приети от парламента с измененията на Закона за местните данъци и такси, които влизат в сила от 1 януари 2019 г. Данните за колата, които трябва да се нанесат в калкулатора, за да се изчисли нейният данък, са вписани в документите за автомобила - в малкия талон (за по-новите МПС) или в големия талон (за МПС, регистрирани по-отдавна).    ", "date": "2018.12.14", "title": "Важно! Ето как да изчислите данъка на колата - Столична община пусна калкулатор"}
{"url": "https://www.blitz.bg/layfstayl/skorost/consumer-guide-udostoi-infiniti-qx50-s-nova-titla_news645410.html", "text": "Популярното американско издание Consumer Guide огласи лидерите на своя рейтинг \"Най-добра покупка 2019\", който помага на обикновения потребител да се ориентира в света на автомобилните оферти и покупки. В сегмента компактни премиум кросоувъри на първо място е класиран новият Infiniti QX50.  Под зоркия поглед на журито на изданието са попаднали 150 нови леки автомобила, които са излезли на пазара през текущата 2018 г.  В групата на премиум компактните кросоувъри и SUV са били включени автомобили в ценовия диапазон от 33 000 до 90 000 долара в топовите им комплектации.  ", "date": "2018.12.14", "title": "Consumer Guide удостои Infiniti QX50 с нова титла"}
{"url": "https://www.blitz.bg/ikonomika/kzk-pak-misli-po-sdelkata-za-chez_news645817.html", "text": "Дeceт дни cлeд peшeниeтo нa Bъpxoвния aдминиcтpaтивeн cъд (BAC), Koмиcиятa зa зaщитa нa ĸoнĸypeнциятa (KЗK) зaпoчнa нoвo paзглeждaнe нa cдeлĸaтa зa пpидoбивaнeтo нa бългapcĸитe aĸтиви нa чeшĸoтo дpyжecтвo ЧEЗ oт cтpaнa нa бългapcĸaтa \"Инepĸoм\".   Cлeд ĸaтo пъpвoнaчaлнo oтĸaзa нoвo пpoизвoдcтвo, BAC oтcъди, чe peшeниeтo e взeтo нeзaĸoнocъoбpaзнo, тъй ĸaтo KЗK e зaдължeнa дa зaпoчнe пpoцeдypaтa - мaĸap и дa мoжe дa я cпpe oтнoвo бeз peшeниe, пише money.bg.  Ha 18 oĸтoмвpи aнтимoнoпoлният peгyлaтop взe peшeниe, чe нe мoжe дa oбpaзyвa втopo пpoизвoдcтвo, ĸaтo пocoчи ĸaтo пpeчĸa пoдaдeнaтa пpeд BAC жaлбa cpeщy пъpвoнaчaлнoтo peшeниe зa oтĸaз.  Bъpxoвнитe cъдии oбaчe тълĸyвaт зaĸoнa пo-paзличнo oт KЗK. Cпopeд тяx, oтĸaзът e \"cъщecтвeнo нapyшeниe нa пpoцecyaлнитe пpaвилa\". \"Дa нe ce oбpaзyвa пpoизвoдcтвo ĸaтo peзyлтaт пo тoзи тeĸcт ce дocтигa caмo пpи нeoтcтpaнявaнe нa нepeдoвнocти, ĸaĸвитo в cлyчaя нитo ca ĸoнcтaтиpaни, нитo ca cъoбщeни нa дpyжecтвaтa. Cлeдoвaтeлнo в пpoтивopeчиe cъc зaĸoнa пpeдceдaтeлят нe e oбpaзyвaл пpoизвoдcтвo пo тaĸa пoдaдeнo yвeдoмлeниe\", пишe oщe в peшeниeтo.  Кaĸтo cтaнa яcнo пo-paнo, oт ЧEЗ вeчe вoдят пapaлeлни пpeгoвopи c втopия ĸaндидaт в нaдпpeвapaтa зa aĸтивитe y нac - \"Индия Πayъp\".  ", "date": "2018.12.14", "title": "КЗК пак мисли по сделката за ЧЕЗ"}
{"url": "https://www.blitz.bg/layfstayl/shoubiznes/uosh-ms-krie-gadzheto-sled-bradra-eto-zashcho-e-propusnal-finalnoto-parti-na-uchastnitsite_news645807.html", "text": "Любимата звезда на България Wosh MC разкри, че още с излизането си от къщата се е видял с любимата си Мария, но не желае повече да разкрива личния си живот и предпочита да скрие гаджето и любовта си, далеч от медиите и светското пространство.     „Видяхме се, разбира се и си поговорихме, но наистина спирам да говоря за личния си живот. Не ми се иска да го коментирам. Прекалено много се разду цялата тази ситуация по време на престоя ми в къщата и ми дойде малко повече това нахлуване в личния ми живот“, категоричен е Стефан Иванов пред „Телеграф“, както е цялото име на рапъра.     Повдигайки въпроса дали ще има сватба, синът на легендарния Иван Иванов през смях заява: „Ако има сватба, ще звънна да ти кажа“.     Именно с Мария, приятелят му Фил и приятелката му Йоко той е прекарал първите часове извън къщата. „Истината е, че просто исках да седнем на едно спокойно и тихо място и затова и пропуснах всякакви партита за финала на риалитито. Имах нужда да си остана с моите си хора и то на спокойствие“, разкрива той.     Бащата на Wosh е много доволен от представянето на сина си във формата. „Гордея се с него и се радвам, че сме го възпитали така, че да не обръща внимание на клюки, интриги и злоба“, коментира големия актьор.     След излизането му Wosh се захваща изцяло с работа по музиката му. ", "date": "2018.12.14", "title": "Уош МС крие гаджето след Брадъра! Ето защо е пропуснал финалното парти на участниците"}
{"url": "https://www.blitz.bg/svyat/vsichki-onemyakha-ot-tova-koeto-se-sluchi-s-melaniya-trmp-snimki_news645785.html", "text": "Потребителите в интернет активно обсъждат новата прическа на съпругата на Доналд Тръмп Мелания, с която тя се появи във Fox News.  Образът й с новия цвят на косата се възприема двусмислено в социалните мрежи.      Много потребители започнаха да търсят възможната причина за оцветяването.    Други пък изразиха мнение, че съпругата на президента на САЩ е била вдъхновена от  . ", "date": "2018.12.14", "title": "Всички онемяха от това, което се случи с Мелания Тръмп (СНИМКИ)"}
{"url": "https://www.blitz.bg/svyat/parizh-treperi-gotvi-se-za-nay-loshoto-prez-uikenda_news645790.html", "text": "В очакване на петия пореден уикенд на бурни протести в Париж началникът на полицията каза, че във френската столица отново ще бъдат разположени бронирани машини и хиляди полицейски служители.   Пред радио Ер Те Ел префектът на полицията Мишел Делпюеш каза, че силите за сигурност смятат да разположат в града същия брой хора и техника като миналия уикенд - 8000 полицаи и 14 бронирани автомобила. Делпюеш отбеляза, че за разлика от преди по улиците на Париж ще има повече полицейски патрулни групи, които ще задържат вандали, каквито преди седмица вилняха в района на \"Шан-з-Елизе\", като рушиха и извършваха грабежи. Миналия уикенд полицията арестува над 1000 души в Париж, а 135 души бяха ранени, включително 17 полицаи. Шести участник в протестите на \"жълтите жилетки\" загина тази седмица, след като беше блъснат от камион на издигната от протестиращите барикада. Въпреки призивите на властите към \"жълтите жилетки\" да прекратят протестните действия движението, разтърсващо страната, не показва признаци да отслабва. \"Миналата седмица до голяма степен успяхме да се справим с жълтите жилетки, но станахме свидетели и на погроми и грабежи, извършвани от престъпници. Целта ни ще е да упражним по-сериозен контрол в това отношение\", заяви шефът на парижката полиция. В опит да снижи напрежението в страната, френският президент Еманюел Макрон призна, че отчасти е отговорен за гнева зад антиправителствените протести. Той огласи редица мерки за подобряване на покупателната способност на френските работници, но отказа да възстанови данъка върху богатството. Много протестиращи изразиха разочарование от мерките, а някои профсъюзи призовават за стачки в страната. \"Най-доброто средство е да се стачкува\", заяви Филип Мартинез, водач на синдиката Обща конфедерация на труда. \"В тази страна има неравенство и трябва да накараме шефовете на големи компании да плащат\", добави той. ОЧАКВАЙТЕ ПОДРОБНОСТИ В БЛИЦ!", "date": "2018.12.14", "title": "Париж трепери! Готви се за най-лошото през уикенда"}
{"url": "https://www.blitz.bg/svyat/momchil-nekov-ek-tryabva-da-se-namesi-pryako-i-tselevo-za-da-se-spre-razprostranenieto-na-afrikanskata-chuma-po-svinete_news645793.html", "text": "Близо вече 10 държави от ЕС, сред които и България са засегнати от африканската чума по свините. Имайки предвид унищожителните последствия, които заболяването може да има върху индустриално отглежданите и домашните свине, за мен липсата на адекватна финансова помощ от ЕК буди изненада. Това заяви, евродепутатът от Групата на прогресивния алианс на социалистите и демократите в ЕП и член на Комисията по земеделие и развитие на селските райони Момчил Неков във връзка с вчерашния дебат в Европейския парламент /ЕП/ в Страсбург при обсъждане на африканската чума по свинете.  „Ширещата се болест показва липса на решение. Трябва да се намери общностен подход в борбата срещу африканската чума. Нужно е справедливо и по един и същ начин да бъдат защитавани всички засегнати страни от болестта. ЕК трябва да се намеси пряко и целево, за да се спре разпространението на африканската чума по свинете.“, допълни Неков.  В Румъния болестта широко се е разпространила, като до момента стотици хиляди прасета са евтанизирани. В България до момента са регистрирани 3 случая на африканска чума по свинете. Във Варненско при домашни прасета в с. Тутраканци - Провадийско. В Силистренско край Кайнарджа при диво прасе. И в Добричко в с. Българево – 4 диви прасета.  „Похвално е, че БАБХ свали с 24 пъти таксата за проба за африканска чума при дивечово месо до символичните 0.50 ст. Но защо не бяха намалени и таксите за други животни, които могат да бъдат приносители, като например за източно балканската свиния. Тази порода има голям икономически потенциал, тя създава и поддържа поминък в регион, какъвто е Шуменският с безработициа от близо 10 %.“, коментира Момчил Неков.  Според евродепутата е необходима експертност и политическа воля да бъдат подкрепени свиневъдите в Европа и в частност в България.          ", "date": "2018.12.14", "title": "Момчил Неков: ЕК трябва да се намеси пряко и целево, за да се спре разпространението на африканската чума по свинете"}
{"url": "https://www.blitz.bg/svyat/kurioz-zabravikha-choveshko-srtse-v-samolet_news645795.html", "text": "Пътнически самолет беше принуден да се върне обратно, след като е излетял, заради забравено човешко сърце на борда. Куриозният случай е от неделя, но световните агенции разпространиха информацията едва в четвъртък, пише Би Би Си.  От компанията „Саутуест еърлайнс” обясниха, че органът е трябвало да бъде транспортиран от Калифорния до Сиатъл, където да бъде възстановена клапата и сърцето да бъде пригодно за бъдещи нужди, предава btvnovinite.bg.  Планът обаче не бил изпълнен, а липсата на сърцето била установена чак, след като самолетът вече бил на половината от пътя до Далас. Самото сърце не било предвидено за конкретен пациент. ", "date": "2018.12.14", "title": "Куриоз! Забравиха човешко сърце в самолет"}
{"url": "https://www.blitz.bg/svyat/trsachka-s-grandiozen-gaf-pogreba-poroshenko_news645801.html", "text": "От руската международна ИТ компания Яндекс направиха опровержение на ситуацията с датата на \"смъртта\" на украинския лидер Петро Порошенко. Както е известно, според търсачката на Яндекс в Интернет президентът на Украйна е \"умрял на 11 декември\" на 53-годишна възраст.   От компанията обаче уточниха, че те само взимат данни от обществени източници. „Данните за обекти в търсачката Яндекс са от обществени източници. И в този случай ние сме агрегатор на външна информация”, заявиха от пресслужбата на Яндекс.", "date": "2018.12.14", "title": "Търсачка с грандиозен гаф, \"погреба\" Порошенко"}
{"url": "https://www.blitz.bg/blits-tv/boni-s-moshchno-parti-za-chrd-izumitelno-e-kakvo-napravikha-semeystvo-storaro-video_news645805.html", "text": "Попфолк изпълнителката Бони отпразнува 45-ия си рожден ден с шумни парти в известен сръбски ресторант. Три оркестъра се погрижиха за доброто настроение, а микрофона грабнаха и семейство Стораро, които обсипаха с бижута юбилярката.   Партито на Бони стартира с поздрав от оркестъра на заведението, час по – късно към музикантите се присъединиха колегите на певицата от орк. „Рико Бенд“ и дългогодишните й приятели орк. „Кристали“. „Бони се забавляваше през цялата вечер. Получи много подаръци, повечето от които бижута, всеки, който я познава добре, знае, че обожава да носи гривни, гердани или обеци. Самата тя също се погрижи да поздрави гостите“, споделят близки на певицата пред „Телеграф“. Освен най-големите нейни хитове, звучаха и тези на Фики, който, заедно с нея, изпя и няколко емблематични песни на Васил Найденов. Наталия Гуркова, която е много близка на Бони, не е присъствала на партито, вероятно е още в траур. Бони смени два тоалета по време на тържеството си. Първата рокля бе изчистена на черно и бяло райе, очаквано втората в любимата тъмна гама на певицата, декорирана с диаманти в различна форма и големина.", "date": "2018.12.14", "title": "Бони с мощно парти за ЧРД! Изумително е какво направиха семейство Стораро (ВИДЕО)"}
{"url": "https://www.blitz.bg/layfstayl/ptuvane/ako-vi-e-strakh-ot-zhltite-zhiletki-ima-alternativa-falshiviyat-parizh-vi-ochakva-snimkivideo_news645520.html", "text": "Френската столица Париж напоследък е доста неспокойно място. Протестът на „жълтите жилетки“ се разрасна до истински погром на знакови места като „Шанз Елизе“ и престижните централни квартали. Нещата излязоха извън контрол, стигна се до палежи на автомобили и обири на магазини.  Това даде сериозен повод на туристите, желаещи да посетят града, за своята безопасност. Но какво да направят хората, чиято мечта е да се снимат пред Айфеловата кула или в градините на двореца Версай? Оказва се, че за тях има безопасна алтернатива.  За целта, обаче, туристите трябва да отидат доста по на изток от Франция. Или по-точно – в Азия. Където ги очаква цял друг Париж с неговите типични улици и архитектура.   ", "date": "2018.12.14", "title": "Ако ви е страх от „жълтите жилетки“, има алтернатива – „фалшивият Париж“ ви очаква (СНИМКИ/ВИДЕО)"}
{"url": "https://www.blitz.bg/layfstayl/shoubiznes/blago-georgiev-nanese-poreden-udar-na-bivshata-si_news645767.html", "text": "Въпреки че в момента е в плен на връзката си с плеймейтката Златка Райкова, бившият футболист Благой Георгиев очевидно има сериозни проблеми с бившата си половинка Христина Витанова, с която имат две деца – Йоана и Давид.Оказва се, че докато Джизъса и актуалната му половинка кръстосват пределите на Къщата на „Биг Брадър” бившата му изгора не дава на майка му да вижда и чува внуците си. В един от последните епизоди на риалити формата, разбирайки от майка си Румяна в директен телефонен разговор за тази ситуация, Благой побесня и заплаши Христина. „Само да изляза от Къщата и ще й разбия муцуната на Христина”, закани са Георгиев пред смаяните погледи на съквартирантите.  ", "date": "2018.12.14", "title": "Благо Георгиев нанесе пореден удар на бившата си"}
{"url": "https://www.blitz.bg/lyubopitno/nauka-i-tekhnologii/bg-vv-feysbuk-zasegna-milioni-potrebiteli_news645835.html", "text": "Бъг в социалната мрежа \"Фейсбук\" е позволил на приложения да получат достъп до снимките на повече от 5 милиона души. Броят на засегнатите потребители е около 6,8 милиона, съобщават световните агенции. Не се посочва причината за срива.   Компанията поясни, че проблемът е оправен, но може да засегне до 1 500 приложения, създадени от 876 предприемачи.  \"Фейсбук\" подчертава, че някои приложения може да са получили достъп до повече снимки от обикновено за период от 12 дни между 13 и 25 септември. През последните месеци социалната мрежа на няколко пъти имаше сериозни проблеми с изтичане на лични данни, включително засягане на близо 30 милиона профила през октомври.", "date": "2018.12.14", "title": "Бъг във “Фейсбук“ засегна милиони потребители"}
{"url": "https://www.blitz.bg/layfstayl/ptuvane/zashcho-uislr-si-ostava-nay-dobriyat-ski-kurort-v-tsyala-severna-amerika-i-sled-inzhektsiyata-za-50-mln-dolara_news645517.html", "text": "Мнозина очакваха след сделката по продажбата на най-големия ски курорт в Северна Америка – Уислър Блеккомб (Whistler Blackcomb), качеството да падне и той бъде изместен като безспорен лидер на континента. Той беше закупен миналата година от „Вейл Ризортс“ – американска компания, която притежава 13 курорта в САЩ и Канада и един в Австралия. Тя придоби 100% от акциите на \"Уислър Блеккомб\" и стана собственик на пистите, лифтовете и инфраструктурата.  „Единственото нещо, което се опитаха да променят, са някои схеми, като например картите за лифта, които всъщност станаха по-евтини. Извън това трудно можете да забележите разлика“, обяснява пред „Лондон Ивнинг Стандард“ дългогодишният ски инструктор Оли Никсън.  Очаква се, обаче, този сезон всичко това да се промени, но в положителна насока. „Вейл Ризортс“ инвестират колосалните 50 млн. щатски долара в инфраструктура.   ", "date": "2018.12.14", "title": "Защо Уислър си остава най-добрият ски курорт в цяла Северна Америка и след инжекцията за 50 млн. долара"}
{"url": "https://www.blitz.bg/layfstayl/shoubiznes/tova-e-taynstveniya-mzh-s-kogoto-dara-zameni-papi-khans-snimki_news645800.html", "text": "От няколко дни насам се носят слухове, че поп певицата Дара има ново гадже, което й е помогнало да преживее раздялата с Папи Ханс, пише  HotArena.   Изпълнителката на „К‘во не чу“ беше пуснала и фотос с тайнствен мъж в социалната мрежа Инстаграм, но откакто медиите разнесоха кадъра и писаха, че той е новият й любим, тя незабавно го изтри от профила си. Близки от обкръжението на красавицата издадоха, че момчето от въпросната снимка е хип-хоп DJ от формацията „Dope Zoo” и се казва Живко Гичев. В неговото място в социалните мрежи също се натъкнахме на друго фото, на което двамата с Дара позират в студиото. Приятелите им са категорични, че двамата се познават отдавна и нещото, което ги свързва, е музиката. Ако са успели да станат двойка, биха изненадали и тях самите, тъй като на този етап не афиширали пред никого други отношения, освен професионалните им такива. Ако са стигали до интимности, най-вероятно това е било за кратко. Подозрително е обаче, че Дара изтри снимката си с Живко. В профила й останаха само онези, на които е с Папи Ханс, въпреки че са направени след като съобщиха публично, че са се разделили и няма начин отново да се съберат.", "date": "2018.12.14", "title": "Това е тайнствения мъж, с когото Дара замени Папи Ханс (СНИМКИ)"}
{"url": "https://www.blitz.bg/layfstayl/za-damite/eto-kakvo-tryabva-da-pomni-vsyaka-edna-zodiya-predi-da-si-pozhelae-neshcho-v-novogodishnata-noshch_news645573.html", "text": "2018 година, която премина под покровителството на Кучето, за всеки един от нас бе различна. Някои се къпаха в щастие и положителни емоции, други бяха принудени да се борят с куп трудности.  Съвсем скоро ще посрещнем най-вълшебния празник - Нова година. На всички ни се иска новата година да е по-добра от предишната! Едно от нещата, които сме свикнали да правим в новогодишната нощ, е да си пожелаем нещо. Но преди да отправим поглед към светлото бъдеще, е добре да анализираме внимателно годината, която си отива. Поне така съветват астролозите.   ", "date": "2018.12.14", "title": "Ето какво трябва да помни всяка една зодия, преди да си пожелае нещо в новогодишната нощ"}
{"url": "https://www.blitz.bg/layfstayl/shoubiznes/vizhte-kakvo-yakhna-galena-na-kontserta-na-planeta_news645761.html", "text": "Безспорно Галена бе голямата звезда на концерта по случай 17 години от създаването на телевизия \"Планета\".Освен че бе най-силно аплодирана, тя успя да предизвика фурор и зад кулисите със своето сценично поведение. Докато чакаше реда си да се появи пред пълната зала „Арена Армеец“, тя яхна един от големите плюшени мечоци, които по-късно изкара на сцената. Атрактивното й поведение бързо привлече обективите на всички фотоапарати и камери, пренебрегвайки останалите й колежки.  Галена се представи с микс от най-големите си хитове за годината и предизвика лавина от аплодисменти. На сцената при нея се качи и Тони Стораро, с когото запяха тоталния си хит „Оф, оф“, а след това и другият й актуален дует „Маракеш“ с Цветелина Янева. Галена е една от малкото звезди на концерта, която се осмели да пее изцяло на живо. Самата Цвети Янева пък не се е появявала скоро на големи концерти, но аплодисментите на публиката ясно показаха, че не са я забравили и определено имат нужда от нея и тоталните й хитове. За първи път на голямата сцена се качи и нейният дуетен партньор Денис Теофиков, за когото се говори, че ще бъде следващата голяма звезда на „Пайнер“.  ", "date": "2018.12.14", "title": "Вижте какво яхна Галена на концерта на \"Планета\""}
{"url": "https://www.blitz.bg/svyat/skandalno-izkazvane-na-mis-sashch-razgnevi-sveta_news645838.html", "text": "Мис САЩ - Роуз Съмърс предизвика всеобщо неодобрение и скандал, след като във видео, качено в Инстаграм се вижда как тя се подиграва на \"Мис Виетнам\" и \"Мис  Камбоджа\", защото не говорят английски.    В края на изказването си госпожица Съмърс си позволява да ги \"съжали\" заедно с други две участнички в конкурса \"Мис Вселена\".  Коя е Роуз Съмърс, можете да разгледате  Видеото, което възмути потребителите в интернет можете да видите  \"Мис САЩ\" казва: \"Какво мислите за \"Мис Виетнам“ Тя е толкова сладка и претендира, че знае английски. Когато и зададеш въпрос, след като си имал разговор с нея, през цялото време тя е така (мис САЩ имитира изражението на мис Виетнам и се смее) Тя е толкова сладка...\" малко след това Съмърс продължава: \"Мис Камбоджа е тук и не говори и дума на английски, а никой друг не говори езика й.  Представяте ли си?\"  Изказванията на миската предизвикаха огромна вълна от неодобрение, при това - от собствените й сънародници. Ето малка част от коментарите за нея.   \"Титлата на нашата мис САЩ трябва да бъде отнета заради ксенофобските й изказвания!\" Роуз Съмърс е родена на 4 ноември 1994 година в щата Небраска.  Тя има над 170 хиляди последователи в социалните мрежи и представя Щатите на конкурса \"Мис Вселена\".  По-късно представителката на САЩ на конкурса публикува извинение в \"Инстаграм\": \"Мис Вселена\" е възможност за жените от цял свят да научат за културите си, житейския опит и виждания. Всички ние идваме от различна среда и можем да израснем заедно. В момент, в който исках да изразя възхищението си към няколко от сестрите ми, казах нещо, за което сега осъзнавам, че може да бъде възприето като неуважително и се извинявам.\"", "date": "2018.12.14", "title": "Скандално изказване на \"Мис САЩ\" разгневи света"}
{"url": "https://www.blitz.bg/layfstayl/za-damite/s-tezi-malki-khitrinki-shche-svalite-izlishnite-kilogrami-bez-da-promenyate-nachina-si-na-khranene_news645576.html", "text": "Много жени предприемат опити да отслабнат. Някои се подлагат на строги диети, други спазват комплексни режими за хранене, но да издържат докрай успяват единици. Една от главните причини за това се дължи на рязката промяна в хранителните навици.   В стремежа си да отслабнат много дами пробват диета след диета. Понякога те дават резултат, но понякога килограмите си тръгват много трудно и не в тези количества, които на нас ни се иска.  Много често лошите хранителни навици, за които дори не се замисляме, ни пречат да се разделим с излишните килограми. А всичко може да е много просто - трябва само малко да променим начина си на живот и отслабването ще стане лесно като детска игра.   Всеки е наясно, че за да се раздели с излишните килограми, трябва да се храни правилно и да се движи повече. Въпреки това има и още няколко неща, които доста облекчават отслабването.  ", "date": "2018.12.14", "title": "С тези малки хитринки ще свалите излишните килограми, без да променяте начина си на хранене!"}
{"url": "https://www.blitz.bg/svyat/evropa-nastrkhna-sled-strasburg-klane-i-uzhas-i-v-nyurnberg_news645791.html", "text": "Три жени са били нападнати с нож от неизвестен мъж в германския град Нюрнберг в четвъртък вечерта. Трите последователни атаки са извършени на улицата без повод и предупреждение.  Полицията издирва нападателя с кучета и хеликоптери. Засега се изключва евентуален терористичен мотив.  Трите жени са нападнати последователно в три различни атаки. Полицията смята, че са извършени от един и същи мъж. Към 19,20 часа той се приближил до 52-годишна жена на улицата и внезапно я намушкал в горната част на тялото, след което избягал. Жертвата е откарана по спешност в болница и оперирана. Все още е с опасност за живота.  В 22,45 часа следва втора атака. Една 26-годишна жена е намушкана с нож по същия начин. Малко по-късно нападателят напада и трета жена, на 34 години. Те също са откарани в болница, едната е оперирана и се борят за живота й.  Нападателят е висок мъж, на около 25-30 години. Жителите на Нюрнберг са предупредени да внимават, когато са извън дома си.  Припомняме, че нападението в германския град се разиграва дни, след като Страсбург във Франция почерня заради мъж, който вилня на Коледен базар.   Във вторник вечерта 29-годишният жител Шериф Шекат на Страсбург откри огън в коледен базар в центъра на града. Според последни данни в резултат на нападението жертвите станаха четир. Първоначално информацията за ранените и загиналите бе противоречива. В четвъртък френските власти приведоха последни официални данни за три жертви и 13 пострадали. Един от тях се намираше в състояние на мозъчна смърт.  Извършилият на терористичния акт в Страсбург Шериф Шекат е заявил, че отмъщава за загиналите радикални ислямисти в Сирия. След престрелка с военен патрул, престъпникът успял да избяга, но по-късно бе застрелян при спецакция в Страсбург.  ", "date": "2018.12.14", "title": "Европа настръхна! След Страсбург, клане и ужас и в Нюрнберг"}
{"url": "https://www.blitz.bg/svyat/grtsiya-i-sashch-zapochnakha-istoricheski-dialog_news645809.html", "text": "В съвместно изявление, публикувано след встъпителния стратегически диалог САЩ-Гърция, който се проведе във Вашингтон в четвъртък двете страни заявиха, че срещата „подчертава силата на двустранните отношения“ и потвърждава взаимната решимост на Атина и Вашингтон „за задълбочаване на сътрудничеството“ в редица области, включително отбрана и сигурност, борба с тероризма, търговия и инвестиции и енергетика, пише електронното издание на вестник Kathimerini.   Разговорите, които включваха междуведомствено представителство на високо ниво и от двете страни, бяха започнати от държавния секретар на САЩ Майк Помпео и гръцкият заместник-министър на външните работи на отбраната Йоргос Катругалос. \"Съединените щати и Гърция имат общи възгледи за Източното Средиземноморие и Балканите и имат обща визия за мирен и проспериращ регион и необходимостта от интегриране на страните от Западните Балкани в европейските и трансатлантическите институции\", се казва в изявлението.  \"Съединените щати приветстваха лидерството и визията на Гърция в насърчаването на регионалната стабилност и сътрудничество, по-специално инициативите на Атина в Източното Средиземноморие и на Балканите за насърчаване на общите регионални придобивки в сферата на сигурността и икономиката, както и постигането на Преспанското споразумение със Скопие и действията за прилагането му“, се добавя още там по повод подписаното през юни споразумение за името на Македония.  Съгласно изявлението, Вашингтон е изразил интерес да увеличи подкрепата си за тристранната дискусия между Гърция и Израел-Кипър.. Двете страни също изразиха желание да модернизират и разширят своите отношения в сферата на отбраната. Освен това САЩ подчертаха нарастващата роля на Гърция като енергиен, транспортен и търговски център в региона. \"Двете държави се ангажираха да си сътрудничат за по-нататъшното укрепване на тази роля.\" ", "date": "2018.12.14", "title": "Гърция и САЩ започнаха исторически диалог"}
{"url": "https://www.blitz.bg/svyat/yunker-s-tezhki-dumi-sreshchu-orban_news645833.html", "text": "Председателят на Европейската комисия Жан-Клод Юнкер упрекна днес унгарския премиер Виктор Орбан, че е източник на фалшиви новини. Юнкер направи този коментар на пресконференцията след края на последния за годината Европейски съвет.  Някои от участниците в Европейския съвет също са източник на фалшиви новини. Например премиерът Орбан, като казва, че съм виновен за оттеглянето на Великобритания от ЕС или за притока на мигрантите. Да не прехвърляме отговорността на другите, да видим първо себе си, призова Юнкер.  Започвам да губя търпение, добави той по въпроса за охраната на външните граници на ЕС. Юнкер отбеляза, че заради лицемерие в Европейския съвет все още не са приети предложенията на ЕК за укрепването на европейската гранична служба. Всеки ни приканва многократно да увеличим проверките по външните граници, имахме предложение за осигуряването на 10 000 европейски граничари. Онези, които бяха на първата линия по пътя на мигрантите, сега отказват да одобрят предложенията, поясни председателят на ЕК. ", "date": "2018.12.14", "title": "Юнкер с тежки думи срещу Орбан"}
{"url": "https://www.blitz.bg/svyat/novi-razkritiya-eto-zashcho-teroristt-ot-strasburg-se-provalil-v-strelbata-sreshchu-politsai-i-bil-likvidiran-snimka_news645836.html", "text": "Шериф Шекат, който организира терористичната атака в Страсбург, е бил въоръжен с револвер от 1892 г. Това съобщава радиостанция France Info.  Става въпрос за стандартен френски армейски револвер с калибър 8 мм. С това оръжие Шекат е стрелял по трима полицаи, но тъй като револверът бил много стар, а точността му - ниска, куршумите не са попаднали от близко разстояние в полицаите и те успели да застрелят Шекат, уточнява Петел.бг.      Припомняме, че във вторник вечерта 29-годишният жител Шериф Шекат на Страсбург откри огън в коледен базар в центъра на града. Според последни данни в резултат на нападението жертвите станаха четир. Първоначално информацията за ранените и загиналите бе противоречива.  В четвъртък френските власти приведоха последни официални данни за три жертви и 13 пострадали. Един от тях се намираше в състояние на мозъчна смърт. Извършилият на терористичния акт в Страсбург Шериф Шекат е заявил, че отмъщава за загиналите радикални ислямисти в Сирия. След престрелка с военен патрул, престъпникът успял да избяга, но по-късно бе застрелян при спецакция в Страсбург.   ", "date": "2018.12.14", "title": "Нови разкрития! Ето защо терористът от Страсбург се провалил в стрелбата срещу полицаи и бил ликвидиран (СНИМКА)"}
{"url": "https://www.blitz.bg/intsidenti/pozhari/kmett-na-bansko-izzhivya-istinski-ad_news645703.html", "text": "Личният автомобил на кмета на Банско Георги Икономов е запален в нощта на събота срещу неделя. За късмет огънят е забелязан в съвсем ранен етап от съседи, които незабавно подали сигнал и на място се отзовал екип от РСПБЗН – Разлог, който потушил огъня, пише struma.bg.  Щетите върху автомобила са в предна лява част. Обгорели са гумата, калникът и фарът на возилото. Органите на реда работят по версия за палеж, но на този етап няма установен и задържан извършител. По случая има образувано досъдебно производство за извършено престъпление по чл. 330, ал. 1 от Наказателния кодекс.  Сигналът за пожар е подаден около 02:30 часа на 09.12.2018 година. Джипът „Мицубиши Паджеро“ е бил паркиран пред къщата на съпругата на градоначалника, на улица „Георги Сава Раковски“ в Разлог, където семейство Икономови живее. На сутринта след инцидента следствена група е направила оглед на местопрестъплението. По случая все още се работи.  Кметът на Банско Георги Икономов отказа коментар по случая. Ако извършителят бъде установен, го грози наказание от една до осем години затвор.    ", "date": "2018.12.14", "title": "Кметът на Банско изживя истински ад"}
{"url": "https://www.blitz.bg/intsidenti/pozhari/ognen-ad-posred-noshch-shashardisa-blagoevgrad-snimki_news645723.html", "text": "Три автомобила горяха рано тази сутрин в Благоевград. Сигналът за горящите автомобили е подаден от ул. \"Броди\" в жк. Струмско малко след 4 часа.    Напълно изгорял е фиат, огънят е засегнал паркирания до него мерцедес, най-леко е засегнато ауди. Пожарът е гасен от екип огнеборци, възможен е умишлен палеж.   \"Издокараха ни за Коледа”, тюхкаше се един от собствениците на горелия автомобил.   Оглед на местопроизшествието от следователи от Второ РПУ бе извършен към 6 ч. тази сутрин, снети са показания както от собствениците на горелите автомобили, така и от живущите в района.  След близо 45 дни пауза, отново опожарени автомобили в областния град.  Според живущи в района зад единия автомобил имало шише, миришещо на запалителна течност.  Източник и снимки: БГНЕС ", "date": "2018.12.14", "title": "Огнен ад посред нощ шашардиса Благоевград (СНИМКИ)"}
{"url": "https://www.blitz.bg/obshtestvo/stolitsa/6-stolichni-kvartala-ostanakha-bez-tok-zaradi-krazhba_news645738.html", "text": "Умишлен палеж в колектор в района на бул. Сливница в София, предизвикан при опит за кражба, остави без електрозахранване късно снощи 12 600 клиенти на ЧЕЗ Разпределение в 6 столични квартала. Засегнати бяха домакинства и стопански потребители в Захарна фабрика, Илинден, Св. Троица, Западен парк, Фондови жилища и Банишора.  Екипи на ЧЕЗ Разпределние реагираха незабавно, констатирани бяха употребата на запалителни средства в колектора и щети по кабели на дружеството. Един от повредените кабели е 110 kV, положен само преди две години. ЧЕЗ Разпределение създаде организация за алтернативно захранване на засегнатите клиенти до отстраняване на повредите.  „Имаме опит с подобни умишени пожари. Те се извършват с цел изключване на електрозахранването, осигуряване на възможност за обелване на кабелите, сваляне на медния им екран и предаването му в пунктове за изкупуване на цветни метали. Кабелите, които полагаме в последните години обаче, са създадени по съвсем нова технология и не съдържат мед.  Докато няма стиктно законодателство в тази посока обаче, подобни набези ще продължат и ще създават дискомфорт на хората“, каза Виктор Станчев, главен оперативен директор на ЧЕЗ Разпределение България.  ЧЕЗ Разпределение е взела всички възможни мерки за защита на колектора, които са в нейните възможности, като е осигурила и жива охрана чрез заплащане на външна фирма, която извъшва обходи. Дружеството разчита на компетентните органи за изясняване на всички обстоятелства около инцидента и установяване на нарушителите. Компанията се надява със съдействието на отговорните институции да се преустановят посегателствата по електроенергийната инфраструктура.  Дружеството информира потребителите в засегнатите райони, че, след отстраняване на щетите, ще възстанови нормалната схема на електрозахванване на клиентите, като е възможно това да бъде придружено с кратковременни изключвания.    ", "date": "2018.12.14", "title": "6 столични квартала останаха без ток заради кражба"}
{"url": "https://www.blitz.bg/intsidenti/pamet-tragediyata-pod-vrkh-ambaritsa-s-12-zaginali-turisti_news645736.html", "text": "Началото на декември 1994 г. Голяма група от 50 туристи, на възраст между 10 и 65 години, тръгват на 2 декември към връх Амбарица в Стара планина.  Те потеглят със сопотския лифт към хижа „Добрила“, оттам продължават към връх Амбарица, на 2166 метра надморска височина. Трябвало е да пресекат билото и да се спуснат към едноименната хижа, която е на 1533 метра надморско ниво.  Към 16 часа попадат в плен на мъглата. Губят ориентация. Настава паника. Страхът от изгубване и замръзване разцепва групата. Някои решават да тръгнат напред сами. Към 1 часа след полунощ 11 души, сред които и най-малката туристка, 10-годишната Ева, решават да се окопаят в навеите, за да изчакат утрото и проясняване на времето. Останалите 39 тръгнат в посока, която смятат, че е правилната – към хижата… Бялата смърт застига 12 туристи.  \"Беше най-кошмарното ми преживяване, признава хижарката на “Амбарица” по онова време - Олга Атанасова, пред вестник „Марица“. Олга е опитен планински водач,  прекарала 28 години от живота си в планината. На вечерния сеанс във фаталния петък от “Добрила” й се обажда Тодор Григоров, главен секретар на ЦС на БТС, който пита дали е пристигнала голямата група, която се е качила с лифта.  Алармират дежурните на връх Ботев, който осъществява радиовръзка между хижите. Групата е потънала вдън земя - няма я на никоя от другите хижи в района. Към 22,30 мъглата на върха се разкъсва, но по билото няма и следа от хора. Върхът е с дълбок сняг, навеи, температурата е минус 15.  Междувременно Планинска спасителна служба-София е задействала хората си - 40 спасители от Пловдив, Сопот, София, Троян тръгват към мястото на предполагаемата трагедия.  Първите оцелели пристигат в хижата в 5 часа призори. Омотани с дрехи, изтощени, хриптели: Идат, горе има заспали.  Георги Тановски с група яки мъже тръгват нагоре към върха. После часовете ми се губят, разказва след години Олга. Тя алармира връх Ботев и троянските спасители. Тича между радиотелефона и салона, превърнат в лазарет - събличат, разтриват премръзналите...  „Краката им почерняваха при разтривките, бяха полуослепели от студ, налагахме очите им с картофени люспи“, спомня си кошмара Олга.        Малката Ева, заедно с родителите си и групата, прекарали нощта в иглу,  пристигнали в хижата невредими.  В същото време спасители от отрядите в Сопот, Пловдив, Троян събират трупове и премръзнали по билото. Тодор Григоров почти на ръце донася до хижата премръзналия Стойко Стойков. „Преживях ужас, като се натъкнах на мъртва жена - беше като заспала в снега“, разказва Богдан Банков, доброволец спасител от Троян.  „С Гошо Тановски я издърпахме и я покрихме с яке - беше мъртва, вкочанена. Помогнахме на много хора, натоварихме труповете и най-силно пострадалите в хеликоптерите - едните за моргата, другите за болницата в Пловдив. Два дни с хижаря Дончо и русенските туристи сваляхме раници и багаж от върха - защо бяха тия купища разпилени дрехи по билото - недоумявам, явно студът и паниката са направили хората неадекватни“, разказва пред „Марица“ Богдан.  „Подценили са всичко - голяма група, разнородна, не  познават маршрута, тръгват в късен час в къс зимен ден. Групата е била лошо екипирана - някои са били с гумени ботуши и брезентови анораци“, коментира  тогавашният шеф на ПСС Пловдив Георги Имов.  В спасителната операция участва Минко Занковски, алпинист, един от най-добрите познавачи на Балкана, директор на единственото у нас училище за планински спасители в Черни Осъм. Занковски е толкова потресен от трагедията по билото на Балкана, че написва сценарий за документален филм за трагедията - “Вихрите на Амбарица”. 27-минутната лента печели Grand Prix от Втория международен фестивал на планинарския филм в Троян през 2000 г.  Спас Малинов е бивш планински спасител, който описва трагедията във форум за туристи:  \"За този трагичен случай на връх Амбарица мога да разказвам много, тогава бях ръководител на акцията на ПСС. От София излетяхме една група спасители с хеликоптер и от Пловдив имаше друга, пак с хеликоптер. От Троян дойде друга група. Качиха се през хижа \"Амбарица\". Кацнахме на хижа \"Добрила\" и с единия хеликоптер облетяхме около връх Амбарица.  Времето беше слънчево, но духаше силен северен вятър и беше студено. Около върха видяхме няколко трупа, завяти от снега и в долината в ляво от ръба към хижата видяхме движещи се хора. С единия хеликоптер аз, Краси Стоянов и Кирил Колищърков кацнахме на ръба и тръгнахме към двамата души в долината.  Едно момче се движеше към нас и когато се срещнахме се оказа , че се е занимавал с йога и цяла нощ се е движел, а жената с него не е можела вече да върви от умора и той не е могъл да направи нищо за нея. Облякохме го с моята пухенка, за да се стопли, а Краси продължи по долината към жената.  Останалите спасители събираха труповете около върха и с хеликоптерите ги извозваха до Пловдив.  Така изминаха повече от два часа докато пристигна хеликоптер и за нас. Излетяхме от ръба, като спуснахме въже, за което трябваше да се закачи Краси и трупът на жената. Духаше силен вятър и това беше много опасно за летците, но Краси успя да закачи опакования труп и така успяхме да се доберем до горния край на пистата над хижа „Амбарица“.  Там кацнахме и прибрахме всичко вътре, след това излетяхме и от ръба взехме Краси и отново кацнахме на хижа „Добрила“. Там беше другият хеликоптер и едните си заминахме за София, а другите за Пловдив.  Грешката на участниците е, че не са послушали водача да останат на едно място и да се окопаят в снега. Които са направили това, са останали живи. Само малка част от тези, които са тръгнали да търсят хижа \"Амбарица\", достигат до нея и те информират за нещастието, но другите загиват от силният вятър, студ и лоша екипировка.  Основната грешка според мен е, че е трябвало още след като се вижда, че времето се разваля рязко, а те са по-близо до „Добрила“, е трябвало да се върнат там, а не да продължават към „Амбарица“, въпреки уговорена среща там. ", "date": "2018.12.14", "title": "Памет: Трагедията под връх Амбарица с 12 загинали туристи"}
{"url": "https://www.blitz.bg/intsidenti/pozhari/smrt-prez-izminalata-noshch-v-sapareva-banya_news645747.html", "text": "При пожар в къща в Сапарева баня вчера е загинала 88-годишна жена, съобщиха от полицията. Сигналът за пожара е постъпил в РСПБЗН - Дупница, малко след 8.00 часа.  Два противопожарни екипа са гасили огъня, унищожено е обзавеждането в стаята, в която е живяла възрастната жена. Спасена от опожаряване е била сградата.   Предполагаема причина за възникването на пожара е от отоплителен уред на твърдо гориво. ", "date": "2018.12.14", "title": "Смърт през изминалата нощ в Сапарева баня"}
{"url": "https://www.blitz.bg/intsidenti/katastrofi/tezhko-mele-s-raneni-stana-na-magistrala-trakiya_news645752.html", "text": "Пътно произшествие с товарен автомобил с турска регистрация е станало на автомагистрала „Тракия” в района на км.231, в посока град София.  Водачът и пътник в автомобила, и двамата турски граждани, са откарани в болнично заведение в град Стара Загора без опасност за живота.  Сигналът за произшествието е получен в дежурната част на РУ-Нова Загора в 10,05 часа, съобщиха от МВР. Товарният автомобил се е преобърнал извън пътното платно. Произшествието не затруднява движението по автомагистралата.  На място има екипи на \"Пътна полиция\". Извършват се процесуално-следствени действия.  ", "date": "2018.12.14", "title": "Тежко меле с ранени стана на магистрала \"Тракия\""}
{"url": "https://www.blitz.bg/layfstayl/shoubiznes/meril-striyp-ne-mozhe-da-si-nameri-myasto-ot-shchastie_news645811.html", "text": "Една от любимите на всички актириси в Холивуд - Мерил Стрийп, догодина ще стане баба за пръв път. Дъщеря ѝ Мейми Гъмър, която също е актриса, е бременна с първото си дете и порасналото ѝ коремче си личи доста.   Мейми и бащата на детето ѝ - сценариста Мехар Сети, се сгодиха през август тази година. Много е вероятно актрисата вече да е била бременна, имайки предвид напредналата бременност, в която се намира, пишат от MissBloom. Въпреки че това ще бъде първото дете на Мейми, тя вече има един брак зад гърба си. От 2011 до 2013 година 35-годишната актриса бе омъжена за актьора Бенджамин Уокър. Колкото до Мерил Стрийп, предстои ѝ една много вълнуваща 2019 г. Не само, че на бял свят ще се появи първото ѝ внуче, но и следващото лято актрисата празнува своя 70-и юбилей.", "date": "2018.12.14", "title": "Мерил Стрийп не може да си намери място от щастие"}
{"url": "https://www.blitz.bg/svyat/zloveshcho-mzh-zasne-prisstvie-na-dukh-v-ofisa-mu-video_news645772.html", "text": "Видеоклип набира популярност в мрежата. Той е заснет от малайзиец в празен офис, е който според него има духове. Това предаде \"Дейли Стар\".  Зейн работил в офиса и завършвал смяната си, когато изведнъж усетил странно чувство.  Според него отначало се опитал да постави огледало на масата, за да види какво се случва зад гърба му, но го паднало. После започнал да заснема какво се случва зад гърба му на видео.  Зейн твърди, че колега му е казал преди време, че в сградата има духове. Отначало не повярвал, но сега се страхува да се върне в офиса.  Въпреки това, много от тях са убедени, че видеото е фалшиво и е заснето, за да привлече внимание. Превод: БЛИЦ  ", "date": "2018.12.14", "title": "Зловещо! Мъж засне присъствие на дух в офиса му (ВИДЕО)"}
{"url": "https://www.blitz.bg/intsidenti/izvnredno-otkrikha-mrtv-shefa-na-kat-kazanlk-koyto-izchezna-misteriozno_news645768.html", "text": "Близо до Бузовград е намерен прострелян в автомобила му началникът на КАТ Казанлък Тодор Николов. Това съобщи БГНЕС.  БЛИЦ припомня, че , по която се е разбрало, че .   Както БЛИЦ вече писа той изчезна мистериозно преди дни.  .   Все още няма информация дали Тодор Николов е имал някакви лични проблеми. Проведени са разговори с негови близки и познати. Според негови колеги не е имало някакви индикации за промени в поведението му.    Предполага се, че става въпрос за самоубийство, но все още не е извършен оглед на мястото. Шефът на областната полицията в Стара Загора пътува към мястото.", "date": "2018.12.14", "title": "Извънредно: Откриха мъртъв шефа на КАТ-Казанлък, който изчезна мистериозно!"}
{"url": "https://www.blitz.bg/intsidenti/ekskluzivni-podrobnosti-za-smrtonosnata-tragediya-s-shefa-na-kazanlshkiya-kat_news645775.html", "text": "Издирваният началник на КАТ – Казанлък Тодор Николов, който бе в неизвестност от сряда вечерта и бе обявен за издирване, е намерен прострелян в автомобила си край село Бузовград, откъдето е. Това заяви кметът на селото Михаил Янушев, цитиран от \"Фокус\".   Той поясни, че автомобилът с простреляния Тодор Николов е намерен на пътя между селата Бузовград и Горно Черковище.   Директорът на ОД на МВР Георги Хаджиев потвърди, че той е открит в колата си - мерцедес.  БЛИЦ припомня, че  , по която се е разбрало, че нещо странно се е случило с шефа на КАТ.  Както БЛИЦ вече писа той изчезна мистериозно преди дни. Драмата около случилото започна да се задълбочава.   Все още няма информация дали Тодор Николов е имал някакви лични проблеми. Проведени са разговори с негови близки и познати. Според негови колеги не е имало някакви индикации за промени в поведението му.    Предполага се, че става въпрос за самоубийство, но все още не е извършен оглед на мястото. Шефът на областната полиция в Стара Загора пътува към мястото.    ", "date": "2018.12.14", "title": "Ексклузивни подробности за смъртоносната трагедия с шефа на казанлъшкия КАТ!"}
{"url": "https://www.blitz.bg/layfstayl/shoubiznes/desi-banova-zaryaza-plevneliev-i-bebeto-nadyana-seksi-chervena-roklya-i-khukna-da-kuponyasva-snimki_news645727.html", "text": "Съпругата на президента Росен Плевнелиев заряза бебето им. Красивата синоптичка на Нова телевизия, която роди през септември, реши да се отдаде на пиене, танци и луд купон.  Това стана ясно в предаването „На кафе“, където показаха видео кадри от вчерашния банкет на телевизията.  „Това е един страхотен повод да се видиш колегите в друга светлина. Дамите сияят. Всичко е много хубаво“, каза с широка усмивка Банова, която бе заложила на сексапилна червена рокля.   „От сутринта се подгрявахме с чат във вайбър“, продължи синоптичката, която от както се сгаджоса с Плевнелиев не се показва на екрана.  „Обожавам да танцувам. Шегувах се с Ники Дойнов, че буквално всяка година имаме традиция да откриваме дансинга. Мисля и тази година да е така, ако вече не са ни изпреварили“, похвали се Деси.  Тя заяви още, че не се притеснява да се отпусне и да се забавлява, че дори, ако трябва да се изложи на фирмените партита: „Аз не се притеснявам. Не ми трябва много. Трябва ми хубава музика. Не се притеснявам да се отпусна“.   Как е протекла нощта за Банова и колегите й не става ясно. В сутрешния блок на телевизията обаче водещите Виктор Николаев, Аделина Радева, Богомил Грозев и Николай Василковски казаха, че се молят да не се появят снимки от купона, че ще има много компромати. ", "date": "2018.12.14", "title": "Деси Банова заряза Плевнелиев и бебето, надяна секси червена рокля и хукна да купонясва (СНИМКИ)"}
{"url": "https://www.blitz.bg/layfstayl/shoubiznes/toto-ot-skandau-zabrka-dlgokraka-seksi-blondinka-okaza-se-che-ne-e-koya-da-e-snimki_news645754.html", "text": "Победителят във VIP Brother 2017 Тото от \"СкандаУ\" има нова приятелка. Това е професионалната танцьорка Кристин Петринска.  Двамата са неразделни, като хубавицата не пропуска негово участие. От последните снимки, които сподели рапърът, стана ясно, че двамата вече делят един покрив. Тото публикува кадър, на който Кристин седи на леглото му, а пред нея е вече украсената коледна елха.   Феновете му веднага започнаха да питат дали Кристин му е гадже, а той се пошегува: \"Не, подарък ми е!!!\"   През май месец Тото се раздели с дългогодишната си приятелка Яна, тъй като й изневерил. Текстът на песента \"Чужди усмивки\" разказва именно за края на тяхната история - разговорът, който Тото така и не е провел с бившата си.  Източник:     ", "date": "2018.12.14", "title": "Тото от \"СкандаУ\" забърка дългокрака секси блондинка! Оказа се, че не е коя да е (СНИМКИ)"}
{"url": "https://www.blitz.bg/layfstayl/shoubiznes/mile-kitich-i-aneliya-delyat-edna-stsena-tazi-vecher-v-megami-klub-khotel-marinela-snimki_news645778.html", "text": "Легендата на сръбската музика Миле Китич ще отпразнува 35 години на сцена с грандиозен концерт днес на 14 декември 2018-а в зала \"Арена Армеец\" в София. Сръбската звезда решава да сподели юбилея си именно с българските си фенове след невероятния успех на първото му шоу в България през октомври 2016-а.   Веднага след края на концерта си, сръбската звезда ще отиде при феновете си в богинята на нощна София - \"Мегами клуб\" - хотел \"Маринела\". Миле Китич е избрал актуалната дискотека за своето афтърпарти, а от запознати източници разбрахме, че вероятността да го видим и на сцената, е огромна. Сръбската вълна не спира да залива \"Мегами клуб\" - хотел \"Маринела\" през зимния сезон, а снощи над 1000 души пяха заедно с атрактивния MC STOJAN.   По време на мега концерта си на 14 декември Миле Китич ще представи новите си песни, както и големите си хитове, с които печели сърцата на своите почитатели през изминалите 35 години. От сцената отново ще прозвучат всички любими песни като \"Casa ljubavi\", \"A mi smo bili\", \"Mi smo bili jedan zivot\", \"Jasmina\", \"Svi su tu\", \"Bomba\", \"Milioni, kamioni\", \"Pije mi se\" и много други.    ", "date": "2018.12.14", "title": "Миле Китич и Анелия делят една сцена тази вечер в \"Мегами клуб\" - хотел \"Маринела\" (СНИМКИ)"}
{"url": "https://www.blitz.bg/layfstayl/za-damite/ne-e-za-vyarvane-kakvi-udobstva-krie-tova-studio-ot-29-kv-m-vseki-bi-iskal-da-zhivee-v-takv-razkosh_news645579.html", "text": "Високите цени на недвижимите имоти принуждават много хора, изпаднали в нужда, да избират по-малки жилища. А някои дори се задоволяват с кутийки, само и само да имат покрив над главата си.   Може и да не ви се вярва, но малките апартаментчета също могат да изглеждат много уютни. Стига всичко в тях да е планирано по най-добрия начин. Като това студио от 29 кв. м. Колкото и малко да е мястото, то е снабдено с всички удобства. А младата му собственичка се чувства изключително комфортно и изобщо не мисли скоро да се разделя с него.   ", "date": "2018.12.14", "title": "Не е за вярване какви удобства крие това студио от 29 кв. м! Всеки би искал да живее в такъв разкош!"}
{"url": "https://www.blitz.bg/layfstayl/za-damite/riana-se-pusna-po-seksi-belo-i-izpoti-mrezhata-vsichki-govoryat-samo-za-snimki-18_news645582.html", "text": "Хитовата изпълнителка Риана поднесе много хубава изненада на почитателите си от цял свят. Барбадоската красавица постна няколко горещи кадъра в Инстаграм, на които позира полугола. Те са заснети специално заради новата й „празнична” линия долно бельо от марката Savage x Fenty.  На горещите снимки барбадоската красавица се е изтегнала предизвикателно в кресло от кадифе и пъчи сочни форми, покрити с черен сутиен и бикини с цветни мотиви.  Това, което хвърли във възторг почитателите й обаче не бе секси бельото, с което се бе издокарала изпълнителката, а нещо съвсем друго.   ", "date": "2018.12.14", "title": "Риана се пусна по секси бельо и изпоти мрежата! Всички говорят само за... (СНИМКИ 18+)"}
{"url": "https://www.blitz.bg/lyubopitno/oblechete-se-taka-prez-zimata-i-mzhete-nyama-da-svalyat-ochi-ot-vas-snimki_news645776.html", "text": "Kогато навън започва да става студено, естествено ние започваме да се екипираме - топли пуловери, шалове, шапки и ботушки.   Но кой казва, че само и единствено лятната горещина ни позволява да бъдем сексапилни и да събуждаме мъжките фантазии, пишe edna.bg. Има толкова много зимни дрехи, които могат да ни накарат да изглеждаме неустоимо секси.  Преди да ви представим снимките на зимните дрехи, с които ще сте неотразими, ще ви дадем и няколко практически съвета:  1.  Ако сте от дамите, които се чувстват най-добре в рокля, не се налага да забравяте за тази дреха в студените дни. Има начини как да я превърнете в чудесен зимен аутфит. Например като я съчетаете с ботуши над коляното, черен клин или дълги чорапки; а като връхна дреха може да облечете дълго over size палто или късо палтенце с широк шал. 2.  Сред задължителните модни находки, с които трябва да се сдобиете през зимата, е обемният шал. 3.  Ботите в ярки цветове също са добра идея за зимния сезон.  4.  Още нещо, което може да ви бъде от ползва през студените дни, е пончото. Ако не  ви допадат големите, обемни палта, може да съчетаете връхната дреха с кожено яке отдолу или по-дебел пуловер.   ", "date": "2018.12.14", "title": "Облечете се така през зимата и мъжете няма да свалят очи от вас (СНИМКИ)"}
{"url": "https://www.blitz.bg/blits-tv/mrezhata-poludya-ot-umilenie-ot-videoto-koeto-aleks-petkanova-pokaza_news645786.html", "text": "В личния си Инстаграм Александра Петканова пусна на видео бременното си коремче и как бебето рита вътре.   Кадрите предизвикаха голям фурор и се радват на хиляди споделения и одобрения, а коментарите са положителни и от рода на: „Нее, ако е”, „Най-прекрасното усещане”, „Боже, то рита” и Чувство неописуемо”.", "date": "2018.12.14", "title": "Мрежата полудя от умиление от ВИДЕОТО, което Алекс Петканова показа"}
{"url": "https://www.blitz.bg/layfstayl/za-damite/eto-kak-mnogo-lesno-da-prevrnete-mzha-do-sebe-si-v-perfektniya-roditel_news645388.html", "text": "Отглеждането на едно дете е процес, в който трябва да участват и двамата родители. За жалост, много често се получава така, че всички грижи върху малкото човече падат върху плещите на майката, докато таткото играе ролята на страничен наблюдател.   Майката е тази, която непрекъснато се върти около хлапето, гледа дали е добре облечено, нахранено, нуждае ли се от нещо, води го на разходка и бодърства по цяла нощ, когато то е неспокойно.   Всичко това ви е много познато и смятате, че е крайно време и партньорът ви да се включи дейно в отглеждането и възпитанието на детето ви? Тогава нашите съвети са точно за вас!     ", "date": "2018.12.14", "title": "Ето как много лесно да превърнете мъжа до себе си в перфектния родител"}
{"url": "https://www.blitz.bg/layfstayl/ptuvane/misterii-i-tayni-v-svetilishcheto-begliktash-sednete-na-kamenniya-tron-za-da-pochuvstvate-neshcho-udivitelno_news645511.html", "text": "Древното тракийско мегалитно светилище Бегликташ, извисяващо се върху хребета на Маслен нос, на 3 км от Приморско, е наричано „българският Стоунхендж“ и привлича с мистиката, която витае около него, макар и отскоро. Територията, на която е разположено, е горска, била е част от ловната резиденция на бившия комунистически държавен глава Тодор Живков. Именно поради тази причина едно от най-големите открития за тракийската история на Южното ни Черноморие и Странджа остава неизвестно за науката до 2003 г.  Предполага се, че е създадено около XIV в. пр .Хр., като е функционирало до IV в., изпълнявайки едновременно функциите на храм, скален календар и слънчев часовник. Внушителните мегалити, разпръснати върху широка поляна край гъста широколистна гора в близост до руините на древния град Ранули, все още не са разкрили всичките си тайни.  ", "date": "2018.12.14", "title": "Мистерии и тайни в светилището Бегликташ! Седнете на каменния трон, за да почувствате нещо удивително"}
{"url": "https://www.blitz.bg/layfstayl/pevitsata-klavdiya-pretrpyakh-tezhka-katastrofa-poluchikh-kamshichen-udar-na-vrata_news645787.html", "text": "Талантливата певица Клавдия бе специален гост на концерта в памет на Тоше Проевски в Скопие, Македония. Няколко големи звезди изпяха вечните му хитове на благотворителен концерт. Тя е известна в публичното пространство още от участието си в „Стар Академи“, както и като танцьорка в редица фолкклипове и концерти. След това направи кариера със свои солови парчета. Пред наш репортер Клавдия разкри душата си след успеха на концерта, както и за лични неща, които до този момент е пазила в дълбока тайна.- Клавдия, наскоро представи България на паметен концерт за Тоше Проески в Скопие. Как се стигна до поканата и как мина изявата ти там?  - Да. Беше страхотно изживяване. За мен бе чест и голяма отговорност да представя България на този паметен концерт. Благодаря за доверието на моите продуценти от L2 Music. Тази сцена беше най-голямата награда, която съм получавала в последно време. Емоциите, които ми даде многохилядната публика, която пя заедно с мен, ме заредиха и в момента се чувствам готова за нови предизвикателства. - Виждала ли си някога Тоше на живо? Какво си спомняш от неговото творчество, той ли е любимият ти изпълнител?  - За мен Тоше Проески винаги е бил емблема от музикалната сцена на Балканите. Още в началото на кариерата му забелязах неговите песни. Честно казано всяка една от тях ме вдъхновява, особено тези с любовната тематика. Любимата ми негова песен е „Боже, чувај ја од зло“. Именно нея изпях на грандиозния концерт в Скопие.  Съжалявам, че той загина в тази трагична катастрофа, сигурна съм, че в момента щеше да е още по-голяма звезда. Важното е, че той живее в сърцата на всички свои почитатели не само в Македония, а навсякъде по света.  Аз нямах честта да го познавам лично, но това, което се говори за него, е, че е бил изключителен и като човек. Впечатлих се, като разбрах, че Тоше Проески е създал химна на УНИЦЕФ - „За овој свет“ (This World). Песента е толкова магична… Той е уникален човек за мен, докосващ всички с гласа си. Тоше може да бъде пример за всеки един от нас. Заради добрините, които прави и редицата благотворителни концерти, които организира в Македония и Европа, той получава наградата „Майка Тереза“. Благодарна съм, че пея неговото творчество още от тийнейджърка и за това, че имах възможността да изпея негова песен пред неговата публика.  ", "date": "2018.12.14", "title": "Певицата Клавдия: Претърпях тежка катастрофа, получих камшичен удар на врата"}
{"url": "https://www.blitz.bg/layfstayl/shoubiznes/ne-e-za-vyarvane-kakvi-pikanterii-izpluvakha-ot-minaloto-na-leo-bianki_news645803.html", "text": "Известният кулинар и певец Лео Бианки днес изглежда щастлив и успешен. Радва се на хубаво семейство с любимата Лучия и техните близнаци Мартия и Николо, има верига заведения, популярен е. Животът му обаче не винаги е бил така подреден и безоблачен.   Тийнейджърските му години в родния град Анкона са изпълнени с трудности и доста премеждия, пише „Галерия“. „Животът ми преди е много различен от този сега. Движех се в компания, за която наркотиците бяха ежедневие. Бях много по-луд, участвах в банди, бил съм се по дискотеки и стадиони, участвал съм в кражби. Дружал съм с всякакви хора. Така живях от 14 до 24 години. На 10 март 1992 г. бях точно на 18 години и 1 ден. Отпразнувах пълнолетието си с приятели и се напихме. Сбихме се с двама патрулни полицаи. Успях да избягам, но на следващата сутрин ме арестуваха. Пуснаха ме след 20 часа, а след седмица ме осъдиха по бързата процедура. За щастие съдийката ме погледна и ми каза: „Няма да ти провалям целия живот, ще напиша, че си направил тази глупост два дни преди да навършиш 18“. Майка ми видя мелето, падна на колене и се разплака. Не можах да забравя изражението й с месеци“, признава Лео. Напълно скъсва с този си живот на 24 години, когато част от приятелите му влизат в ареста, а двама умират от свръхдоза.  ", "date": "2018.12.14", "title": "Не е за вярване какви пикантерии изплуваха от миналото на Лео Бианки"}
{"url": "https://www.blitz.bg/layfstayl/za-damite/5-mita-za-zdravoslovnoto-khranene-koito-nanasyat-ogromni-vredi-na-organizma-ni_news645390.html", "text": "Всички искаме да сме здрави, красиви и стройни през целия си живот. Реализирането на този естествен стремеж до голяма степен зависи от начина, по който се храним.   Съществуват редица правила, по които трябва да организираме храненето си, за да постигнем целта си. Голяма част от тях обаче повече вредят, отколкото помагат да сбъднем мечтата си.    Една от големите заблуди, които сляпо следваме, е свързана с ползите, които носи консумирането на продукти без мазнини. През последните години обаче авторитетни учени от САЩ, Норвегия и Дания проведоха куп изследвания, с които реабилитираха наситените природни мазнини. Доказано е, че те не предизвикват сърдечно-съдови заболявания или затлъстяване. Виж, храните с ниско съдържание на мазнини могат да бъдат вредни. В края на краищата, за да подобрят вкуса им, производителите добавят в тях захар и глюкозен сироп. А излишъкът на въглехидрати носи проблем - именно заради захарта ставаме \"мазни\".     ", "date": "2018.12.14", "title": "5 мита за здравословното хранене, които нанасят огромни вреди на организма ни"}
{"url": "https://www.blitz.bg/layfstayl/skorost/trogatelen-zhest-volkswagen-napravi-neshcho-udivitelno-za-tazi-sobstvenichka-na-beetle-snimki_news645671.html", "text": "Чудесата се случват. Особено преди Нова година и коледните празници. Удивителната привързаност на дама към колата й несъмнено заслужава уважение.73-годишната жена си е закупила червен Volkswagen Beetle през декември 1966 г. Оттогава насам \"Бръмбарът\" е бил в движение през цялото време и е изминал повече от 560 хиляди километра. Собственичката на колата била толкова привързана към колата, че дори й дала име - Ани.    ", "date": "2018.12.14", "title": "Трогателен жест! Volkswagen направи нещо удивително за тази собственичка на Beetle (СНИМКИ)"}
{"url": "https://www.blitz.bg/stsena/grmna-strashen-skandal-na-konkursa-mis-vselena-a-v-osnovata-sa-zlobnite-miski-snimkivideo_news645743.html", "text": "В социалните мрежи се завъртя видео, в което на репетициите за конкурса \"Мис Вселена\" в Банкок \"Мис Америка\" в компанията на \"Мис Колумбия\" и \"Мис Австралия\" се подиграват на \"Мис Камбоджа\" - Рерн Синат, за оскъдните ѝ знания по английски.    \"Мис Камбоджа е тук и не говори никакъв английски, а тук никой не знае езика ѝ. Франческа (\"Мис Австралия\" - бел.ред.) каза, че това ще бъде много изолиращо\", казва представителката на САЩ Сара Роуз Самърс от щата Небраска във видеото.  Въпреки разразилия се скандал анонимен източник от конкурса е заявил пред медиите, че всъщност \"Мис Камбоджа\" и \"Мис Австралия\" са приятелки, англоговорящите красавици знаели за видеото и искали просто да се говори за тях.  \"Мис Камбоджа\" обаче е казала, че се е почувствала наранена и обидена, но след това организаторите назначили преводач, който да ѝ помага, и сега се чувствала много по-добре.  \"Много участнички имат преводач\", казва източникът и допълва, че това е било доста сложно през изминалата седмица, но вече всичко е наред. Оказва се, че \"Мис Америка\" ще посети Камбоджа през следващата година.   \"Мис Австралия\" Франческа Хънг е публикувала в профила си в Инстаграм снимка с \"Мис Камбоджа\", към която е написала:  \"Толкова съм разстроена, че тази ситуация бе грешно изтълкувана... Ние просто казвахме, че понякога е трудно, когато само една-единствена участничка говори езика (кхмерски- бел.ред.)... което всъщност прави Нат (\"Мис Камбоджа\" - бел.ред.)  още по-силен претендент.\"  \"Мис Америка\" също се извини през социалните мрежи за поведението си. \"Мис Камбоджа\" пък написа към снимка, на която се прегръща с \"Мис Америка\", че говори езика на любовта.   Член от екипа на Камбоджа е поискал да им бъде предоставен преводач. Преди това Синат е трябвало да разчита на Google преводача, за да комуникира по време на предварителните кръгове.  \"Трудно е, защото кмерският не е широкоразпространен език, някои от момичетата от латинските държави имат дори по двама преводачи\", казва вътрешният човек.  В момента се провеждат предварителните етапи от конкурса \"Мис Вселена\". Големият финал е насрочен за 17 декември.  Източник:     ", "date": "2018.12.14", "title": "Гръмна страшен скандал на конкурса \"Мис Вселена\", а в основата са... злобните миски (СНИМКИ/ВИДЕО)"}
{"url": "https://www.blitz.bg/svyat/skandalno-chisto-goli-mzhe-tichat-iz-tsentra-na-kiev-video-18_news645748.html", "text": "Чисто голи мъже тичаха из центъра на Киев. Те криеха само най-срамния си орган. Това предават световни медии.Оказва се, че мъжете са се хванали на бас със свои колеги от конкурентна фирма. Според залога, който подпише по-малко договори за деня, ще трябва да тича гол в центъра на украинската столица.  Загубилите служители спазиха своето обещание и започнаха да тичат така, както майка ги е родила, без дори да отразяват шокираните погледи на минувачите. След това те влязоха в един подземен подлез. Превод: БЛИЦ  ", "date": "2018.12.14", "title": "Скандално! Чисто голи мъже тичат из центъра на Киев (ВИДЕО 18+)"}
{"url": "https://www.blitz.bg/svyat/ucheni-senzatsionno-shche-bdem-bezsmrtni-ili-pone-shche-zhiveem-dvoyno-po-dlgo_news645751.html", "text": "Учените от Университета в Бат смятат, че биохакингът и клетъчните технологии значително ще разширят способностите на човешкото тяло и ще мобилизират потенциала, определен от природата, за борба с болестите.Според Daily Mail американските лекари провеждат тестове на различни серуми в продължение на няколко години, които, ако не постигнат безсмъртие, то най-малко биха удвоили продължителността на живота.  Учените отбелязват, че технологиите за клетъчно и генетично редактиране са допринесли за \"хакерството\" на човешките способности, благодарение на което стана възможно да се неутрализират и нормализират отделните процеси - от кръвообращението до метаболизма.  Изследователите отбелязват, че медицината е на ръба на \"пробив в клетъчните технологии\", когато всяка болест, било то рак или нелечими инфекции, ще бъде лекувана само с няколко сесии. Превод: БЛИЦ  ", "date": "2018.12.14", "title": "Учени сензационно: Ще бъдем безсмъртни или поне ще живеем двойно по-дълго"}
{"url": "https://www.blitz.bg/svyat/armiyata-na-kosovo-e-fakt_news645769.html", "text": "Парламентът на Косово прие на заседание в петък законодателните промени, с които съществуващите Косовски сили за сигурност (КСС) се трансформират в пълноценна Армия на Косово. Това написа електронното издание на местния ежедневник Gazeta Express, като определя решението за най-важното от създаването на страната през 2008 година.  108 от 120 депутати в парламента гласуваха единодушно за приемането на три закона, с които се осъществяват нужните промени за осъществяването на мярката. Както съобщава изданието, 11-те депутати на „Сръбска листа“, която представлява косовските сърби и е подкрепяна от Белград, бойкотираха парламентарната сесия.  Според експерти обаче приемането на законодателните промени е само началото и има още много път преди КСС да се превърне в истинска армия. Пакетът разширява съществуващите правомощия на силовата структура, регламентира набирането на военнослужещи в новата армия и трансформира Министерството на КСС в Министерство на отбраната на Косово, пише Фокус.  САЩ, Германия и Великобритания подкрепиха действията на властите в Прищина и предупредиха, че въоръжените сили трябва да бъдат инклузивни, отбелязва изданието.  В същото време площадите и улиците в косовската столица са покрити със знамена на САЩ в знак на благодарност за тяхната подкрепа.  Американският посланик в Косово Филип Коснет написа в петък в „Туитър“, че сигурността на страната зависи от качеството на отношенията й в сферата на сигурността и мирните връзки с нейните съседи.  Президентът на Косово Хашим Тачи направи преглед на военнослужещите в казарма край Прищина в навечерието на гласуването в парламента и беше облечен във военна униформа. Държавният глава отбеляза, че КСС са готови за новата роля и мисия.  През октомври депутатите от управляващите и опозиционните партии в страната дадоха принципното си съгласие да подкрепят законопроектите, с които да дадат повече правомощия на сегашните цивилни сили на КСС, като по този начин заобиколиха нуждата да се внася поправка в Конституцията, за да се осъществи желаната промяна. Според изискването в Основния закон трябва да се осигури „двойно мнозинство“, което означава да се получи подкрепата на две трети от 120-те народни представители в парламента и две трети от 20-те неалбански депутати. Пречка за това обаче е, че косовските сърби заемат 11 от 20-те кресла в парламента, запазени за неалбанските общности, което прави инициативата невъзможна.  ", "date": "2018.12.14", "title": "Армията на Косово е факт!"}
{"url": "https://www.blitz.bg/svyat/berluskoni-pak-e-kavaliere_news645780.html", "text": "Оказа се, че титлата „кавалиере“, която десетилетия бе „второто име“ на Силвио Берлускони и с която той се прости през 2014 г. заради влязла в сила осъдителна присъда, никога не му е била отнемана. Той става „кавалиере дел лаворо“ или „кавалер“ на най-високото италианско трудово отличие през 1977 г. заради успехите му като предприемач и съответният орден му е връчен лично от тогавашния президент на Републиката Джовани Леоне, съобщава \"Монитор\".  Малко по-късно Берлускони се завихря всепобеждаващо и във футбола чрез закупения от него отбор на „Милан“, след което известният спортен журналист Джани Брера започва да го нарича в коментарите си „ил кавалиере“, тоест „рицарят“.  Постепенно титлата - прякор става второто име на експрмиера, като над четири десетилтия така го наричат с уважение и приятели, и недолюбващи го политически опоненти. Но през 2013 г. Берлускони е осъден на четири години затвор за данъчни измами – наказание, от което изтърпява само една година под домашен арест, но което заличава автоматично всички получени от него държавни отличия. Знаейки много добре това, експремиерът действа изпреварващо на официалното отнемане на титлата от президентската институция и горделиво обявява, че сам се отказва от нея.  Веднага след това симпатизантите му я забравят, а враговете му започват за известно време да го наричат със злорадство „екскавалиере“, тоест „бивш рицар“. Но напоследък никой повече не се сещаше за някогашното почетно звание и така до завчера, когато се разбра, че президентската институция по незнайно какви причини никога не е „разжалвала“ Берлускони. Научавайки изненадващата новина, той се появи с връченото му някога от Джовни Леоне отличие на пресконференция в Рим и обяви, че ще го носи с гордост до края на дните си.  Между другото на срещата с журналисти Берлускони отправи и важно политическо послание към силния човек в сегашното правителство на Италия - вицепремиера и министър на вътрешните работи Матео Салвини.  Четирикратният министър – председател го прикани да се откаже от партньора си в коалиционното правителство – движението „Пет звезди“ и да се върне в естествената за партията му „Лига“ политическа среда – десницата. Като в замяна членуващите в нея формации начело с „Форца Италия!“ на Берлускони обещават на Салвини да го подкрепят за следващ премиер на Италия – едно напълно осъществимо начинание, имайки предвид тяхната парламентарна тежест в момента. ", "date": "2018.12.14", "title": "Берлускони пак е кавалиере"}
{"url": "https://www.blitz.bg/stsena/volochkova-provokira-kheytrite-s-obrshchenie-v-traditsionnata-y-poza-video_news645779.html", "text": "Балерината Анастасия Волочкова записва видеозапис за хейтърите, които се опитват да разберат кой е новият й любовник. Тя записа клипа в традиционната й поза - шпагат.  Волочкова разгневи абонатите и каза, че ситуацията е стигнала до абсурд.  \"Докато правите глупости и абсурди, докато провеждате тези разследвания, по това време се радвам на живота, усмивката, спорта и съня в ръцете на любим човек\", каза тя.  По-рано Волочкова започна да публикува снимки с новото й гадже в мрежата. Въпреки това, за разлика от предишните отношения, тя не разкрива самоличността на новия си партньор. Балерината скрива лицето му на снимките. Любопитни абонати се опитват да разберат кой е той.    ", "date": "2018.12.14", "title": "Волочкова провокира хейтърите с обръщение в традиционната й поза (ВИДЕО)"}
{"url": "https://www.blitz.bg/intsidenti/prvi-snimki-ot-myastoto-kdeto-namerikha-trupa-na-shefa-na-kat-kazanlk_news645782.html", "text": "Преди по-малко от час се разбра, че  . В момента тече оглед на мястото на  инцидента.   Информацията за изчезването му беше разпространена в четвъртък. Той е разведен и живеел със сестра си в Бузовград. Именно тя подала сигнал за изчезването му.  Освен това се оказа, че липсва служебното му оръжие от касата.  Няма информация дали Тодор Николов е имал някакви лични проблеми. Проведени са разговори с негови близки и познати. Според негови колеги не е имало някакви индикации за промени в поведението му.    Снимки: Георги Манев, Нова телевизия", "date": "2018.12.14", "title": "Първи СНИМКИ от мястото, където намериха трупа на шефа на КАТ-Казанлък"}
{"url": "https://www.blitz.bg/obshtestvo/regioni/protestirat-zaradi-skandalno-niskata-prisda-na-piyaniya-i-drogiran-shofor-ubil-baletista-ot-varna_news645794.html", "text": "„Поход за живот 2” е протестното шествие, което ще се проведе тази вечер по варненските улици. Повод за него е „прекалено малката” присъда за шофьора, убил на пътя балетиста от Варненската опера Мартин Чикалов.   Шест години затвор за шофьора без книжка и употребил два вида наркотици даде Варненският окръжен съд за убития велосипедист на пътя. Шествието тръгва в 18.30 часа от общината ище продължи до областна администрация, се посочва във фейсбук поканата за събитието. Oрганизатори са варненски велосипедисти.  Протестиращите настояват за изменение на закона и лишаване от възможността за съкратени съдебни производства при случаи, в които има утежняващи вината обстоятелства. Първият „Поход за живот” се проведе на 12 септември- два дни след инцидента, при който Мартин Чикалов загина. ", "date": "2018.12.14", "title": "Протестират заради скандално ниската присъда на пияния и дрогиран шофьор, убил балетиста от Варна"}
{"url": "https://www.blitz.bg/politika/shoforskite-knizhki-na-khorata-s-uvrezhdaniya-da-sa-validni-do-10-godini-prie-parlamentt_news645733.html", "text": "Срокът на валидност на свидетелството за управление на моторно превозно средство (МПС) на хора с трайни увреждания да е до 10 години, прие на първо четене парламентът. Депутатите одобриха единодушно изменения в Закона за българските лични документи, внесени от Михаил Христов и Крум Зарков от \"БСП за България\".     В момента валидността на шофьорските книжки на хората с увреждания е ограничена до 5 години, за разлика от общия законов срок от 10 години.  В България има около 170 000 водачи на МПС с различна степен на увреждане. Поради спецификата на тяхното увреждане, те са длъжни да се явят за заключение за физическа годност пред специализирана транспортна лекарска комисия (ТОЛЕК), каквато има само на три места у нас - в София, Пловдив и Горна Оряховица. Това принуждава хората с увреждания да пътуват стотици километри, за да получат такова удостоверение.     Възможността транспортните лекарски комисии да издават удостоверения за период до 10 години, вместо както до сега - за срок до 5 години, би било облекчение за голяма част от хората с увреждания и ще защити правото им на равностойно третиране, посочват вносителите от БСП. ", "date": "2018.12.14", "title": "Шофьорските книжки на хората с увреждания да са валидни до 10 години прие парламентът"}
{"url": "https://www.blitz.bg/politika/iskren-veselinov-nyamame-dostatchno-pari-da-si-remontirame-ptishchata_news645705.html", "text": "В Камарата на строители има фирми, които никога не са печелили обществени поръчки. Не всички строители в България са лоши. Това коментира Искрен Веселинов в сутрешния блок на Нова тв.  Акцентът на БСП пада върху определени пътни участъци, заяви той.  Аз съм за проверки и строг контрол, но не и да се прави кампания върху бранш, каза Искрен Веселинов.  По думите му българското пътно строителство се недофинансира с 2/3 всяка година. Нямаме достатъчно пари да си ремонтираме пътищата. Това е големият и системен проблем, но той ще се реши с ТОЛ-ситемата, каза той. ", "date": "2018.12.14", "title": "Искрен Веселинов: Нямаме достатъчно пари да си ремонтираме пътищата"}
{"url": "https://www.blitz.bg/politika/prvo-v-blits-nezhnoto-ostrie-na-gerb-desi-atanasova-zakova-prezidenta-radev-s-zhelezni-fakti_news645690.html", "text": "Малко преди полунощ нежното острие на ГЕРБ Десислава Атанасова публикува в личния си фейсбук профил коментар, с който критикува за пореден път президента Румен Радев.  „Уж е в края на законодателния процес, а провежда кръгли маси и коментира, че имало предпоставки за компрометиране на изборите“, написа Атанасова по повод  .  БЛИЦ припомня, че и  .  „Той знае ли, че:  1. По същия, действащ Изборен кодекс е избран самият той.  2. По същия, действащ Изборен кодекс са проведени последните парламентарни избори през 2017 година.  3.Последните парламентарни избори през 2017 година са проведени от назначеното от него служебно правителство.  4.За проведените парламентарни избори през 2017 година казва:  \"Искам да благодаря на всички хора, които бяха ангажирани с тези избори, защото свършиха чудесна работа.   За мен изборите протекоха нормално, българите имаха възможност да изразят своя глас\"  5. За проведените парламентарни избори през 2017 година назначеният от него, министър-председател казва:  \"Организацията на изборите беше много добра\"..  Та, какво се промени, без да е променян законът, че сега има предпоставки за компроментиране на изборите?  Дали с подобно бръщолевене ще повиши доверието в изборния процес, или се чувства длъжен да потвърди за пореден път казаното от Андролова?“.    ", "date": "2018.12.14", "title": "Първо в БЛИЦ! Нежното острие на ГЕРБ Деси Атанасова закова президента Радев с железни факти!"}
{"url": "https://www.blitz.bg/analizi-i-komentari/liberali-i-dzhikhadisti-rodeni-v-evropa-ubivat-evropeytsi-khristiyani_news645715.html", "text": "Кръвта на жертвите от атентата е още топла, но това не може да спре титаните на либералната мисъл. Оказва се, че убийствата са „провокация“, а фактът, че убиецът е роден в Страсбург, моментално прави мигрантската криза измислица на истерици. Както съм казвала сто пъти досега, не знам дали хората осъзнават глупостта на опорката „ама те терористите са местни“, коментира Ирини Закидис във Фейсбук.  От едната страна имаме няколко милиона неинтегрирани, капсуловани мигранти второтрето поколение, стотици от които са готови да убиват европейци християни въпреки факта, че те самите са родени и израснали в Европа. От друга страна имаме няколко милиона мигранти първо поколение, току що дошли в Европа от страни, в които християнството се наказва със смърт, а жената е малко над кокошката, но доста под кравата в социалната йерархия. Страни, в които имамът твърди, че жената има четвърт мозък и където жената е убивана с камъни, ако излезе незабулена.  Общото между едните и другите е религията, която изповядват, характеризираща се, в най-радикалната си форма, с абсолютна нетърпимост към християнството. Та любителите на фейк статистиката кой знае защо триумфално крещят „терористите са местни“, а кокошите им мозъци не схващат същността на проблема – добре бе, местни са, ама не се чувстват местни, чувстват се преди всичко мюсюлмани, а не европейци.  Не приемат историята ти, културата ти, обичаите ти, навиците ти, смятат ги за аморални и презрени от бога, на който те се кланят, и в името на който убиват. Тоест, хем не можеш и не знаеш как да интегрираш милиони мюсюлмани, хем се досамоубиваш с още няколко милиона, като допълнително усложняваш и без това нерешените си половинвековни проблеми.  На фейсбук стената на приятелка, живееща в Холандия, прочетох, че връщащите се от Сирия в Холандия джихадисти, минават курс на дерадикализация, финансиран от правителството, и им се ДАВАТ жилища в друг град, за да можели да започнат начисто. Да знаете, нас няма да ни убият радикализираните ислямисти. ще ни убият собствената ни тъпота, малоумие и тотално невежество по отношение на текущите геополитически проблеми. ", "date": "2018.12.14", "title": "Либерали и джихадисти. Родени в Европа убиват европейци християни"}
{"url": "https://www.blitz.bg/politika/parlamentt-se-opna-na-lozan-panov-i-opita-mu-da-pishe-zakoni_news645731.html", "text": "Парламентът прие без дебати корекция в антикорупционния закон, с която парира щетите, нанесени от тълкувателното решение на Върховния касационен съд /ВКС/ под ръководството на шефа му Лозан Панов, предаде Канал 3.  116 народни представители подкрепиха поправката, внесена от председателя на правната комисия Данаил Кирилов. Тя предвижда конфискацията на незаконно придобито имущество да е възможна и при прекратено наказателно производство. 6 депутати гласуваха против, а 25 се въздържаха.  Някой промени правилата на футболния мач, след като беше започнал, заяви от трибуната на НС депутатът от ДПС Хамид Хамид, който беше и единственият оратор по темата. Той повтори това, което изтъкнаха депутатите, главният прокурор и министрите по време на заседанието на правната комисия, а именно, че съдиите, подопечни на Панов, се опитват да променят законодателството, което е работа на парламента. 11 от гласувалите магистрати обаче не са подкрепили въпросното тълкувателно решение.  Депутатите в пленарната зала нямаха нужда от много време да ги убеждават, че съдът иззема функциите им и променя закони,  и натиснаха копчетата. Още повече, след като изслушаха доклада на правната комисия, че до момента нанесените щети на държавата от тълкувателното решение на съда възлизат на 22 млн. лв. Цифрата съобщи преди ден шефът на КПКОНПИ Пламен Георгиев, който получи подкрепата на парламента, за да може комисията да продължи работата си без прът в колелата. ", "date": "2018.12.14", "title": "Парламентът се опъна на Лозан Панов и опита му да пише закони"}
{"url": "https://www.blitz.bg/politika/borisov-ot-bryuksel-ne-ochakvakh-takava-sprotiva-sreshchu-video_news645742.html", "text": "„България е изключително уязвима заради конфликта между Русия и Украйна. Искрено се надявам руските власти да погледнат с добро око и украинските моряци да бъдат пуснати“, това заяви премиерът Бойко Борисов в Брюксел.  „Всяко едно решение и разделяне на пакета ни поставя под риск. За това съм толкова твърд в решението си да не се разделя пакета. Болницата в „Лозенец“ е болница на властта. Не съм очаквал. Мислех, че е добро решение да направим детска болница, само, че срещнах яростна съпротива. Не считам, че Министерски съвет е компетентен да управлява болница. За това ще настоявам да променим член 5 – „Лозенец“ да не е правителствена болница. Държа тя да си отиде към Министерство на здравеопазването“, каза още премиерът.    ", "date": "2018.12.14", "title": "Борисов от Брюксел: Не очаквах такава съпротива срещу... (ВИДЕО)"}
{"url": "https://www.blitz.bg/svyat/grandiozna-novina-za-spruga-na-ivanka-trmp-toy-mozhe-da-e-sledvashchiyat_news645737.html", "text": "Назначаването на зетя и съветник на президента Тръмп Джаред Къшнър за началник на канцеларията на Белия дом е вариант, който в момента се обмисля.  Позовавайки се на неназован високопоставен представител на Републиканската партия, близък до изпълнителната власт, сайтът „Хъфингтън пост“ пише, че 37-годишният Къшнър се е срещнал с президента в сряда за обсъждане на този пост. Тази информация бе публикувана и от телевизия Си Би Ес нюз.  Според сайта, който уточнява, че е получил потвърждение от други два пожелали анонимност източника, съпругът на дъщерята на Тръмп Иванка увещава тъста си да го назначи за началник на канцеларията му, като изтъква „работата си по реформата на наказателното правораздаване и самообявената си способност да работи с демократите“.  Говорителката на Белия дом Сара Сандърс заяви, че не й е известно да е обсъждан за този пост. „Мисля, че всички тук бихме признали, че той ще се справи чудесно във всяка роля, която президентът избере да му даде“, каза още Сандърс.       ", "date": "2018.12.14", "title": "Грандиозна новина за съпруга на Иванка Тръмп! Той може да е следващият…"}
{"url": "https://www.blitz.bg/politika/borisov-ot-bryuksel-obyasni-kak-shche-se-reshi-krizata-mezhdu-rusiya-i-ukrayna-v-cherno-more_news645756.html", "text": "Незабавно да се пуснат поне обикновените моряци. Това много би допринесло за разрешаване на кризата между Русия и Украйна и независимо от вътрешнополитическите си проблеми, които искат да решават тези държави, да седнат и да затворят този конфликт. Това коментира министър-председателят Бойко Борисов пред журналисти в Брюксел преди редовното заседание на Европейския съвет, съобщиха от правителствената информационна служба.   Той припомни, че снощи всички лидери единодушни са гласували за удължаването на санкциите срещу Русия, но посочи, че е категоричен за спазването на Минските споразумения. „България е изключително уязвима по този конфликт, не само заради транзита на газ, но просто заради близостта и акваторията на Черно море. Истински се надявам руските власти да погледнат с добро око на това предложение и обикновените моряци да бъдат пуснати“, добави премиерът Бойко Борисов.  В отговор на журналистически въпрос за досието по миграцията, министър-председателят Борисов заяви, че България е против разделянето на Пакета, защото това би могло да постави под риск сигурността. „Ние сме държава на първа линия, справяме се прекрасно, всичко го отчитат, а всяко едно решение и разделяне на пакета ни поставя под риск.  Защото ако се разделят, може да се окаже, че ние не само ги спираме, но след това трябва да се грижим и за тях, и след като мине определен период от време, те започват да се движат свободно. Затова съм толкова твърд да не се разделя Пакета“, добави още Бойко Борисов.  Премиерът Борисов подчерта още, че по време на работната сесия на Европейския съвет е настоял в рамките на този Европейски парламент и тази Комисия да се приеме Многогодишната финансова рамка. „Настоявах кохезията, общата селскостопанска политика да останат. Да направим бюджет, за да отговорим на конкуренцията в геостратегически план на ЕС“, заяви министър-председателят.  ", "date": "2018.12.14", "title": "Борисов от Брюксел обясни как ще се реши кризата между Русия и Украйна в Черно море"}
{"url": "https://www.blitz.bg/layfstayl/skorost/kalendar-s-goli-nemski-traktoristki-prevze-mrezhata-snimki-18_news645619.html", "text": "Този път нашата подборка от автокалендари с момичета е допълнена с екземпляр със селскостопанска техника, която понякога изглежда не много атрактивна, но момичетата в него са адски горещи и могат да накарат всяка техника да изглежда прекрасна.В немския еротичен календар, наречен Jungbauernträume, който може да бъде преведен като \"Мечтите на младия фермер\", позират топлес 12 прелестни и сексапилни красавици. Горещите момичета определено могат да подобрят още повече настроението за предстоящите коледни празници!    ", "date": "2018.12.14", "title": "Календар с голи немски трактористки превзе мрежата (СНИМКИ 18+)"}
{"url": "https://www.blitz.bg/layfstayl/za-damite/bremennata-megan-markl-otnovo-narushi-protokola-i-nanese-tezhk-udar-v-srtseto-na-elizabet-ii_news645394.html", "text": "Херцогинята на Съсекс Меган Маркъл отново наруши протокола и събра всички погледи на връчването на наградите British Fashion Awards. Неочакваната й появата в „Роял Албърт Хол” се превърна в изненада не само за участниците в бляскавото събитие, но и за кралското семейство.  Церемонията, на която Маркъл връчи награда на дизайнера на сватбената си рокля Клеър Уейт Келър, се състоя в началото на седмицата. 37-годишната бивша актриса излезе на сцената под бурните аплодисменти на цялата зала.   И докато организаторите се радваха на височайшия си гост, в Бъкингамския дворец останаха възмутени от начина, по който бременната херцогиня за пореден път погази кралския протокол.  ", "date": "2018.12.14", "title": "Бременната Меган Маркъл отново наруши протокола и нанесе тежък удар в сърцето на Елизабет II"}
{"url": "https://www.blitz.bg/dnes-cherpiat/izvestnite-rozhdenitsi-na-14-dekemvri_news645688.html", "text": "  Днес повод за празнуване и почерпка имат:    У нас:  Чл.-кор. Вежди Рашидов , скулптор, ексминистър на културата Гроздан Караджов , бивш депутат от Реформаторски блок в 43-ото НС Иван Вуцов , спортен деятел, бивш футболист и треньор на националния отбор по футбол, бивш изпълнителен директор на БФС Кирил Калфин , депутат от ГЕРБ в 44-ото НС Мирослав Найденов , председател на Сдружение „Съюз за стопанска инициатива“, министър на земеделието и храните в първото правителство на Бойко Борисов Проф. Свилен Нейков , президент на Българската федерация по гребане, министър на физическото възпитание и спорта в първото правителство на Бойко Борисов О.з. полк. Юлий Георгиев , експерт по национална сигурност, директор на Националната служба за сигурност (1995-1997)    По света:  Ванеса Хъджинс , американска актриса и певица, известна с ролята си в нашумелия тийн-филм хит на Дисни „Училищен мюзикъл“ и с участие в романтични комедии и драми. Вики Мишел , британска филмова, театрална и телевизионна актриса, известена като сервитьорката Ивет в британския комедиен сериал „Ало, ало!“ (1982-1992), неколкократно пребивавала в България Джейн Бъркин , английска актриса и певица, изключително популярна с песента „Je t'aime... moi non plus“, която изпълнява заедно с френския актьор и певец Серж Генсбур. През 1969 г. Джейн партнира на Ален Делон и Роми Шнайдер във филма „Басейнът“. на 24 март 2017 под заглавие \"Генсбур Symhonique\" се появи албум с песни на Серж Генсбур в акомпанимент на симфоничен оркестър. Дилма Русеф , 36-ят поред президент и първата жена-президент на Бразилия, отстранена от поста след гласуване в сената в края ня август 2016 г. КейДи Стрикланд , американска актриса, известна като д-р Шарлът Кинг от медицинския сериал “Частна практика“ Клиф Уилямс , английски музикант , известен като басист на австралийската хард рок група AC/DC в периода 1977 - 2016 г. Майкъл Оуен , бивш английски футболист, нападател, национал, играл за Ливърпул, Реал Мадрид, Манчестър Юнайтед, Нюкасъл Юнайтед и Стоук Сити Микаела Уоткинс , американска комедийна актриса („Операция „Казино“, „План Б“, \"Приключенията на мечока Бригсби\" (2017) Наташа Макелхоун,  британска актриса, известна с участието си в \"Да устоиш на Пикасо\", в \"Шоуто на Труман\", \"Ронин\", \"Другата Болейн\" и в комедийния сериал \"Californication\" или \"Секс до дупка\" (както е преведен на български) Софи Монк , австралийска певица, манекен и актриса. Преди да започне солова певческа кариера е член на женската поп-група Бардо. Участва във филми като „Романтичен филм“,„Щрак“, „Секс и смърт 101“ Ян Тиман , нидерландски шахматист. През 80-те и 90-те години той е бил единственият, който дава достоен отпор на руските световни шампиони Карпов и Каспаров    ", "date": "2018.12.14", "title": "Известните рожденици на 14 декември"}
{"url": "https://www.blitz.bg/layfstayl/khoroskop/khoroskop-vnimanie-petk-veshchae-nepriyatni-novini-ili-promeni-ss-zdraveto_news645691.html", "text": "В петък ще ви се наложи да се заемете по-сериозно с разрешаването на неприятности, които имате с мъж или да помогнете на мъж от близкото си обкръжение при разрешаването на негови лични проблеми. Този ден вещае неприятни новини или усложнения свързани със здравето на човек, когото познавате. Ще се опитате да въздействате положително на негативното или песимистично настроение на жена, като и вдъхнете повече надежда и вяра в по-добрите дни. Днес основно ще ви се налага да се преборите с различни негативни влияния, опити за измама или манипулация и ако успеете в тези неща петък ще бъде един специален ден за вас.    Овен  Бъдещият ви партньор може да ви използва за свои интереси. Не пренебрегвайте съветите на по-възрастните. Възможно е да получите облекчени условия за учение, в това число и в чужбина. При най-малката финансова грешка във важни документи може леко да влезете в конфликт със закона. Телец  Нарасналата сексуалност и обаяние на Телците помитат всички прегради по пътя към блаженството. Вие си имате свой стил, свои представи за живота и затова е желателно партньорът ви да споделя вашите увлечения. Денят е благоприятен за сключването на годежи и решаването на съдебни дела. Възможно е дори най-сложните неща да се оправят от раз. Телците се усещат на върха на славата. Голяма е вероятността от получаването на възнаграждение. Близнаци  Благоприятен ден за общуване, нови запознанства и възобновяване на старите връзки. Възможно е да ви се наложи да преживеете трудности в отношенията си с близките си. Внезапно възникнал конфликт може да се разреши във ваша полза. Известна разсеяност, прибързаност и нежелание да се съсредоточите върху едно нещо може да създадат проблеми в професионалната дейност. Не обръщайте внимание на малките загуби, тъй като в края на краищата оставате с печалба. Рак  Вие дълго помните нанесените ви днес обиди. Притежавайки вродено чувство за справедливост, всяко нейно нарушаване разглеждате като сигнал за протест. Днес Раците са невъзприемчиви към нови идеи и странят от новостите. Може да сте твърде щедри, но само към близките си, приятелите и съмишлениците си. Лъв  Лъвовете трябва да бъдат внимателни при избора на партньор – не е изключено те да срещнат човек, с когото да свържат живота си. Необмислените решения или импулсивните постъпки може да доведат до непредсказуеми резултати. Появява се възможността да се смени сферата на дейност, да се проявят способностите и талантите за осъществяване на замисленото. Не взимайте никакви важни решения по финансовите въпроси. Дева  На Девите се препоръчва да помечтаят и да проявят с пълна сила своята фантазия и въображение. Отделете повече внимание на своята външност. Полезно е да измените своя имидж. Трябва да се научите да живее с хората, които не съвсем ви устройват в духовен или психологически аспект. Много Деви могат да мислят бързо и ясно, и да решават сложни проблеми. Днес трябва да се погрижите да изглеждате привлекателни, макар че за това може да отиде не малка част от натрупаните средства. Везни  Вероятен е проблем, свързан с неизпълнени задължения или обещания. Желанието да прехвърлите проблемите на плещите на близки хора предизвиква бурен протест и негодувание. Днес ви е нужна концентрация на силите. Не проявявайте снизхождение. Не трябва днес да прибързвате с покупките, тъй като те могат да се окажат несполучливи. Скорпион  Ако не се промените към по-добро, то бъдете готови в личния си живот за рязък обрат на съдбата. Събитията от деня може да принудят Скорпионите да изпаднат в положението на обиденият от тях човек. Започната работа изисква прекомерно напрежение на силите, способност бързо да се взимат решения и умението да криете своите планове. Стрелец  Бъдете предпазливи в изказванията си. Дори една прибързана дума може да повлияе на хода на вашата съдба. Много Стрелци се държат предизвикателно с хората с по-ниско обществено положение и в същото време се подмилкват на влиятелните хора. Денят проверява Стрелците за бързото им реагиране в нестандартна ситуация. Не трябва да проявявате пасивност – днес сте уязвими. Дори незначителното препятствие ви се струва непреодолимо. Козирог  Постарайте се да допускате до себе си само достойните за вашето внимание хора, макар че понякога може и да грешите в оценките си. Възможно е Козирозите да осъзнаят вината си пред своите близки и да се постараят да поправят грешките си от миналото. Повишеният жизнен потенциал на Козирозите може да се отрази положително на резултатите от търговските сделки и търговските договорености. Водолей  Възможно е в главите на Водолеите да се появи мисълта да променят своя имидж, маниер на поведение и отношението си към любимия човек. Възможно е Водолеите да осъзнаят своята вина пред близките си и да се постараят да поправят грешките си от миналото. Може да ви забележат и да ви предложат повишение в службата или да ви дадат изгодна творческа поръчка. Риби  При влюбените Риби са възможни негативни пророчески сънища и неприятни предчувствия, които могат да се сбъднат. Възможно е недоразумение и конфликт с близките на почвата на ревност. Захванете се решително за работа и можете успешно да я приключите. Резултатът потвърждава правилността на вашите решения и действия. Възможно е Рибите да получат големи суми пари, което да им позволи да не се безпокоят за пари в най-близко време.   ", "date": "2018.12.14", "title": "Хороскоп: Внимание, петък вещае неприятни новини или промени със здравето"}
{"url": "https://www.blitz.bg/svyat/podozritelno-video-ilon-msk-mozhe-da-ima-vrzka-s-izvnzemni_news645741.html", "text": "Феновете на конспиративните теории подозират, че Илон Мъск има връзки с извънземни, гледайки излъчването на полета на космическия кораб \"Дракон\". На кадрите, изложени на на канала thirdphaseofmoon, може да се види как определен обект се приближава до космическия кораб на Мъск и очевидно си взаимодейства с него по някакъв начин.Спомнете си, че миналата седмица космическият кораб, разработен от SpaceX, тръгна за МКС. Видеозаписът на този конкретен полет изглеждаше подозрителен за потребителите на YouTube.  Забелязва се, че в някакъв момент някакъв странен предмет минава покрай кораба \"Дракон\",. Предметът наподобява полумитичния американски самолет TR-3B Astra или чуждестранен кораб. В коментарите към видеото потребителите отбелязват, че самият Илон Мъск не може да отгатне за интереса на извънземните към неговото въображаемо дете.  \"Извънземните са егоисти, няма да искат да споделят технологията си с нас\", споделя един потребител.   \"Можете ли да си представите как се е почувствал Илон Мъск, когато е видял това\", пише друг. Превод: БЛИЦ     ", "date": "2018.12.14", "title": "Подозрително ВИДЕО! Илон Мъск може да има връзка с извънземни?"}
{"url": "https://www.blitz.bg/svyat/momiche-se-sbudi-sled-4-godini-koma-i-iznenada-vsichki-s-istoriyata-si-snimki_news645701.html", "text": "В САЩ едно момиче на име Виктория Арлен \"се събуди\" след 4 години кома и изненада близките си със своята история, пише Newsner. Тя е родена здраво дете и активно спортува. Въпреки това на 11-годишна възраст се разболяла от грип, след което кара пневмония.  Момичето губи съзнание няколко пъти и в резултат на това тя е парализирана до кръста. Има сериозно възпаление на мозъка и гръбнака, в резултат на което тя губи способността си да се движи, да яде и да говори, а накрая изпада в кома.     Лекарите не се надяват, че Виктория ще може да се възстанови.  Четири години по-късно обаче, през 2010 г., се случва чудо - пациентката \"се буди\". Тя казва, че, докато е била в кома, е чувала всичко, за което говорят хората, просто не можела да отговори или да се премести поне пръстите си.  \"Родителите ми вярваха в мен, грижеха се за мен ден и нощ, братята ми разговаряха с мен и ме информираха за случващото се извън стаята\", споделя Виктория.     Тя каза, че с помощта на семейството си е успяла да получи сила и да предизвика болестта. Роднините не знаеха, че ги чува, но тя чу.  След инцидента момичето прекарва дълго време в инвалидна количка. През 2015 г. тя успява да направи новата си \"първа стъпка\" на патерици. През 2016 г. тя може да направи няколко стъпки без патерици.     В крайна сметка Виктория става победителка на параолимпийските игри по плуване и домакинската програма за спортния канал ESPN. Превод: БЛИЦ  ", "date": "2018.12.14", "title": "Момиче \"се събуди\" след 4 години кома и изненада всички с историята си (СНИМКИ)"}
{"url": "https://www.blitz.bg/layfstayl/za-damite/kloshchavite-veche-ne-sa-na-moda-mzhete-si-gubyat-akla-po-zheni-s-figura-tip_news645575.html", "text": "Представителите на силния пол най-сетне разкриха истинските си пристрастия към типа женска фигура и се оказа, че болезнено слабите момичета с юношеска фигура вече не са на мода!    Щом кльощавелките не са привлекателни, тогава какъв тип силует въздейства най-силно на мъжете? Учените вече успяха да дадат отговор на този въпрос и са наясно как изглежда фигурата, по която силният пол направо си губи ума. Бъдете сигурна, че ако изглеждате по този начин, на първата ви среща той със сигурност ще запомни дори какво работите!   Този тип фигура не е свързана нито с теглото, нито с височината ви. Тук ключова роля играят извивките.     ", "date": "2018.12.14", "title": "Кльощавите вече не са на мода! Мъжете си губят акъла по жени с фигура тип..."}
{"url": "https://www.blitz.bg/layfstayl/shoubiznes/gala-e-aut-ot-efir-a-kolegite-y-go-udarikha-na-uvolnenie-snimka_news645722.html", "text": "Тази сутрин \"На кафе\" по \"Нова телевизия\" бе открито по нестандартен начин.  Както е известно,  , тъй като е болна, и така гост-коментаторите й са поели всичко в предаването, пише Петел.бг.  Един от тях - писателят Илиян Любомиров, показа домашното си кисело зеле, а след малко наля на колегите си по чаша сок от киселото зеле. Той вметна, че това се налага заради снощния купон на \"Нова телевизия\", от който бяха пуснати кадри.        Тук \"русото изкушение\" Ева Веселинова поиска всеки ден предаването да започва с готвене и храна, а не с кафе.    ", "date": "2018.12.14", "title": "Гала е аут от ефир, а колегите й го удариха на уволнение (СНИМКА)"}
{"url": "https://www.blitz.bg/politika/bnb-s-izvnredna-novina-za-stotachkite_news645704.html", "text": "От 12.00 часа в зала 108 в Българската народна банка ще се състои пресконференция за представяне на нова банкнота от 100 лева. Това съобщиха от пресцентъра на БНБ.   Сегашната банкнота от 100 лв. е в обръщение от 2003 г. На лицевата й страна са изобразени портрет на писателя Алеко Константинов, фигури и елементи, свързани с туристическото движение в България, заглавната страница на пътеписа „До Чикаго и назад“, вертикално отпечатани текстове „Алеко Константинов“ и „1863–1897“ и е обозначена номиналната стойност на банкнотата с цифри и думи. ", "date": "2018.12.14", "title": "БНБ с извънредна новина за стотачките!"}
{"url": "https://www.blitz.bg/politika/khranenitsata-na-bg-madof-s-nagl-feyk-sreshchu-peevski_news645635.html", "text": "Храненицата на Българския Мадоф Соня Колтуклиева публикува брутален фейк срещу Делян Пеевски. В т.нар. анализ, озаглавен „Как Пеевски, Цацаров и Горанов впрегнаха държавата за личната си вендата срещу мен“, тя атакува Пеевски, НАП и прокуратурата и то само два дни след като съдът я закова, че е взела три пъти по 30 хил. лв. лично от банкера беглец Цветан Василев, пише  .     Тези 90 хил. лв. всъщност са пари на вложителите в КТБ, раздадени с лека ръка от Цветан Василев, а въпросната госпожа, която се изявява като нежен глас на БГ Мадоф, ги е укрила от НАП.   Но повече по темата ще може да прочетете на сайта на  .", "date": "2018.12.14", "title": "Храненицата на БГ Мадоф с нагъл фейк срещу Пеевски"}
{"url": "https://www.blitz.bg/lyubopitno/nad-nyu-dzhrsi-zasnekha-nlo-video_news645697.html", "text": "Неидентифициран летящ обект освети небето над американския град Кейп Мей, Ню Джърси. Той е с формата на триъгълник. Виждали се само светлини в ъглите, съобщава esoreiter.ru, цитиран от \"Флагман\".  „Дъщеря ми се разхождаше на плажа, когато забелязала странния обект. Тя веднага се обади на жена ми. Отидохме до балкона на хотела, в който сме настанени и бяхме изненадани. Видяхме три ярки светещи тела, които формираха триъгълник в небето. Веднага взех мобилния си телефон и заснех това необяснимо явление“, разказва един от очевидците.  Със съпругата ми стигнахме до извода, че сме имали късмет да видим един неидентифициран летящ обект, очевидно с огромен размер, добавя той.  Според някои от потребителите, видели видеоклипа, който американецът качил в Интернет, е сниман самолет \"TR-3B Astra\", който бил създаден по извънземна технология.     ", "date": "2018.12.14", "title": "Над Ню Джърси заснеха НЛО (ВИДЕО)"}
{"url": "https://www.blitz.bg/kriminalni/agresiya-zhena-napadna-politsai-s-betonno-pave-ritna-ediniya-v-slabinite-video_news645707.html", "text": "Във Флорида разстроена жена атакува двама полицаи с бетонено блокче. На кадрите се вижда жената, която държи парчето в ръката си и се опитва да удари полицая с него. Това предадоха американски медии.  Известно е, че самата жена преди това е позвънала на полицията от своя мобилен телефон.  След като жената се втурва към полицейския служител, той я поваля в храстите и напръсква лицето й с газова струя.  Съобщава се, че, след като на жената са й поставени белезници, тя рита полицая в бедрото и слабините.  Жената ще бъде обвинена в ожесточена атака срещу полицай. Превод: БЛИЦ    ", "date": "2018.12.14", "title": "Агресия! Жена нападна полицаи с бетонно паве, ритна единия в слабините (ВИДЕО)"}
{"url": "https://www.blitz.bg/svyat/smyakh-kotka-se-opitva-da-legne-na-byagashcha-pteka-video_news645711.html", "text": "Мрежата набира популярност видео, с котка и бягаща пътека. Видеоклипът е публикуван в YouTube.  На снимките може да се види как домашният любимец се опитва няколко пъти да легне на пътеката, но това не е увенчано с успех, тъй като животното неизбежно пада от нея.  Упорството на домашния любимец може да предизвика само завист. Той се бори до самия край. Очевидно е, че пътеката е нещо, което му харесва.  Изгубил надежда, котаракът спира с опитите.     ", "date": "2018.12.14", "title": "Смях! Котка се опитва да легне на бягаща пътека (ВИДЕО)"}
{"url": "https://www.blitz.bg/svyat/the-guardian-liderite-na-es-nanesokha-opustoshitelen-udar-na-tereza-mey_news645689.html", "text": "Лидерите на ЕС нанесоха опустошителен ответен удар към Тереза Мей, след като тя ги призова да работят с нея, за да спасят сделката й за Брекзит. Министър-председателят имаше надежди за последно усилие да убеди Европейския съюз да работи с нея при създаването на правна гаранция пише The Guardian, цитиран от Фокус.   След като се обърнаха по адрес на Мей преди вечерята и последвалите обсъждания между 27-те държавичленки, председателят на Европейската комисия Жан-Клод Юнкер предположи, че ще бъде трудно да си представим каквито и да било сделки в парламента в момента и, че не ЕС трябва да отговори на исканията на депутатите-бунтовници.  Юнкер заяви: „Нашите британски приятели трябва да кажат какво искат, вместо да питат какво искаме. През следващите няколко седмици бихме искали нашите приятели в Обединеното кралство да опишат своите очаквания, защото този дебат понякога е мъгляв и неточен и бих искал пояснения“.  Преднамерено избягвайки конфронтацията, изисквана от нейните твърди критици на Брекзит, Мей се обърна към колегите си от ЕС да работят с нея при преразглеждането на сделката. „Трябва да го направим правилно“, заяви тя. „Нека не държим нищо в резерв, да работим интензивно, за да постигнем тази цел“.  Премиерът все още се надява да започне кратък и интензивен период на окончателни преговори с представители на ЕС след срещата на върха в Брюксел, което ще доведе до допълнителна гаранция, че „Даунинг стрийт“ № 10 настоява, че трябва да има законова тежест.  Но окончателната версия на комюникето на срещата на високо равнище, публикувано от лидерите на ЕС беше по-малко щедро към Тереза Мей. Обединеното кралство се надяваше да определи една година като цел за излизане от механизма, като договори сделка за свободна търговия или алтернативно споразумение за избягване на твърда граница на Ирландия. Все още се надява, че по-нататъшни разговори могат да се провеждат до Коледа по такъв документ.  Репутацията на Тереза Мей се основава на разрешаването на задънената улица след тежка седмица, в която тя бе принудена да отложи гласуването по оригиналната сделка за Брекзит във вторник, защото нямаше шанс да мине през Камарата на общините. В Брюксел Мей бе принудена публично да повтори обещанието, което бе направила на консервативните депутати, че няма да води партията в следващите общи избори.  ЕС счита, че е необходим възстановителен механизъм, за да се гарантира, че в Ирландия няма да има връщане на твърда граница, в случай че Обединеното кралство и ЕС не могат да подпишат дългосрочна сделка за свободна търговия.   ", "date": "2018.12.14", "title": "The Guardian: Лидерите на ЕС нанесоха опустошителен удар на Тереза Мей"}
{"url": "https://www.blitz.bg/obshtestvo/regioni/avtobusi-tpkani-s-khilyadi-nashentsi-trgvat-ot-vsichki-chasti-na-evropa-obratno-km-blgariya_news645713.html", "text": "Само преди седмица се разбра, че  . Днес пък стана ясно, че започва голямото пътуване на гурбетчиите от Западна Европа към България. Хиляди нашенци се връщат при семействата си за коледните и новогодишни празници.  „След 20 часа всяка вечер се образуват колони от автобуси на ГКПП „Калотина“. Всички фирми са пуснали допълнителни автобуси. От всяка държава в Западна Европа, в която има наши гурбетчии – Германия, Холандия, Белгия и т.н., тръгват допълнителни автобуси. Другата седмица ще е още по-натоварено“, коментира превозвач.      Голяма част от нашенците пък ползват собствен транспорт и услугите на така нар. „нелегални бусове“.  Допълнителни автобуси са пуснали фирмите и от Атина за България.  Източник: 24rodopi.com    ", "date": "2018.12.14", "title": "Автобуси, тъпкани с хиляди нашенци, тръгват от всички части на Европа обратно към България"}
{"url": "https://www.blitz.bg/svyat/izgoreno-momchentse-napisa-srtserazdiratelno-pismo-do-dyado-koleda-snimki-18_news645627.html", "text": "Останалите деца се страхуват от него, а всъщност той изтърпява всеки ден ужасни болки. Измъчва се и от това как изглежда. 5-годишното момченце Бахтер Синдров от Узбекистан получило тежки изгаряния на лицето.   Тогава още бил бебе и докато спал, в къщата му се разразил пожар. Докато останалите деца се надяват, че ще получат за Коледа играчки, сега Бахтер не иска нищо друго, освен ново лице.  \"Беше много малък, когато получи изгаряния на лицето, главата, врата и раменете. Най-тежко беше лицето, буквално все едно се разтопи в огъня\", разказва приятелката на семейството Олга Ржабева.  В момента детенцето живее в Казахстан, а благотворителна организация набира пари, за да може то да замине за Индия, където да премине серия от операции.  Малкото момченце вече е преживяло истински кошмар. След изгарянето се наложило да претърпи реконструкция на лицето, за да има отново устни и клепачи. Това лято лекарите му имплантирали специално приспособление във врата, за да може да има подвижност на главата.   Бахтер, обаче, е отчаян, че няма лице и мечтае единствено за това. Затова и написал писмо до Дядо Коледа:  \"Здравей, Дядо Коледа! Когато бях малък, бях изгорен. Загубих си лицето в огъня и оттогава трябва да се крия пред хората, защото те се страхуват от мен. Нямам нос, уши, нито пък коса. Мама казва, че не мога да ходя на училище. Често ме боли, но не плача. Но мама - да, тя плаче.   Дядо Коледа, моля те, дай ми ново лице, ако го получа, няма да плача никога през живота си. Искам да бъда като останалите деца\", пише отчаяното момченце.   Писмото било изпратено до благотворителната организация, която пък го публикувала в социалните мрежи и така то обиколило целия свят.     ", "date": "2018.12.14", "title": "Изгорено момченце написа сърцераздирателно писмо до Дядо Коледа (СНИМКИ 18+)"}
{"url": "https://www.blitz.bg/politika/za-prvi-pt-novata-vitsepremierka-mariyana-nikolova-shche_news645700.html", "text": "Шестима министри и един вицепремиер ще вземат участие в петъчния парламентарен контрол. Първа на трибуната ще се качи най-новият член на кабинета – вицепремиерът по икономическата и демографската политика Марияна Николова, която замени подалия оставка Валери Симеонов, уточнява БГНЕС.  Това е първото ѝ участие на парламентарен контрол, а към нея има зададен само един въпрос, свързан с Националната стратегия за детето, както и готовността за приемане на новия стратегически документ.   След нея на депутатски въпрос ще отговаря енергийният министър  Теменужка Петкова , която ще внесе яснота относно промените в енергийната стратегия на страната ни.   Политиката в областта на кадастъра, правилата за устройство и застрояване на Столична община и ограничения на АМ „Тракия“ – с това са свързани въпросите, адресирани до министъра на регионалното развитие и благоустройството  Петя Аврамова .   Министърът на здравеопазването  Кирил Ананиев  ще отговаря за ликвидацията на \"Специализирана болница за активно лечение на белодробни болести - Сливен\", лечението на заболяването \"Синдром на Силвър-Ръсел\" и регистри на пациентите с различни заболявания в България.   Земеделският министър  Румен Порожанов  ще разясни пред депутатите за проблема със запушен дренажен канал в гр. Койнаре, развитието на сектор „пчеларство“ и Общата селскостопанска политика на ЕС.   За изграждането на оперната зала в Пловдив е свързано единственото питане, отправено към министъра на културата  Боил Банов , а за нивото на фини прахови частици в града под тепетата ще отговаря министърът на екологията  Нено Димов .    ", "date": "2018.12.14", "title": "За първи път новата вицепремиерка Марияна Николова ще…"}
{"url": "https://www.blitz.bg/svyat/ukrainskiyat-desantchik-s-natsistka-emblema-na-ss-se-izvini-za-snimkata-s-poroshenko_news645724.html", "text": "Украинският десантчик се извини за емблемата на танковата дивизия от СС \"Мъртвата глава\" на униформата му. Извинението е публикувано във Facebook на командването на десантно-щурмовите войски на ВСУ, информират украинските медии.   \"Уважаеми съотечественици и бойни братя! Аз искам да се извиня за използването на емблема на униформата ми, подобна на тази, която е била използвана от нацистките подразделения\", казва десантчикът.   Той обяснява, че не знаел какво означава емблемата и си мислел, че това е разновидност на пиратско знаме.   \"Признавам своята грешка и съм готов да си понеса отговорността\", уверява той в заключение.   Във видеото са снимани и други десантчици, които осъждат постъпката му.   По-рано президентът на Украйна Петро Порошенко публикува във Facebook \"патриотична\" снимка, на която той е в строя на бойци от 95-а отделна десантно-щурмова бригана на ВСУ. На униформата на един от тях отчетливо се вижда емблемата на танковата дивизия от СС \"Мъртвата глава\" - череп с кръстосани кости. ", "date": "2018.12.14", "title": "Украинският десантчик с нацистка емблема на СС се извини за снимката с Порошенко"}
{"url": "https://www.blitz.bg/stsena/muzikalniyat-svyat-potna-v-skrb-otide-si-legendarna-dzhaz-pevitsata_news645740.html", "text": "Легендарната джаз певицата Нанси Уилсън е починала на 81-годишна възраст, съобщават световните осведомителни агенции.  Известната изпълнителка е носителка на три награди Грами.   Уилсън, която преустанови турнетата си през 2011 година, е починала в дома си в калифорнийския град Пайъниъртаун след дълго боледуване.  Нанси Уилсън е родена на 20 февруари 1937 година в семейство на работник и домакиня. От детските си години пее в църковен хор, след което решава да стане професионална певица.     Най-голяма популярност ѝ носи хитът \"Tell Me The Truth\" от 1963 година. През своята дълга кариера Уилсън записва над 70 албума. Осем от тях се класират сред първите 20 в ранг листите на сп. \"Билборд\".    ", "date": "2018.12.14", "title": "Музикалният свят потъна в скръб, отиде си легендарна джаз певицата"}
{"url": "https://www.blitz.bg/svyat/kayli-dzhenr-zaformi-obemno-dupe-i-go-pokaza-v-seksi-prozrachna-roklya-snimka_news645726.html", "text": "Американската моделка и риалити-звезда Кайли Дженър показа своите извивки в настандартна рокля. Снимката бе публикувана на страницата й в Instagram.  На фотоса 21-годишната сестра Ким Кардашиан е с прозрачна, прилепнала рокля, която е бродирана с бели мъниста. Платът е толкова деликатен и крехък, че на пръв поглед изглежда, че момичето е голо.  Фенове не спряха да коментират снимката. Само за няколко часа от публикуването й, тя събра почти 3 милиона харесвания.  Потребителите отбелязват, че Кайли изглежда се е поправила и нейната фигура става все по-обемна като тази на по-голямата й сестра.    ", "date": "2018.12.14", "title": "Кайли Дженър заформи обемно дупе и го показа в секси прозрачна рокля (СНИМКА)"}
{"url": "https://www.blitz.bg/layfstayl/shoubiznes/vuleva-kardinalno-promenya-zhivota-si-zakhvashcha-se-s-chernite-magii-i_news645725.html", "text": "Бившата тв водеща Албена Вулева не може да преглътне факта, че най-върлата й опонентка Никита Джонсън се класира трета в надпреварата за любима риалити звезда на България. Авторката на „Сигнално жълто“ се нареди чак на шесто място и бе изгонена от зрителите дни преди финала.  След края на предаването Вулева планира да се посвети на бизнеса си с бижута. Личната си дизайнерска линия е нарекла „Хаял“ и я разпространява чрез онлайн продажби. Тя ще продължи да се занимава и с магии, предимно черни. Досега Албена прибирала по 200-300 лева за „сеанс“, но имала намерение да вдигне тарифата си, писа „Уикенд“.  Говори се, че ексцентричната полурускиня приела исляма не толкова от любов към религията, колкото с користни цели. От доста време тя се увлича по черните магии, но нямала достъп до този мистериозен свят. Нейни близки й подшушнали, че ако стане мюсюлманка, ще може да изучи отблизо практиките на ходжите и даже да прибира пари за урочасване. По това време Вулева била закъсала финансово, така че не се бавила много и потърсила какви са възможностите за смяна на религията.  Първоначално изучила в детайли свещения Коран, а после навлязла в по-дълбоката материя – дебрите на черната магия. Албена се допитала до известен ходжа, който провел обучение и я въвел в тъмните практики. След финала на Брадъра Вулева станала още по-търсена. ", "date": "2018.12.14", "title": "Вулева кардинално променя живота си: Захваща се с черните магии и..."}
{"url": "https://www.blitz.bg/politika/spas-grnevski-epichno-skrit-v-kristalno-chista-byala-mantiya-i-s-vozhdistki-blyask-v-ochite-prezidentt-radev_news645762.html", "text": "Скрит в кристално чиста бяла мантия и с вождистки блясък в очите президентът оглави похода на всички, които отдавна копнеят да заличат постиженията на управляващите. Това каза в декларация от името на група народният представител от ПГ на ГЕРБ Спас Гърневски по време на петъчния парламентарен контрол.   Тъй като в началото на декларацията на Гърневски, голяма част от депутатите от ПГ на „БСП за България“ напуснаха залата, той се обърна към тях: „Популистите така правят, станат на трибуната изплюят си отровата и бягат. Стойте да чуете, къде бягате?“. „Говорите за кражба на годината – кражбата на века стана много по-рано - от 1989 г., когато се пребоядисахте и 20 години разграбвахте държавата. Имаше две истини в тази декларация, която прочетохте – едната е, че признахте, че българското правителство работи великолепно и е направило 2 млрд. лв. излишък от борба с корупцията и сивата икономика. Това, което при вас не стана никога. Второ, тези пари, които харчи българското правителството, се харчат абсолютно законосъобразно“, каза Гърневски и добави, че тези пари отиват за секторни политики.  Гърневски заяви, че олигарсите произлизат от БКП и от Държавна сигурност. „Прави сте, че има четири души богати, в момента осветлени, и те са тези хора. Миналия петък президентът започна с интервю в \"Панорама\", когато слушах неговите високопарни, иначе добре наизустени фрази, в мислите ми изплува един спомен от далечната 1992 г., когато първият демократичен български президент Филип Димитров беше решил да започне решителни реформи срещу комунистическата номенклатура и беше пометен от властта. На власт дойде правителство, съставено от днешната опозиция и 20 години по-късно всички наблюдатели са единодушни, че това е правителството, създало българската мафия“, обясни народният представител от ГЕРБ.  По думите му днес, 26 години по-късно, правителство на ГЕРБ вече трети мандат получава възможност да лекува страната от раните ѝ. „В „Панорама“ миналия петък се появи президентът, скрит в кристално чиста бяла мантия и с вождистки блясък в очите оглави похода на всички, които отдавна копнеят да заличат постиженията на днешните управляващи. В разрез с конституционните си правомощия на обединител още с първите си слова, с остър и арогантен тон започна да насажда внушения и да чертае разделителни линии. Бе се вживял във все понеприкритата роля на опозиционен лидер“, посочи народният представител от ПГ на ГЕРБ Спас Гърневски.  „Г-н Радев, с какви очи популистки, манипулирайки народа ни, вие самозваният борец срещу корупцията подминавате факта, че за първи път от тези 30 години на прехода, вече година у нас действа мащабен закон за борбата с корупцията. Този закон беше приет с волята на хулената от вас ГЕРБ“, каза още Гърневски и обърна внимание, че единствената партия, гласувала против този закон, е БСП, а президентът е наложил вето точно на него.  Гърневски коментира, че в петък президентът е обявил, че не го интересува програмата на правителството, а визията на опозицията, с която се прокламира смяна на системата. „Коя система, г-н президент – тази на очевидния растеж днес или онази от криминалния преход“, попита още Гърневски. „Г-н Радев, уважавайки родните институции.  Позволявам си да ви дам един съвет – прочетете лично вие Конституцията – а не я интерпретирайте през очите на некомпетентни съветници. Влезте в ролята си на обединител на нацията и излезте от тази на генератор на напрежение, конфронтация и хаос в страната“, призова още Гърневски. Той призова държавният глава да се дистанцира от политиката на двойния аршин.  „Разберете, че не ви влиза в задълженията да сеете интриги в законодателната, изпълнителната и съдебните власт“, обясни още Гърневски. „Още нещо е добре да не забравяте, ако някой си позволи да превърне президентството в семейна хасиенда, няма как рано или късно да не приключи в насрещното движение. Г-н Радев, през 1992 г. като възторжени наивници и опиянени от долетялата демокрация въобще не разбрахме как отминали ченгета с помощта на рафинирани предатели, свалиха първото демократично правителство“, коментира още Гърневски.  ", "date": "2018.12.14", "title": "Спас Гърневски епично: Скрит в кристално чиста бяла мантия и с вождистки блясък в очите президентът Радев..."}
{"url": "https://www.blitz.bg/politika/borisov-iska-boyni-samoleti-s-koito-nashite-da-pobezhdavat_news645770.html", "text": "Премиерът Бойко Борисов се надява на по-добри условия в офертата за закупуване на F16. Това коментира премиерът тази сутрин пред журналисти в Брюксел в отговор на въпрос дали това е само търговско-стратегически ход.  Борисов изтъкна два пъти, че по никакъв начин не желае да влияе на решенията на комисиите, които ще вземат решение кой изтребител да бъде купен, но той в разговорите с пилоти е разбрал, че оценката им е най-положителна именно за F16.  \"Единственото, което искам, е най-добрият самолет\", заяви Борисов. \"Ситуацията в района се усложнява\", предупреди Борисов и посочи, че въпросът със закупуването на изтребител не е само в ерполисинга:  Трябва ни боен самолет, който може да влиза във военни действия и да ги надделява... Заделили сме парите, искам в кратки срокове да напазаруваме за нашата авиация това, което им е необходимо.\"  Затова и Борисов е дал кратки срокове и да се \"прекрати това протакане, година, две три...\" и в крайна сметка в последните 15 години да бъдат купувани само транспортни самолети.  \"Искам действително бойни машини, когато нашите се качат на него, да могат да победят\", отсече Борисов.  На друг вътрешнополитически въпрос - за решението за превръщане на болница \"Лозенец\" от правителствена в детска болница - Борисов заяви, че е бил изключително удивен от вчерашното решение на депутатите от здравна комисия, които отхвърлиха предложението.  \"Не съм очаквал тази съпротива\", заяви Борисов, визирайки студентите и преподавателите от Медицинския факултет на СУ. Той продължава да мисли, че решението за преструктуриране е правилно, тъй като нито МС, нито администрацията на МС има компетентност да управлява една болница. Борисов ще настоява тази болница повече да не е правителствена и да мине директно под шапката на Министерство на здравеопазването. \"Ще й оправим дълговете, но държа да мине към МЗ\", отсече Борисов.  Премиерът коментира и вчерашните разговори по Брекзит с премиера Тереза Мей, като посочи, че няма някакви съществени промени. Европейският съюз се готви за Брекзит без сделка и Борисов не е оптимист за изхода.  Борисов ще настоява бюджетът на ЕС да се гласува в най-скоро време, т.е. в рамките на тази година, тъй като следващата се очертава изключително напрегната с изборите. \"Настоях да направим амбициозен бюджет, за да можем да отговорим на предизвикателствата пред Съюза и да се отчетат новите заплахи, включително в киберсигурността\", обясни Борисов.  По темата за санкциите срещу Русия, Борисов подчерта, че въпреки съображенията на някои страни, с абсолютно мнозинство се е гласувало удължаване на санкциите. Борисов се надява Русия да погледне сериозно на призива украинските моряци да бъдат освободени, за което и самият той настоява.  България е изключително уязвима покрай този конфликт, не само заради транзита на газ, а и заради близостта. Истински се надявам руските власти да погледнат със сериозно око на това и да се спазва Минското споразумение, коментира Борисов. ", "date": "2018.12.14", "title": "Борисов иска бойни самолети, с които нашите да побеждават!"}
{"url": "https://www.blitz.bg/politika/izvnredno-ot-dondukov-2-prezidentt-dade-byudzhett-na-konstitutsionniya-sd_news645814.html", "text": "Държавният глава сезира Конституционния съд за разпоредби от Закона за държавния бюджет на Република България за 2019 г., които са в разрез с конституционните принципи на социалната и правовата държава. Това съобщиха от прессекретариата на държавния глава. Според президента непостъпването на средства от концесията на летище София във Фонда за гарантиране устойчивост на държавната пенсионна система е конституционно неприемливо.  За да не забави действието на бюджетния закон от началото на 2019 г., президентът обнародва Закона за държавния бюджет на Република България, въпреки несъгласието с някои положения в него. Държавният глава сезира Конституционния съд за разпоредби, които засягат основни права на гражданите. Конституционното им признание изисква от законодателя да зачита техните проявления и да не отстъпва от съществуващите им гаранции. Според държавния глава това задължение не е изпълнено с разпоредбите на чл. 96 и § 14, т. 1, 2, 3, б. „а“ и § 15 от Закона за държавния бюджет на Република България за 2019 г. Приетите с тях правила са отстъпление от принципите на социалната и правовата държава, създават неравенство пред закона и прилагането им ще доведе до противоконституционни последици.  Според президента непостъпването на средства от концесията на летище София във Фонда за гарантиране устойчивост на държавната пенсионна система е конституционно неприемливо. Правото на пенсионно осигуряване би останало просто една декларация, ако държавата не създава гаранции за неговото упражняване. Неразривната връзка между това право и задълженията на държавата изисква да се отчитат съществуващите реалности, поставящи в риск пенсионната система - неблагоприятното съотношение между работещите и пенсионерите, застаряването на населението, ниските доходи. Социалната държава трябва да приема закони, които да стабилизират тази система. Ограничаването на приходоизточниците на Фонда поставя под съмнение дългосрочното изпълнение на неговото предназначение – да гарантира стабилността на пенсионната система. Така законодателят се отклонява недопустимо от принципа на социалната държава и застрашава упражняването на едно конституционно гарантираното право на гражданите.  В искането се оспорва и въвеждането на упражненото право на пенсия като несъвместимост със заемане на длъжност за държавен служител. Реализирането на едно конституционно право, което не влияе негативно върху безпристрастното и законосъобразно изпълнение на държавната служба в обществен интерес, не може да направи едно лице негодно да е държавен служител. Приетата уредба създава неравно третиране в зависимост от основанието за пенсиониране и засяга придобити права, в нарушение на принципите за равенство пред закона и правовата държава. Това законодателно решение не позволява да се отчетат потребностите в различните администрации. Създава се опасност за изпълнението на публични функции, за които след задължителните според закона уволнения може да не се намерят професионално подготвени кандидати. ", "date": "2018.12.14", "title": "Извънредно от \"Дондуков\" 2! Президентът даде бюджетът на Конституционния съд"}
{"url": "https://www.blitz.bg/politika/ekaterina-zakharieva-razkri-kakvo-si-e-govorila-ss-zam-drzhavniya-sekretar-na-sashch-dzhon-slivan_news645813.html", "text": "Изразявам надежда, че България в скоро време ще бъде третирана като другите държави от ЕС и ще се стигне до отпадане на визите. Това каза в Министерски съвет вицепремиерът и министър на външните работи Екатерина Захариева след среща със заместник-държавния секретар на САЩ Джон Съливан, който е на двудневно работно посещение в България. „Благодаря за доброто сътрудничество. Надявам се да увеличим знанията на българите за условията за отпускане на визи, за да намалим отказите“, посочи тя.  „Повдигнах въпроса колко важно за българите в САЩ е започването на преговорите за подписване на стопанската спогодба“, обясни Екатерина Захариева. „Обсъдихме въпроси от общ за страните интерес, като евро перспектива за Западните Балкани. Имаме една и съща позиция по отношение на подкрепата на страните в процеса по членство в ЕС и НАТО“, каза още външният министър.  Офертата на САЩ за нов самолет днес беше подобрена, но като правителство не искаме да влияем на комисията, която ще вземе това решение, каза Екатерина Захариева . „България има стремеж да модернизира армията и да подобри способностите си. В процедура сме за закупуване на нов самолет“, посочи тя. „На срещата обсъдихме какво можем да направим заедно в партньорството по отношение на отбраната. Големият брой на български военнослужещи, специализирали в САЩ, тренировъчните мисии на България и САЩ, бяха важна тема от разговора ни“, обясни Екатерина Захариева.  „Обсъждахме важни въпроси от двустранните отношения. Обединихме, се че като страни съюзници и партньори споделяме общи демократични ценности и притеснения за някои от ситуациите около нас“, каза външният министър. „Говорихме за това какво можем да направим, за да подобрим още повече нашите търговски отношения“, поясни Захариева. „Обединихме се, че въпреки ръста в търговския обмен между двете страни има още какво да се направи“, каза още тя.  Двустранните ни отношения са по-силни от всякога и непрекъснато се засилват. Това каза заместник-държавният секретар на САЩ Джон Съливан . „България е много важен партньор и приятел в региона. Ценим приятелските ни отношения“, заяви той. „Проведохме много ползотворна среща. Разгледахме различни теми, от национална сигурност до икономическите ни отношения“, обясни Джон Съливан. „Взаимоотношенията ни с България се задълбочават и са много динамични“, коментира той.  „Обсъдихме плановете за модернизация на Въоръжените сили и диверсификацията на енергийните източници“, поясни зам.-държавният секретар на САЩ. „Продължавам визитата си и утре със срещи с президента Румен Радев, министър-председателя Бойко Борисов и министъра на отбраната Красимир Каракачанов“, посочи Съливан и допълни, че ще проведе среща и с българи, които са специализирали в САЩ и са се върнали да прилагат опита си в България. ", "date": "2018.12.14", "title": "Екатерина Захариева разкри какво си е говорила със зам.-държавния секретар на САЩ Джон Съливан"}
{"url": "https://www.blitz.bg/kriminalni/prestplenie/samo-v-blits-voenen-izkarva-nad-5-bona-ot-ogromna-dalavera-v-internet-vizhte-koy-e-i-se-pazete-snimka_news645585.html", "text": "Медията ни научи от онлайн потребители, че военнослужещ под пагон мъж, който се представя с името Mihail Samohodov във Фейсбук, лъже и мами хората. Той се подвизава като така наречените типстъри в нета, като зарибява масово стотици души. Измамникът действа по следната схема, той взима пари от своите клиенти, преведени по банкова сметка, предоставена от него, а в замяна на това им предоставя предварителните резултати на уредени, според него, футболни срещи.  Далаверата може да се каже, че не е измислена от Samohodov, a e от доста време в социалните мрежи, но той я е подобрил, като е започнал да лъже, че има информация за уредени мачове из целия свят.  С тази \"професия\" хитрецът си докарва над 5 000 лева на месец. Както можете да се досетите за за действията си типстърът взима печели чисти пари, но не плаща никакви данъци.  Докато му тече службата в българската армия, военният получава между 20 и 100 лева на човек от поне 100 абоната, в зависимост кой от клиентите му колко мачове залага и с колко пари. ", "date": "2018.12.14", "title": "Само в БЛИЦ! Военен изкарва над 5 бона от огромна далавера в интернет, вижте кой е и се пазете! (СНИМКА)"}
{"url": "https://www.blitz.bg/kriminalni/ot-isul-sobshchikha-tragichna-vest-sled-kasapnitsa-snoshchi-v-kv-khristo-botev_news645729.html", "text": "Починала е 70-годишната жена, . Това съобщи говорителят УМБАЛ „Царица Йоанна – ИСУЛ“ д-р Фани Цуракова .   Две жени - на 70 и на 40 години, и 10-годишно дете бяха откарани с черепномозъчни травми в УМБАЛ „Царица Йоанна – ИСУЛ“ и в УМБАЛСМ „Н.И.Пирогов“.  Те бяха нападнати от 24-годишен мъж в столичния квартал „Христо Ботев“ в четвъртък вечерта.  Както БЛИЦ съобщи първи,  , откъдето впоследствие бе изведен от полицаи и задържан в Първо РУ.    ", "date": "2018.12.14", "title": "От ИСУЛ съобщиха трагична вест след касапница снощи в кв. \"Христо Ботев\""}
{"url": "https://www.blitz.bg/kriminalni/prestplenie/bezhantsi-iznasilvali-brutalno-neplnoletni-momicheta-vv-finlandiya-i-se-skrili-v-germaniya_news645632.html", "text": "Финландия се тресе от жесток скандал, свързан с бежанци. Историята е наистина брутална! Както съобщава Frankfurter Allgemeine, във вторник немската полиция е успяла да задържи 25-годишен бежанец, който бил обявен за международно издирване.   На тази новина можело и никой да не обърне внимание - от началото на миграционната криза през последните пет години \"новите европейци\" са чести герои на криминалните хроники, но този път престъплението било такова, че да изкара мнозина от кожата им.   Всичко започнало на другия край на Евросъюза във финландския град Оулу, където преди време дошла група бежанци. Вместо да се интегрират в обществото, те започнали да налитат на местните момичета. Запознавали се с тях в социалните мрежи, а след това срещите \"на живо\" често прераствали в сексуални набези.   До момента е известно за поне три техни жертви, всичките по-млади от 15 години. Един от случаите, обаче, е особено брутален - непълнолетното момиче било насилвано в продължение на месец и повече - жертвата на бежанците се бояла да разкаже за това какво се случва с нея, докато те я изнудвали, че ще пострада и така тя се връщала при тях отново и отново.  Когато полицията все пак започнала да разследва случая, се оказало, че насилниците са успели да избягат от страната и те били обявени за издирване. Така единият от тях бил задържан в хода на мащабна международна операция в Германия. Останалите все още се издирват, подробности и имена на жертвите не се съобщават с цел защита на данните им.   Това далеч не е първото подобно, ужасяващо престъпление. Преди две години - през декември 2016 година полицията арестува мигрант от Афганистан, който изнасилил и убил 19-годишната студентка Мария от Фрайбург. Момичето било дъщеря на влиятелен чиновник, заместник шеф на юридическия отдел на Еврокомисията.  Превод БЛИЦ  ", "date": "2018.12.14", "title": "Бежанци изнасилвали брутално непълнолетни момичета във Финландия и се скрили в Германия"}
{"url": "https://www.blitz.bg/kriminalni/komichno-proverka-na-adres-zavrshi-s-politsai-igraeshchi-kompyutrni-igri-video_news645734.html", "text": "В САЩ съседи се обадиха на полицейския екип, оплаквайки се от силния шум, който дойде от един от апартаментите. Това се съобщава от Yahoo.Собственикът на апартамента, откъдето се чува шум, Джовани М. Уилямс поясни, че съседите преди се оплакали от силния шум. Обикновено това се случвало в онези моменти, когато приятелите му геймъри идвали на гости. Оттогава насам компанията трябвало да играе видео игри без звук, но полицаите все пак дошли да проверят геймърите.   Патрулите потвърдиха, че този път няма шум. В същото време един от полицаите попитал младите хора на какво играят. Оказва се, че те пробвали нова игра Super Smash Bros. Ultimate. В крайна сметка те решили да играят заедно, изглаждайки конфликтната ситуация. Превод: БЛИЦ     ", "date": "2018.12.14", "title": "Комично! Проверка на адрес завърши с полицаи, играещи компютърни игри (ВИДЕО)"}
{"url": "https://www.blitz.bg/obshtestvo/vlyubena-moma-gostuvashe-na-engin-ot-trgovishche-dokato-edin-den-ne-nauchi-shokirashcha-vest_news645757.html", "text": "24-годишният Енгин М., предаден на съд с обвинителен акт на Окръжната прокуратура в Търговище,  бе осъден на 2 години и 6 месеца лишаване от свобода с 3 години и половина изпитателен срок от състав на Търговищкия окръжен съд. Присъдата бе постановена при условията на съкратено съдебно следствие, след като подсъдимият признал вината си за използване на двете дебитни карти на приятелката си без нейно знание, извършено като продължавано деяние. Това пише \"Петел\".  Така след намаляване на  наказанието с една трета заради съкратената съдебна процедура съдът постановил присъда от 1 година и 8 месеца лишаване от свобода, чието изтърпяване отложил с изпитателен срок от 3 години и половина. На подсъдимия е била наложена и глоба в размер на 300 лева.  24-годишният Енгин имал близки отношения с момиче от Търговище. При едно от честите му гостувания в дома й видял двете дебитни карти на приятелката си. Снимал ги с телефона си и когато се прибрал в дома си, създал профил с чуждо име. С него се регистрирал в онлайн сайт за залози, като използвал личните данни и данните от дебитните карти на приятелката си. Чрез тях той платил залози за 565, 20 лева от 6 февруари до 27 февруари тази година. След като установила, че от дебитните й карти липсват средства, потърпевшата подала жалба за извършените без нейно съгласие трансакции. Така разследването достигнало до извършителя Енгин, който възстановил на приятелката си сумата от 310 лева. Присъдата на Търговищкия окръжен съд подлежи на обжалване пред Апелативния съд във Варна.", "date": "2018.12.14", "title": "Влюбена мома гостуваше на Енгин от Търговище, докато един ден не научи шокираща вест"}
{"url": "https://www.blitz.bg/intsidenti/vsichko-v-radius-ot-200-metra-kray-kolata-v-koyato-namerikha-prostrelyaniya-todor-nikolov-e-snimki_news645784.html", "text": "Районният прокурор на Казанлък Таня Димитрова пристигна преди минути на мястото, където беше  . Простреляното тяло на Тодор Николов бе открито в   днес по обяд.     Огледът не е започнал още, уточнява Прес ТВ.     . То е в близост до напоителен канал с вода, идваща от язовир Копринка.   Полиция, прокуратура и десетки журналисти очакват криминалистите и съдебните лекари да стартират огледа.    БЛИЦ припомня, че  . Това е  , жената алармирала колегите му.  Мъжът имал три мобилни телефона с различни номера, но и трите били изключени. В четвъртък не се явил на работа.  ", "date": "2018.12.14", "title": "Всичко в радиус от 200 метра край колата, в която намериха простреляния Тодор Николов, е... (СНИМКИ)"}
{"url": "https://www.blitz.bg/svyat/bashcha-chu-ot-stayata-na-dshcherichkata-si-strashen-pisk-kogato-otide-da-proveri-krvta-mu-se-smrazi-snimki_news645617.html", "text": "Бащата на малкото, 3-годишно момиченце Жозефин Булубенчи все още не може да се съвземе от най-страшната гледка - окървавената си дъщеричка, която лежи безжизнена на земята. Детето е убито по особено жесток начин от вуйчо си.   Русокосото момиченце от американо - румънско семейство умира в болница в Кентъки ден, след като е брутално нападнато. Жозефин е била заклана от вуйчо си в детската стая, където били братята и сестрите й.   Бащата на детето чул викове през бебефона и хукнал към стаята, но вече било късно. Видял ужасяващата гледка - малката Жозефин била с прерязано гърло, а над нея - вуйчо й.   Според британския вестник Metro убиецът Емануел живеел със семейството, до момента не е ясно какво го е накарало да извърши бруталното престъпление.   Родителите на Жозефин - бащата Бени и майката Симона публикуваха във Фейсбук трогателна снимка от последния ден на детето си, на която държат ръчичката му. На страницата GoFundMe в момента се събират пари за превоз на тялото до Мичиган, където то да бъде погребано. Превод БЛИЦ  ", "date": "2018.12.14", "title": "Баща чу от стаята на дъщеричката си страшен писък, когато отиде да провери, кръвта му се смрази (СНИМКИ)"}
{"url": "https://www.blitz.bg/svyat/es-brekzit-ne-podlezhi-na-predogovaryane_news645675.html", "text": "Споразумението за \"Брекзит\" не подлежи на предоговаряне. Това се казва в приетите днес заключения на Европейския съвет на последната за годината среща на върха на ЕС. Тя се провежда в Брюксел. Там бе и британската премиерка Тереза Мей, която искаше да получи повече гаранции за страната си.  Лидерите на ЕС потвърждават заключенията от извънредната среща на 25 ноември и приетата политическа декларация.  От тях става ясно, че ЕС се готви за всякакви варианти за \"Брекзит\", включително за излизане на Великобритания от ЕС без сделка (виж точка 5).  Приетите днес заключения гласят следното:  ♦ 1. Европейският съвет потвърждава заключенията си от 25 ноември 2018 г., в които подкрепи споразумението за напускане и одобри политическата декларация. Съюзът се придържа към това споразумение и смята да процедира с ратификацията му. То не е предмет на предоговаряне.  ♦ 2. Европейският съвет потвърждава, че желае да установи възможно най-тясно партньорство с Великобритания в бъдеще. Той е готов да пристъпи към подготовка веднага след подписването на споразумението, за да гарантира, че преговорите могат да започнат възможно най-бързо след излизането на Обединеното кралство от ЕС.  ♦ 3. Европейският съвет изтъква, че предпазната мрежа (т. нар. backstop – б.р.)има за цел избягването на твърда граница на остров Ирландия и да гарантира целостта на единния пазар. Съюзът има твърдото намерение да работи бързо за последващо споразумение, което до 31 декември 2021 г. да изработи алтернативни варианти, за да не бъде задействана тази мрежа.  ♦ 4. Европейският съвет също така изтъква, че ако въпреки това предпазната мрежа бъде задействана, тя ще бъде приложена временно, докато бъде заменена от последващо споразумение, което гарантира, че твърда граница ще бъде избегната. В такъв случай Съюзът ще положи най-големи усилия, за да договори експедитивно последващо споразумение, което да замени предпазната мрежа, и ще очаква същото от Великобритания, за да бъде тази мярка приложена само толкова време, колкото е необходимо.  ♦ 5. Европейският съвет призовава да се засили работата по подготовката за всички възможни последици от напускането на ЕС от страна на Великобритания, като се вземат предвид всички възможни резултати.   Но пресконференцията след приемането на заключенията, дадена след полунощ местно време (след 1 часа сутринта българско време) председателят на Еврокомисията Жан-Клод Юнкер заяви: „Когато става дума за бъдещите ни отношения, нашите британски приятели трябва да кажат какво искат те вместо да ни казват какво искаме ние. А ние бихме искали в рамките на няколко седмици те да ни уведомят какво очакват.“  След това похвали британската премиерка: „Госпожа Мей проведе доблестна и смела битка, но резултатите ги няма. А ние искаме мирни отношения за годините пред нас. Но най-вече бихме искали Обединеното кралство дори да не си помисля, че може да се предоговаря каквото и да било.“  Той предупреди британските депутати, че имат няксолко седмици да оправдаят очакванията на Европа, тъй като на моменти дебатът е мъглив и неясен. А на 19 декември Еврокомисията ще публикува цялата информация за подготовка за „Брекзит“ без сделка. „Готови сме за това“, каза Юнкер.  Той бе попитан дали след 2021 г., когато приключи преходният период след „Брекзит“, ще бъдат въведени визи между ЕС и Великобритания. Председателят на Еврокомисията отговори, че това е въпрос на бъдещите отношения. Юнкер би искал преговорите за тях да започнат веднага след одобряването на „Брекзит“ от страна на британския парламент.    ", "date": "2018.12.14", "title": "ЕС: \"Брекзит\" не подлежи на предоговаряне"}
{"url": "https://www.blitz.bg/svyat/ispaniya-vdiga-minimalnata-zaplata-s-22_news645679.html", "text": "Премиерът на Испания Педро Санчес обеща огромно повишение на минималната месечна заплата с 22% през 2019 г. Тя ще скочи от 736 на 900 евро.   Увеличението - най-голямото от 1977 г., ще бъде одобрено на среща на кабинета в Барселона на 21 декември. “Богата държава не може да има бедни работници”, обяви Санчес пред парламента. Промяната ще влезе в сила от януари. Тя е подкрепена и от партия “Подемос” като част от усилията на социалистите да получат достатъчно подкрепа за прокарване на бюджета за следващата година в законодателния орган.", "date": "2018.12.14", "title": "Испания вдига минималната заплата с 22%"}
{"url": "https://www.blitz.bg/svyat/turisticheskiyat-kosmicheski-korab-na-richard-bransn-dokosna-kosmosa_news645681.html", "text": "Туристическият космически кораб на \"Върджин Галактик\" (Virgin Galactic) докосна границата на космоса, съобщи АП.   Ракетният кораб се издига на 82 км от земната повърхност, преди да започне да се спуска. Полетът стартира от пустинята Мохаве. Успешният свръхзвуков тестов полет на \"Върджин Галактик\" е една голяма стъпка по-близо до превръщането в реалност на мечтата на Ричард Брансън за туристически разходки в космоса. Не веднъж президентът на \"Върджин Галактик\" посочваше, че иска да бъде един от първите космически туристи на борда. Ричард Брансън поздрави двамата пилоти след теста.", "date": "2018.12.14", "title": "Туристическият космически кораб на Ричард Брансън докосна космоса"}
{"url": "https://www.blitz.bg/svyat/biznesmen-prebi-do-smrt-elitna-prostitutka-i-se-prestori-na-zaspal-do-neya_news645669.html", "text": "Бащата на две деца е убил 29-годишна елитна проститутка с помощта на кухненско хаванче. Когато пристигнала полицията, 48-годишният Захид Назим лежал в леглото с починалата и се преструвал, че е в безсъзнание. Според разследването заподозряният ударил момичето 13 пъти по гърба на главата и след това започна да я души, съобщава \"The Sun\".  За изчезването на Кристин Абътс съобщили нейни приятели, след като тя не дошла на собствения си рожден ден. Момичето се грижело за апартамента на приятеля си в Лондон, докато той отсъствал и трябвало да има парти.  Въпреки това финансовият консултант, работил в Toronto-Dominion Bank, вторият по големина финансов холдинг в Канада, отрича всяко участие в убийството. Независимо от това, човекът прекарал още 12 часа в апартамента с тялото, изпращайки вулгарни снимки и видеоклипове на друга сексуална труженичка.  Кристина и Захид се срещнали само няколко пъти и се уговорили да се срещнат в нощта преди нейния рожден ден. Купили алкохол в близкия магазин и се качили в апартамента. Когато полицията нахълтала там, Захид лежал на леглото. След арестуването му той бил отведен в болница, където лекарите открили наранявания, които показвали, че мъжът се опитвал да се самонарани.  Обвиняемият твърди, че помни само как са влезли в апартамента. В телефона на Захид обаче било открито видео, на което се вижда как той мастурбира след убийството. В допълнение негови отпечатъци били открити по окървавената вана. Превод: БЛИЦ    ", "date": "2018.12.14", "title": "Бизнесмен преби до смърт елитна проститутка и се престори на заспал до нея"}
{"url": "https://www.blitz.bg/svyat/sashch-grtsiya-da-ne-prechi-na-makedoniya-za-nato_news645682.html", "text": "Държавният секретар на САЩ Майкъл Помпео смята, че влизането на Македония в НАТО ще засили способността на балканските страни да се противопоставят на Русия в региона. Той изрази тази гледна точка във вторник във Вашингтон на среща с първия заместник-министър на външните работи на Гърция Йоргос Катрунгалос.   През юни Гърция подписа споразумение, което ще има положително икономическо въздействие и ще помогне на Гърция да се превърне във \"врата към Балканите \". Това споразумение ще позволи на съседа ви да се присъедини към НАТО и ЕС като Република Северна Македония, както и да укрепи Балканите в противодействие на вредното руско влияние. Това каза държавният секретар Майкъл Помпео. Той също така отбеляза, че доставките на газ за Европа през Трансадритския газопровод от Каспийския регион \"ще помогнат на страни като България да намалят зависимостта си от руските енергийни ресурси\". Министрите на външните работи на Гърция и Македония Никос Кодциас и Никола Димитров подписаха на 17 юни споразумение, според което бившата югославска република се преименува на Република Северна Македония. Спорът между Македония и Гърция относно името на бившата югославска република, който съвпада с името на северния гръцки регион, се води в продължение на 25 години.", "date": "2018.12.14", "title": "САЩ: Гърция да не пречи на Македония за НАТО"}
{"url": "https://www.blitz.bg/svyat/tiyneydzhri-otkrikha-legendarniya-bunker-na-tito-kray-skopie-video_news645676.html", "text": "От много години се носи легендата, че има скривалище за югославския герой Йосип Броз Тито в местността Скопска църна гора край македонската столица, пише \"Вечер\".    Това бе потвърдено от група тийнейджъри, които откриха бункера дълбоко в гората, по тесни пътеки над скалите срещу манастира \"Св. Илия\".  Младежите откриха стара дървена колиба, под която се крие легендарният бункер.  Групата тийнейджъри решили да проучат околностите сами, невероятно е това, което са заснели! Превод: БЛИЦ    ", "date": "2018.12.14", "title": "Тийнейджъри откриха легендарния бункер на Тито край Скопие (ВИДЕО)"}
{"url": "https://www.blitz.bg/svyat/v-sashch-zalovikha-migranti-ot-meksiko_news645686.html", "text": "В САЩ задържаха група от 12 мигранти от Мексико. Те са арестувани при опит да пресекат границата на Съединените щати. Това пише порталът Excelsior.   Опитът да се премине границата е направен в района на Тихуана. Мигрантите успели да се прескочат оградата, но в САЩ те незабавно са били арестувани от гранични патрули. Мигрантите от Хондурас са поискали от американския президент Доналд Тръмп да им позволи да останат в САЩ.", "date": "2018.12.14", "title": "В САЩ заловиха мигранти от Мексико"}
{"url": "https://www.blitz.bg/svyat/inkaso-avtomobil-razpilya-pari-na-magistrala-v-sashch-video_news645687.html", "text": "Инкасо автомобил разпиля пари на магистрала в американския щат Ню Джърси.   Инцидентът е предизвикал задръствания и катастрофи. Причината е, че инкасо автомобилът е бил спрял по средата на шосето и служители тръгнали да събират разпилените долари. Полицията призовава свидетели на инцидента да съдействат на разследването.", "date": "2018.12.14", "title": "Инкасо автомобил разпиля пари на магистрала в САЩ (ВИДЕО)"}
{"url": "https://www.blitz.bg/svyat/krizata-vv-venetsuela-ss-zloveshchi-izmereniya-veche-ne-mogat-da-pogrebvat-mrtvite_news645677.html", "text": "Кризата в социалистическата диктатура на Венецуела се задълбочава - обхваната от масов глад и липса на медицински материали - няма утеха дори за мъртвите, пише \"Фокс нюз\".  \"Това, което се случва, е средновековно. Хората \"наемат\" ковчези за погребенията, но ги връщат след церемонията. Същият ковчег се използва отново и отново, защото хората не могат да си позволят да си купят \", казва лидерът на венецуелската опозиция Хулио Борхес, който живее в изгнание в колумбийската столица Богота през последните девет месеца. \"И тогава те трябва да обвият тялото в пластмасови торби за самото погребение. Други нямат пари за гроб, така че заравят близките в задната си градина.\"  Борхес каза, че е \"наистина страховит\" проблемът за това как правилно да погребат мъртвите. Други венецуелци се съгласяват, че използването на \"общи гробове\" в задния двор, е станало нещо стандартно.  Един венецуелец, който желае името му да не бъде публикувано, описва внезапната смърт на баща си в столицата Каракас миналата седмица. Семейството нямало автомобил, за да откара тялото в моргата. Отнело повече от един ден, за да транспортират тялото.  И дори тогава семейството трябваше да каже сбогом на родителя - нямали пари за погребение и църковна служба, и се надявали тялото да бъде изгорено в някаква масова кремация. Превод: БЛИЦ    ", "date": "2018.12.14", "title": "Кризата във Венецуела със зловещи измерения - вече не могат да погребват мъртвите"}
{"url": "https://www.blitz.bg/svyat/voynata-na-balkanite-chuka-a-kosovo-si-pravi-armiya_news645694.html", "text": "Вчера се появи  . Днес пък се разбра, че  косовските депутати гласуват дали да дадат на малката балканска страна собствена армия, подкрепени от САЩ като символична демонстрация на независимост, която разпали напрежението с бившия враг Сърбия. Най-младата балканска държава понастоящем е охранявана от ръководени от НАТО мироопазващи войски, които са разположени там, откакто Косово се отдели от Белград в резултат на кървавата война през 1998-1999 г.  Новият закон предвижда Косовските сили за сигурност (КСС) постепенно да се превърнат в професионална армия от 5000 души.„Войници, поздравления за новите Ви задачи!“, заяви в навечерието на гласуването косовският президент Хашим Тачи пред състава на КСС. Той беше облечен във военна камуфлажна униформа. \"КСС се готови за нова роля и мисия\", добави той, като законът се очаква да премине без никакво пречки.  За косовските албанци армията е още един атрибут на тяхната независимост, която обявиха през февруари 2018 г. Днес тя е призната от повечето страни членки на ЕС и САЩ. \"Сега можем да кажем, че сме държава, защото няма държава без армия\", коментира пред АФП Скендар Арифи, 37-годишен фризьор в Прищина. \"Това е голяма радост за гражданите на Косово\", добавя 67-годишният пенсионер Хамзе Мехмети.  ", "date": "2018.12.14", "title": "Войната на Балканите чука, а Косово си прави армия"}
{"url": "https://www.blitz.bg/svyat/super-robot-se-okaza-chovek-v-kostyum-video_news645678.html", "text": "Високотехнологичен робот, представен на откриването на технологична конференция в гр. Ярославъл, се оказа мъж в костюм, съобщава Associated Press. Андроидът Борис демонстрирал танцувалните си умения и казал няколко реплики пред руската държавна телевизия \"Россия 24\", а снимачният екип го взел за истински и излъчил кадрите като пример за технологичните постижения на страната.   Скоро обаче в мрежата се появили снимки на робота, на които ясно се вижда вратът на човека вътре. \"Борис\" всъщност се оказал костюм, наречен \"Альоша\", продаван свободно от производителя Show Robots за 250 000 рубли (€3 314). В официален отговор от телевизия \"Россия 24\" обявяват, че са станали жертва на манипулация. Информацията за руския супер робот била публикувана първо в информационната агенция \"МБХ Медиа\", основана от политическия опонент на Путин Михаил Ходорковски.", "date": "2018.12.14", "title": "Супер робот се оказа човек в костюм (ВИДЕО)"}
{"url": "https://www.blitz.bg/svyat/prvi-snimki-18-na-mrtviya-dzhikhadist-okrvavil-strasburg-do-trupa-mu-ima-video_news645693.html", "text": ", който във вторник вечерта простреля смъртоносно трима и рани с огнестрелно и хладно оръжие 13 души в Страсбург, съобщи „Фигаро“. 29-годишният рецидивист бе заклещен в южния квартал Нюдорф, близо до мястото, където избяга с такси и бе видян за последно във вторник.  Полицията, жандармерията и спецчастите затегнаха обръча около него вчера следобед, когато блокираха квартала.   Той е стрелял срещу патрул от трима - двама мъже и една жена, на  улица \"Лазаре\", където явно се укривал. Полицаите отвърнали на огъня от патрулката и го елиминирали с първия куршум, съобщи Franceinfo. Нито един от тях не е пострадал в престрелката. Преследвачите попаднали на следите му след обаждане от жена, която разпознала издирвания от властите беглец. В. \"Паризиен\" пусна снимка, на която се вижда тялото на застреляния престъпник, а до него и пистолета му. „В 21 часа екип от специализираната бригада от трима служители на националната полиция засякъл един индивид, който се движел по улица „Дю Лазаре“, обясни вътрешният министър Кристоф Кастанер, който дойде на мястото на престрелката. „Той съответствал на описанието на издирвания от вторник вечерта. При опит да го задържат той се обърнал към полицаите, стреляйки. Те отвърнали и неутрализирали нападателя“, добави министърът, след което се обърна към полицаите и каза: \"Аз съм горд с вас!\" Полицаите бяха аплодирани и от събралите се на улицата пред загражденията десетки жители на квартала, разбрали за края на продължилата 48 ч. хайка за рецидивиста с над 20 присъди, пише Канал 3. Още преди ликвидирането на рецидивиста Кристоф Кастанер съобщи, че от петък коледният базар в Страсбург отново ще бъде отворен. „Животът, празникът, културата трябва да победят страха“, каза той. “Аз съм изключително признателен на силите на реда, че извадиха от строя терориста, за да не може повече да вреди. По този начин ще ни помогнат да се върнем към нормалния живот“, заяви кметът на Страсбург Ролан Риес пред микрофоните на LCI.  От полицейски източници стана ясно, че на няколко пъти жители на блокирания квартал Нюдорф са сигнализирали за убиеца, когото засичали на няколко пъти да броди сам по улиците, като се озъртал. Когато спецчастите пристигали на указаното място, той вече бил изчезнал. Последната престрелка с него била плод на случайна среща между беглеца и патрулиращи с кола полицаи. Те го зърнали на излизане от една къща, разпознали го и завили обратно. Тогава той стрелял към колата, но при ответния залп през спуснатите стъкла на патрулката бил ликвидиран на място.  ", "date": "2018.12.14", "title": "Първи СНИМКИ (18+) на мъртвия джихадист, окървавил Страсбург! До трупа му има... (ВИДЕО)"}
{"url": "https://www.blitz.bg/kriminalni/ekshn-kato-na-kino-v-sofiya-obrakha-i-otvlyakokha-mzh-a-posle-go_news645788.html", "text": "На 12 декември жител на столицата потърсил помощ в полицията,  след като бил ограбен  и отвлечен. Потърпевшият разказал, че  около 19.30 часа, докато паркирал личния си автомобил „БМВ“ пред жилището си, бил нападнат от трима непознати. Заплашили го с пистолет, привели го в безпомощно състояние, завързали го, отнели мъжката му чанта с пари, документи, часовник, ключове от дома му и други вещи. Качили го в техния автомобил, паркиран наблизо. Докато един от нападателите го пазел, другите двама влезли в жилището му с отнетите ключове, откъдето отмъкнали куфар, часовници и пари. Върнали се на паркинга и един от мъжете потеглил с колата на пострадалия в неизвестна посока. Вторият се качил при тях с „пазача му“ и също потеглил. Малко по-късно нападателите изоставили жертвата си на пътя при с. Казичене. Случайно преминаващ с автомобил мъж го видял и се е отзовал на молбата му да потърсят полиция. Светкавично стартирали оперативно- издирвателни и процесуално- следствени действия от екипи на СДВР. В рамките на разследването били установени и задържани извършителите на престъплението- трима мъже на 27, 38 и 45 години, криминално проявени и осъждани. Установено е, че двама от тях живеели на територията на столицата без адресна регистрация. След доклад на събраните материали в Софийска градска прокуратура тримата са привлечени като обвиняеми за престъпления по чл. 199 и 142 от НК. Наложени са им мерки за неотклонение „задържане под стража“ за срок до 72 часа.", "date": "2018.12.14", "title": "Екшън като на кино в София! Обраха и отвлякоха мъж, а после го..."}
{"url": "https://www.blitz.bg/obshtestvo/novi-podrobnosti-ot-mvr-za-kasapnitsa-v-sofiyskiya-kv-khristo-botev_news645796.html", "text": "Към 19.05 часа снощи в полицията е получен сигнал за инцидент в столичния кв. „Христо Ботев“. Според  първоначалната информацията, след конфликт, той е нападнал и нанесъл наранявания с хладно оръжие на три жени и дете, след което се е затворил в дома и отказал да го напусне.  На място незабавно били изпратени полицейски екипи от СДВР, Първо РУ и отдел „Специализирани полицейски сили, опазване и възстановяване на обществения ред“.   Екипи на Спешна помощ са откарали пострадалите в болнично заведение, където малко по- късно една от жертвите, 69- годишна, е починала от получените наранявания.  Другите две и детето след преглед и медицински манипулации са изписани за домашно лечение. Полицейски служители от специализираните полицейски сили успели да проникнат в жилището, неутрализирали и задържали нападателя - 24- годишен, син на една от пострадалите. На място е извършен оглед, образувано е досъдебно производство. Работата по случая продължава под надзора на Софийска градска прокуратура.       ", "date": "2018.12.14", "title": "Нови подробности от МВР за касапница в софийския кв. \"Христо Ботев\""}
{"url": "https://www.blitz.bg/kriminalni/kde-sa-im-mzhete-miski-i-uchitelki-pogolovno-pravyat-seks-s-uchenitsi-v-sashch_news644671.html", "text": "В Съединените щати бившата Мис Кентъки изпрати интимни снимки на 15-годишен ученик. Когато родителите на момчето забелязали кореспонденцията, отишли в полицията и жената била арестувана.   28-годишната жена е изправена пред глоба от около 100 хиляди долара и максимален срок на лишаване от свобода до 20 години.  Същевременно отново учителка от средното училище бе осъдена на затвор за развращаване на ученик. 25-годишната Александрия Калюжий и 14-годишното момче се срещнали в социалните мрежи през лятото на 2017 г. Първо учителката изпратила на тийнейджъра разголени снимки, а след това започнали романс, пише \"Дейли мейл\".  Двамата често правели секс в гората и по гаражите, докато един ден били пипнати от роднина на ученика. След като представители на училището се включили в ситуацията, тийнейджърът започнал да отрича да има нещо между него и Александрия.  По време на процеса учителката била изпратена в местния затвор, откъдето била освободена под гаранция от 75 хиляди долара.  Третият случай е свързан със секс между 27-годишна учителка и отново 14-годишен младеж. Стефани Питърсън не просто изпращала снимки на ученика, а правила секс с него. Тя е призната за виновна, пише \"Дейли Стар\".   Младежът посещавал преподавателката в дома й, когато съпругът й бил на работа. След като този февруари избухнал скандалът около техните отношения, Стефани поискала от тийнейджъра да премахне всички клеветнически материали, включително кореспонденцията им.  По-късно учителката отбеляза, че връзката с момчето е най-лошото решение в живота й, но любовта към него просто объркала главата й. Съпругът на Стефани се развел с нея, щом научил за нейните изневери. Сега Питърсън чака окончателната си присъда. Превод: БЛИЦ  ", "date": "2018.12.14", "title": "Къде са им мъжете?! Миски и учителки поголовно правят секс с ученици в САЩ"}
{"url": "https://www.blitz.bg/obshtestvo/prokuraturata-s-novi-podrobnosti-za-tragediyata-s-shefa-na-kat-kazanlk_news645799.html", "text": "Апелативна прокуратура-Пловдив разпространи нови подробности за смъртта на шефа на КАТ-Казанлък. По повод запитвания от медии ви уведомяваме, че Районна прокуратура-Казанлък ръководи разследване по досъдебно производство за престъпление по чл. 127 ал. 1 от Наказателния кодекс – който, по какъвто и да е начин, подпомогне или  склони другиго към самоубийство и последва такова.  На 14 декември 2018 г., край с. Бузовград, общ. Казанлък, в личния си лек автомобил е бил намерен Т.Н., на 44 г., като е установено, че той е починал от прострелване в слепоочието с огнестрелно оръжие.  В хода на досъдебното производство ще се събират доказателства по установяване на всички факти и обстоятелства по случая.  В момента се извършва оглед на местопроизшествие от следовател  в Окръжен следствен отдел при Окръжна прокуратура –Стара Загора, като участва и съдебен лекар. По досъдебното производство предстои назначаване на съдебно-медицинска и балистична експертизи, събиране на гласни и писмени доказателства и други действия за установяване на цялостната фактическа обстановка.  На местопроизшествието са Дичо Атанасов, окръжен прокурор на гр. Стара Загора, и Таня Димитрова, районен прокурор на гр. Казанлък.      По-късно криминалисти след извършване на необходимите експертизи доказаха, че полицаят се е самоубил с личното си оръжие. Трупът е бил в личния му автомобил мерцедес, а смъртта е настъпила вследствие огнестрелна рана, съобщи директорът ОД на МВР Стара Загора ст. комисар Георги Хаджиев, който пътува към мястото.     Според някои от първоначалните версии за случая, Тодор Николов е изчезнал заедно и със служебното си оръжие.   Селото е в шок от новината са смъртта му. Кметът Михаил Янушев определи покойния Тодор Николов като добър човек: \"Това е наистина голяма трагедия и това, което в момента разбрах, че се е случило. Беше човек харизматичен, който би помогнал на всеки един и е помагал и в същото време беше голям професионалист в своята работа\", заяви той, цитиран от БНР.  По-рано днес директорът на полицията в Стара Загора старши комисар Георги Хаджиев отхвърли версията за  връзка между изчезването на начаника на \"Пътна полиция \" и разпитите през седмицата на негов подчинен от сектор \"Вътрешна сигурност\": \"Колегите от \"Вътрешна сигурност\" работиха по документиране на престъпление и провеждане на процесуално-следствени действия за унищожаване и повреждане. Тук не става въпрос за корупционно престъпление или престъпение по служба. Точно поради тази причина не бих искал да правя каквато и да е връзка между двата случая\".       Старши комисар Георги Хаджиев обясни по-рано: \"Вчера колегите от РУ Казанлък са обходили абсолютно всички маршрути, за които ние имаме данни евентуално, че могат да бъдат посетени от колегата. Предстои днес да бъдат планирани и допълнително проведени издирвателни мероприятия. Ще бъдат проверени абсолютно всички камери на входовете и изходите на град Казанлък. Последната информация, която имаме, е един проведен разговор вчера около 16.20 часа. Оттогава и трите телефона, за които ние имаме информация, са изключени. Ще бъдат проверени абсолютно всички маршрути по движението и на неговия автомобил\".  Беше сформиран оперативен щаб, който проведе издирвателни действия веднага след подадения от сестрата на Тодор Николов сигнал за изчезването му в сряда. Липсват служебното оръжие – пистолет \"Макаров\" и личният автомобил на Николов. Мобилните му телефони са изключени, заяви директорът на полицията в Стара Загора старши комисар Георги Хаджиев. Днес предстои да бъдат прегледани записите от видеокамери от възлови места в Казанлък и района.  Нямаше данни Николов да е напуснал страната.   Тодор Николов е в системата на МВР повече от 10 години. Няма практика обаче полицаите да преминават през психотестове. Това се прави само при назначаването им на работа, поясни комисар Хаджиев: \"На психопреглед се минава, когато се постъпва на работа в МВР. Нямаме такива периодични прегледи. Ние имаме психолог в Областната дирекция и когато се налага, не е никакъв проблем психологът да отиде и да беседва. Включително в момента вървят и програми за борене на стреса сред служителите\". Комисар Хаджиев отхвърли версията да има връзка между изчезването на началника на Пътната полиция и разпитите по-рано тази седмица на негов подчинен от сектор \"Вътрешна сигурност\". Дни преди изчезването Тодор Николов е споделил, че има проблеми със сърцето и му предстоят по-сериозни прегледи. Сигналът в полицията за изчезването на Николов е подаден от сестра му. За момента няма данни за престъпление, обясниха източници от МВР. ", "date": "2018.12.14", "title": "Прокуратурата с нови подробности за трагедията с шефа на КАТ-Казанлък"}
{"url": "https://www.blitz.bg/obshtestvo/okrzhniyat-prokuror-na-stara-zagora-sobshchi-ima-li-prestplenie-v-smrtta-na-shefa-na-kazanlshkiya-kat_news645810.html", "text": "Началникът на пътна полиция в Казанлък Тодор Николов се е самоубил с изстрел в слепоочието със служебния си пистолет \"Макаров\". Това съобщи окръжният прокурор на Стара Загора Дичо Дичев.   По повод запитвания от медии ви уведомяваме, че Районна прокуратура-Казанлък ръководи разследване по досъдебно производство за престъпление по чл. 127 ал. 1 от Наказателния кодекс – който, по какъвто и да е начин, подпомогне или  склони другиго към самоубийство и последва такова.  Той е починал от прострелване в слепоочието с огнестрелно оръжие.  В хода на досъдебното производство ще се събират доказателства по установяване на всички факти и обстоятелства по случая.  В момента се извършва оглед на местопроизшествие от следовател  в Окръжен следствен отдел при Окръжна прокуратура –Стара Загора, като участва и съдебен лекар. По досъдебното производство предстои назначаване на съдебно-медицинска и балистична експертизи, събиране на гласни и писмени доказателства и други действия за установяване на цялостната фактическа обстановка.  На местопроизшествието са Дичо Атанасов, окръжен прокурор на гр. Стара Загора, и Таня Димитрова, районен прокурор на гр. Казанлък.   Тодор Николов е намерен прострелян в автомобила си близо до Бузовград. В момента тече оглед на мястото на  инцидента. То е в близост до напоителен канал с вода, идваща от язовир Копринка. Информацията за изчезването му беше разпространена в четвъртък. Той е разведен и живеел със сестра си в Бузовград. Именно тя подала сигнал за изчезването му. Освен това се оказа, че липсва служебното му оръжие от касата. ", "date": "2018.12.14", "title": "Окръжният прокурор на Стара Загора съобщи има ли престъпление в смъртта на шефа на казанлъшкия КАТ!"}
{"url": "https://www.blitz.bg/obshtestvo/kamera-v-politseyska-kola-razplita-sluchaya-v-sandanski-kak-uniformen-bie-17-godishen_news645818.html", "text": "Полицай от Сандански е употребил неправомерна физическа сила спрямо задържан непълнолетен и в момента ОДМВР – Благоевград извършва детайлна проверка по случая – това призна вчера министърът на вътрешните работи Младен Маринов в отговор на питането на депутата Антон Кутев имало ли е на 23 ноември в курортния град полицейско насилие над непълнолетен, или не.  Случаят беше оповестен от БСП, където бил подаден сигнал от Конфедерация за защита правата на децата. Според него битото момче е 17-годишният джудист Юлиян Б.Б., който до такава степен бил бит от униформен, че в издадената му съдебномедицинска експертиза са изброени повече от 20 рани по цялото тяло.  Инцидентът става на улицата в Сандански около 19,45 часа. Юлиян заедно с още едно момче и 2 момичета, на възраст 13-17 г., с които били на спортен лагер в санаториума в Сандански, попадат в конфликт с цивилния полицай Добри Панайотов, шофиращнеобозначен автомобил. Панайотов казал на 4-мата, които ходели по пътното платно, да се качат на тротоара, за да не пречат на останалите участници в движението, но Юлиян се ядосал и започнал да го обижда. Шофьорът веднага се обадил на колегите си в полицейското управление в Сандански и 2 минути по-късно на място пристигат нарядите по опазване на обществения ред и контрол на пътното движение. Джудистът започнал да обижда и тях и дори приканил униформените служители да отиват при него един по един и да се бият.  Според министър Младенов при задържането му 17-годишният оказал яростна съпротива. На следващия ден му е съставен акт за административно нарушение съгласно Указа за борба с дребното хулиганство, а административнонаказателната преписка е докладвана на прокуратурата и внесена в Районен съд – Сандански за разглеждане. В съдебна зала Юлиян, който има криминална регистрация за кражба и наркотици, изразил съжаление за случилото се и се извинил на униформените за обидите, които отправил към тях.  Дежурният съдия Рая Манолева го признава за виновен, но поради непълнолетието му материалите са изпратени на местната Комисия за борба срещу противообществентите прояви на малолетни и непълнолетни.  От отговора на министъра става ясно, че от ОДМВР - Благоевград са предприели \"незабавни действия за извършване на проверка” по случая: снети са допълнително писмени сведения от служителите, отзовали се на мястото на инцидента, установени са и преки очевидци, които също са били разпитани. Разпитани от началника на ПУ – Сандански Борис Щурков и от проверяващите от ОДМВР – Благоевград са полицаите, които по това време са били на смяна – Витанов, Полков и Дуков. Изискани са записи от дирекция „Вътрешна сигурност” на МВР и са прегледани видеофайлове от Автоматизираната информационна система „Видеозаснемане на пътен контрол” /АИС ВПК/, монтирана в служебния автомобил. При прегледа на видеофайла ясно се виждало фактическото задържане на нарушителя и там не била установена неправомерна употреба на физическа сила и помощни средства спрямо задържаното лице. При прегледа на видеофайловете от АИС ВПК, монтиран в служебен автомобил, паркиран пред сградата на полицията, обаче проверяващите видели, че непосредствено преди входа на сградата срещу младежа е употребена физическа сила от техен колега.  След приключване на проверката от страна на ОДМВР – Благоевград и установяване самоличността на служителя, допуснал нарушение на служебната дисциплина, срещу него ще бъде образувано дисциплинарно производство по чл. 207 от ЗМВР, категоричен е министър Маринов.  ", "date": "2018.12.14", "title": "Камера в полицейска кола разплита случая в Сандански как униформен бие 17-годишен"}
{"url": "https://www.blitz.bg/kriminalni/obrat-sheft-na-kat-kazanlk-bil-podtiknat-da-se-samoubie-do-tyaloto-sa-otkriti-mnogo-pari_news645822.html", "text": "Окръжна прокуратурата Стара Загора работи по версията, че 44-годишният началник на КАТ – Казанлък Тодор Николов е бил подтикнат да се самоубие. Засега от неизвестно лице, съобщава bTV.   На местопроизшествието освен личния автомобил и служебното оръжие на 44-годишния мъж, в канала язовир „Копринка” край Бузовград са открити пачки пари с различен номинал и кожен калъф с оръжие, вероятно незаконно. Няма как следите на парите да бъдат проследени, защото липсват отпечатъци. Същото се отнася до калъфа и незаконното оръжие, открити във водата. Няма данни срещу бившия шеф на КАТ да са водени разследвания за корупция и злоупотреби. Тялото на 44-годишния Николов беше открито днес в ранния следобед недалеч от родното му село Бузовград.  Снимка: btvnovinite.bg      На мястото е открит и личният автомобил на Николов, както и служебното му оръжие. Мъжът е прострелян с един изстрел в слепоочието.  Хората в родния на Николов Бузовград са в шок и не вярват, че сам е посегнал на живота си. Кметът на селото Михаил Янушев пристигна лично на мястото, след като научил, че тялото е открито.  Снимка: btvnovinite.bg  „Това е наистина голяма трагедия. Беше човек харизматичен, който би помогнал на всеки един и е помагал. В същото време беше голям професионалист в работата си”, каза Янушев.  „Снощи като чух по телевизията плаках. И сега съм готова да плача за него. За мен Тошко е много добър. Нищо не е казал – има ли проблем, няма ли”, разказа Иванка Желязкова, съседката на починалия началник на КАТ. Други съседи разказаха, че Николов не е имал конфликт с никого в селото.  Инспектор Красимир Пешев от пътната полиция в Казанлък е сред последните, разговаряли с полицейския началник два дни преди трагичната развръзка. „Сутринта той имаше ПТП на Мъглиж с пострадали хора и в тая връзка разговаряхме. След това се видяхме около 13:30 ч. Коментирахме само служебни теми. Лично аз не съм забелязал конкретна промяна в него”, разказа Пешев. На този етап не се знае какво е накарало Николов да изчезне внезапно с личния си автомобил и служебното си оръжие. Едно от предположенията са здравословни проблеми. „Просто имал сърдечни проблеми и му предстоят прегледи. Но нищо от това не е свързано със служебните му задължения”, каза началникът на РПУ – Казанлък Стойчо Крачолов. Работата по случая продължава.", "date": "2018.12.14", "title": "Обрат: Шефът на КАТ – Казанлък бил подтикнат да се самоубие, до тялото са открити много пари"}
{"url": "https://www.blitz.bg/zdrave/d-r-khristo-khristov-obyasni-koga-se-operira-diskovata-kherniya_news645745.html", "text": "По повод на читателски въпроси разговаряме с д-р Христо Христов, д.м., неврохирург, тясно специализирал в областта на гръбначномозъчната  хирургия: минимално инвазивното лечение на гръбначна болка, хирургично лечение на дискови хернии, гръбначни стенози, листези, сколиози и гръбначномозъчни тумори и травми.   Д-р Христов е началник на сектор в Университетска болница “Св. Иван Рилски” - София. През 2010 г. защитава дисертационен труд на тема: “Хирургично лечение на дегенеративна лумбална стеноза и нестабилност - постоперативни резултати”. Той е член на Европейската неврохирургична асоциация, на AO “Spinе” и на “Spinе Experts Group”. Участвал е във внедряване на редица съвременни оперативни и минималноинвазивни методи за лечение на гръбначномозъчни заболявания през своя над двадесетгодишен опит като неврохирург.  Кои са най-често срещаните гръбначни заболявания? Кое е характерното за всяко от тях - причини, симптоми, рискови фактори? Кой е правилният избор за лечение и кога операцията е неизбежна? Кои са основните оперативни процедури при тези заболявания? Защо за толкова разпространената хронична болка понякога няма ясна причина и как се лекува тя?", "date": "2018.12.14", "title": "Д-р Христо Христов обясни кога се оперира дисковата херния"}
{"url": "https://www.blitz.bg/zdrave/fitoterapevt-posochi-kakva-khrana-tryabva-da-priemame-sled-opredelena-vzrast_news645746.html", "text": "По-възрастните хора най-вероятно са чували не веднъж и два пъти стандартната медицинска присъда: “Какво искате - старост!”. Така лекарите “успокояват” възрастните хора, отговаряйки на въпроса им за причините за болестта им. Очевидно лекарите смятат, че с това изчерпват всичко: доживял си до старостта - приеми я за даденост, не се оплаквай, а спокойно си изживей отредените ти от природата години. Но какво всъщност се случва с човешкото тяло през годините? Защо така бързо отлитат годините? Малко от хората могат да се примирят с бързо настъпващата средна възраст, а след това - с пенсионната. Душата ни, както в такива случаи обичаме да казваме, си остава млада още дълго време.   “Но най-важното все пак е отношението на самия човек към себе си”, подчертава проф. д-р Сергей Туришчев, известен фитотерапевт. И не е толкова важно дали човек е богат или беден. Важното е да се храним с обикновена, родна храна. А да “коригираме” здравето си, да поддържаме организма си на приемливо ниво, ще ни помогнат спомагателните средства, които буквално растат под краката ни.", "date": "2018.12.14", "title": "Фитотерапевт посочи каква храна трябва да приемаме след определена възраст"}
{"url": "https://www.blitz.bg/zdrave/nikoga-ne-zapochvayte-tezi-dieti-ako-vi-e-mil-zhivott-nay-golemite-strannosti-pri-otslabvaneto_news645493.html", "text": "През цялата история идеалите на човешкото тяло са се променили няколко пъти. Преди време е било модерно да имаш пищна фигура, но в последно време да си слаб е по-популярно. Ето защо милиони хора се опитват отчаяно да станат по-тънки, без да се страхуват да използват дори и най-екстремните методи.   Лекарите отдавна са отчетели много нискокалорични диети, което ви позволява да отслабнете. Някои от тях са ефективни и безопасни. Но има и други методи, които могат да бъдат опасни за здравето. Представяме на вашето внимание избор от най-странните диети, измислени от човека. Сред тях са и остарели и все още популярни методи за отслабване.  Диета с оцет Известният английски поет Байрон става популярен не само заради стиховете си, но и поради оригиналния метод за отслабване. Като благородник, той търси различни начини за поддържане на хармонията в тялото си. Менюто му обаче е доста странно. Поетът се е хранил изключително с ниско-въглехидратни храни, пиел е само газирана вода. Но любимото му ястие е било напоени с оцет картофи. Той бил толкова свикнал с този вкус, че дори добавял малко оцет към водата. ", "date": "2018.12.14", "title": "Никога не започвайте тези диети, ако ви е мил животът - най-големите странности при отслабването"}
{"url": "https://www.blitz.bg/svyat/strashna-napast-nalazi-vashington_news645843.html", "text": "Вашингтон бе залят от плъхове, след като популацията им нарасна неимоверно заради меката зима. С увеличаването на броя на гризачите, американската столица се нареди на 4-то място в страната по брой на плъхове. Преди нея се намират Ню Йорк, Лос Анжелис и дългогодишният шампион Чикаго.   Тази класация е създадена от американска компания за контрол на вредителите и се базира на броя на нови търсения на услугата за борба с плъхове, пише vesti.bg.  Вашингтон все още не се е прочул с чудовищата в тунелите на метрото си, така както Ню Йорк, но клип от охранителни камери показва как плъх пуска противопожарната аларма, за да опразни жилищна сграда. Андре Питман, служител в здравното министерство споделя и за други неподозирани заложби на гризачите. Плъховете се адаптират към всичко. Те са като истински гении, казва той. Властите се опитват да запазят популацията им под контрол по всякакъв начин. Използват неща като сух лед и отрови, но нищо от това не дава особен ефект. Марк Екенвиля, заместник-председател на консултативната комисия за добросъседство описва проблема като „безкрайна война”.", "date": "2018.12.14", "title": "Страшна напаст налази Вашингтон"}
{"url": "https://www.blitz.bg/obshtestvo/regioni/progovori-otseleliyat-sled-uzhasyavashchiya-intsident-v-tunela-echemishka-video_news645830.html", "text": "За първи път след обвиненията за смъртта в тунела \"Ечемишка\" говори оцелелият при инцидента. Николай Николов се връща към фаталния 5 февруари 2017 г., когато метална осветителна конструкция се откачи и затисна колата му. При инцидента загина сестра му.   Николай признава, че е бесен на институциите в лицето на АПИ заради бездействието. За прокуратурата са бездействали двама бивши шефове в Пътната агенция - Лазар Лазаров и Дончо Атанасов. С обвинение са още четирима служители. Заключението на експертите е, че проблем с конструкцията на тунела е имало още от 2010 г, съобщава Нова телевизия. Според Николай вината за инцидента ще се размие. „С днешна дата мисля, че няма да има пак виновни, защото са много хора и не мога да осъдят всички”, смята той. Затова и не чака правосъдие. Вярва, че Господ го е запазил жив. Срещата пред тунел \"Ечемишка\" го връща в деня на трагедията. Шест месеца му отнело да мине пак през тунела. За година и 10 месеца след смъртта на сестра му казва, че се е отчуждил от света. Сили да се върне към него му дали близките.   ", "date": "2018.12.14", "title": "Проговори оцелелият след ужасяващия инцидент в тунела \"Ечемишка\" (ВИДЕО)"}
{"url": "https://www.blitz.bg/politika/petya-avramova-razkri-koga-shche-bde-zavrshena-magistrala-khemus_news645823.html", "text": "Електронните винетки се пускат в продажба в понеделник, като ще може да бъдат закупени и в сайта bgtoll.bg. Могат да бъдат закупени и от всички пунктове, в които досега се продават. Това каза в предаването \"Лице в лице\" по БТВ министърът на регионалното развитие и благоустройството Петя Аврамова.   Електронната винетка е и първият етап от въвеждането на тол системата на 16 август догодина. Дотогава всички товарни автомобили ще използват електронната винетка. Всички закупени винетки със срок и 2019 година ще важат, като има възможност да бъдат конвертирани в електроенен вариант, заяви Аврамова. Тя уточни, че по всички пътища и в областните пътни управления ще бъдат разположени апарати за самотаксуване. По думите ѝ отпуснатите на последното правителствено заседание над 1,3 млрд. лева за строителството на магистрала \"Хемус\" са много хубава новина за всички, които ползват републиканската пътна мрежа и по-конкретно за Северна България. До Велико Търново магистралата ще бъде гарантирана с тези средства. Остават около 90 километра до Варна, които трябва да се осигурят през следващите години. До 2024 година трябва да имаме цялостна магистрала от София до Варна, посочи регионалният министър. Петя Аврамова коментира и протеста на строителите, като заяви, че е категорично против да се поставят под един знаменател всички в който и да е бранш, и да бъдат заклеймявани като хорта, които не работят качествено. Напротив, има много компании, които работят добре, а и самата строителна камара има вътрешна саморегулация и се изчистват тези, които не работят добре, добави тя. Проверка на качеството винаги може да бъде поискана, ние сме задължени да даваме отчет на хората какво се строи. Против съм обаче да се правят изводи и квалификации преди такава проверка да бъде направена, каза още Петя Аврамова.", "date": "2018.12.14", "title": "Петя Аврамова разкри кога ще бъде завършена магистрала \"Хемус\""}
{"url": "https://www.blitz.bg/obshtestvo/stolitsa/eto-go-silvestr-ot-stolichniya-kvartal-khristo-botev-koyto-prevrna-doma-si-v-kasapnitsa-snimki_news645812.html", "text": "Стана ясна самоличността на мъжа, който снощи нападна с брадва близките си, а след това се заключи в дома си. 27-годишният Силвестър Стоилов е атакувал баба си, майка си, сестра си и 10-годишно момиченце, след като изпаднал в истерия след конфликт.  По-рано днес 70-годишната жена издъхна. Тя била с черепно-мозъчна травма. Една от жените е с фрактура на ръката, а другата – с контузни рани на челото.  Младият мъж все още е в столичния арест.   Съседите на семейството са шокирани от случилото се. Един от тях бе категоричен, че толкова добро дете като Силвестър нямало в квартала. Той бил трудолюбив и спокоен, грижел се за семейството си, съобщава Bulgaria ON AIR.  \"Болест ли е това, какво е станало - не мога да ви кажа. Целият квартал се чуди и не може да повярва на тия неща\", заяви съседа.  Силвестър не пиел и не пушил. Преди две седмици обаче бил нападнат пред дома си. Събитието отключило психически проблеми у момчето, които лекарите преценили, че трябвало да се потискат с медикаменти. Ала той не искал да ги пие.  ", "date": "2018.12.14", "title": "Ето го Силвестър от столичния квартал \"Христо Ботев\", който превърна дома си в касапница (СНИМКИ)"}
{"url": "https://www.blitz.bg/obshtestvo/shvetsiya-s-nova-oferta-za-gripen-tozi-pt-predlaga_news645821.html", "text": "Швеция е представила подобрената си оферта за изтребители „Грипен“ пред българското Министерство на отбраната. Това обяви директорът „Експорт и международни отношения“, Агенция за отбранително имущество на Швеция (FMV) Йоаким Валин. По-рано стана ясно, че офертата за американските изтребители Ф-16 е била подобрена.   В официално становище на шведското правителство във връзка с подадената подобрена оферта за нови изтребители Gripen C/D за българските ВВС се казва:   „В петък, 14 декмври 2018 г., Швеция представи подобрената си оферта пред българското Министерство на отбраната. Шведското правителство е оптимизирало офертата за Gripen и вече предложението е за 10 изтребителя, а не за 8. Това значително ще подобри оперативните способности на Българските ВВС. Оптимизираната оферта покрива всички задължителни изисквания на България, тя е в рамките на зададения бюджет и първите изтребителище бъдат доставени до 24 месеца след подписването на договора“. ", "date": "2018.12.14", "title": "Швеция с нова оферта за \"Грипен\", този път предлага..."}
{"url": "https://www.blitz.bg/obshtestvo/stolitsa/zam-kmett-chobanov-obyasni-kakvo-shche-se-sluchi-s-banite-v-sofiya_news645824.html", "text": "Още през 90-те години е решено Централната минерална баня да стане музей. През 80-те те години баните излизат от употреба. От 10 години се коментира какво да се прави със сградата и е обявена обществена поръчка за модернизация на сграда. Поръчката е възложена на доказал се архитект. Това каза зам.-кметът на Столична община доц. Тодор Чобанов в предаването „Лице в лице“ по БТВ.   С минералната вода не може да се правят експерименти и да се спира, тъй като може да промени притока си и да я загубим. Има чешмички пред банята, които нямат достатъчен дебит на минерална вода. Това каза експертът Хари Натов. Чобанов допълни, че банята в Панчарево работи. На банята в Банкя се прави ремонт. Банята в Овча купел ще бъде СПА център. Ще търсим възможност минералните извори в Горна баня да се ползват свободно. София е уникален град, с голямо минерално богатство. От хилядолетия имаме свободен достъп до това благо, има свободен достъп до лечение, каза още зам.-кметът на София.", "date": "2018.12.14", "title": "Зам. кметът Чобанов обясни какво ще се случи с баните в София"}
{"url": "https://www.blitz.bg/obshtestvo/inspektoratt-na-vss-podkhvashcha-panov-za-proverkata-sreshchu-apelativniya-spetssd_news645825.html", "text": "Съдийската колегия на Висшия съдебен съвет предаде председателя си и шеф на ВКС Лозан Панов на Инспектората на ВСС. Искането им е инспекторите да проверят и да кажат дали Панов е накърнил независимостта на съдебната власт, като е разпоредил проверка в апелативния спецсъд по делата за мерките за неотклонение на подсъдимите за подкуп в големи размери бивша кметица на столичния район „Младост“ Десислава Иванчева и заместничката й Биляна Петрова, пише \" \".   Предложението за изпращането на въпроса в ИВСС бе на представляващия ВСС Боян Магдалинчев. До него се стигна, след като 11 апелативни спецсъдии, сред които и председателят им Георги Ушев, поискаха да се отговори дали разпоредената от Панов проверка е тенденциозна и редно ли е изобщо да се прави насред течащото дело срещу Иванчева и Петрова. 7 от кадровиците на Темида подкрепиха предложението на Магдалинчев.  Останалите 6 подкрепиха алтернативно предложение – съдийската колегия да остави без решение исканията за отговори на спецсъдиите.", "date": "2018.12.14", "title": "Инспекторатът на ВСС подхваща Панов за проверката срещу апелативния спецсъд"}
{"url": "https://www.blitz.bg/svyat/slzotvoren-gaz-v-budapeshcha_news645674.html", "text": "Унгарската полиция използва сълзотворен газ в четвъртък вечерта в центъра на Будапеща, за да възпре агресивни протестиращи, които се опитаха да влязат в сградата на унгарския парламент. Ескалацията на напрежението започна след атака на маскирани младежи срещу полицейските кордони. Това съобщиха от MTI.   В Будапеща от сряда, хиляди протестират срещу промените в трудовото законодателство. Парламентарният вот предизвика масово възмущениесред унгарските младежи, които излязоха по улиците с мирни протести. За нещастие някои маскирани активисти се опитаха да провокират полицията. По улиците в столицата бяха изведени полицейски и специални войски, много пътища бяха блокирани.", "date": "2018.12.14", "title": "Сълзотворен газ в Будапеща"}
{"url": "https://www.blitz.bg/layfstayl/skorost/kakvo-da-napravi-shofort-za-sekundi-za-da-se-spasi-ot-chelen-udar_news644996.html", "text": "По време на курсовете бъдещите шофьори получават базови знания да усвояват начални навици как да тръгват от място с колата, да превключват скоростите, на натискат спирачката, да вземат завой и т.н.   Но какво трябва да правят в екстремна ситуация, когато от насрещното със скоростта на торпедо към вашата кола лети друг автомобил, автобус или камион, уви, не разказват.   За съжаление по родните пътища все повече зачестяват смъртоносни ситуации, които поставят в шах опитни шофьори, а какво остава за новобранците.   Какво трябва първо да направи шофьорът при директна и неминуема заплаха от челен удар - да набие спирачки или да бяга. Ако тръгне да спира, как да го направи? Ако тръгне да бяга - накъде?  ", "date": "2018.12.14", "title": "Какво да направи шофьорът за секунди, за да се спаси от челен удар"}
{"url": "https://www.blitz.bg/obshtestvo/sinoptitsite-ss-smrazyavashcha-prognoza-ochakva-ni-tezhk-uikend-karta_news645759.html", "text": "Утре, в северозападните райони и по поречието на Дунав е в сила жълт код с предупреждение за поледица. През следващото денонощие ще се задържи облачно, с превалявания предимно от дъжд, в северните и планинските райони – от  сняг. Ще духа слаб югоизточен, в крайните северни и източни райони - умерен източен вятър. Минималните температури ще са между минус 2° и 3°, по-високи по морския бряг; максималните ще са от около 0° на места в северозападните, до 10-12° в крайните югозападни райони и южното Черноморие, съобщава bTV.  В неделя и понеделник валежите ще са на повече места в страната. В крайните северозападни райони, където ще духа слаб до умерен северозападен вятър и температурите ще са близки до 0°, ще превалява сняг.  В останалата част от страната вятърът ще е югоизточен, умерен, в Източна България силен, температурите ще са високи и преваляванията ще са от дъжд.  Във вторник и сряда от североизток, по-късно и от север, ще нахлува студен въздух. Ще преобладава облачно време, на места с превалявания, вече в повечето райони от сняг. В Източна България ще бъде и ветровито.       ", "date": "2018.12.14", "title": "Синоптиците със смразяваща прогноза: Очаква ни тежък уикенд! (КАРТА)"}
{"url": "https://www.blitz.bg/obshtestvo/planinskite-spasiteli-nakrak-dramatichna-situatsiya-v-pirin_news645826.html", "text": "Планинската служба започна операция за спасяването на младия ентусиаст, който тръгна на поход в Пирин вчера без храна и вода, съобщава БНТ.  Цветан Найденов не е успял да достигне крайната си цел Банско, тъй като ситуацията в планината се е усложнила заради обилния снеговалеж тази нощ. Младият мъж потърсил помощ от спасителите този следобяд, когато се почуствал крайно изтощен. Операцията е започнала, след като той е подал сигнал, че бедства. Екипът от Сандански е тръгнал да го търси в планината над Ощава, където Цветан е посочил, че се намира.  Вече 36 часа той е в планината без провизии. Вода е успял да си набави, не се знае обаче дали се е хранил с нещо.", "date": "2018.12.14", "title": "Планинските спасители накрак драматична ситуация в Пирин"}
{"url": "https://www.blitz.bg/obshtestvo/zdraveopazvane/rektort-na-su-problemt-s-bolnitsa-lozenets-se-reshi-s-dumite-na-borisov_news645827.html", "text": "Днес проблемът се реши с думите на премиера, но досега той съществуваше. Това каза в предаването \"Още от деня\" по БНТ ректорът на Софийския университет \"Св. Климент Охридски\" проф. Анастас Герджиков по повод казуса с проекта за превръщането на бившата правителствена болница \"Лозенец\" в детска. Припомняме, че днес премиерът Борисов заяви, че управляващите ще променят решението си и болницата ще остане университетска.   Вече му благодарих за разбирането и за това мъдро решение. Съгласен съм с него, че не бива да наричаме която и да е болница правителствена, защото контингентът на болниците е много по-обширен, заяви проф. Герджиков. Важното е, че казва, че университетската болница няма да се закрива и че остава университетска, добави той. Важно беше едно такова решение да се обмисли добре. Вчерашният дебат в здравната комисия беше полезен. Този дебат трябваше да се проведе преди да бъде взето каквото и да е решение, посочи ректорът на СУ. Не искахме да се закрива една болница, която работи добре и която е учебно-клиничната база на Софийския университет. Ако 17 от 18-те отделения бяха пратени на други места, преподавателите щяха да се пръснат, някои от тях и в чужбина, и нямаше как да преподават при нас, каза още проф. Анастас Герджиков. Той уточни, че на академичен съвет, който трябва да се проведе в сряда, ще предложи да бъде оттеглена готовността за стачни действия.", "date": "2018.12.14", "title": "Ректорът на СУ: Проблемът с болница \"Лозенец\" се реши с думите на Борисов"}
{"url": "https://www.blitz.bg/kriminalni/kakva-e-osnovnata-versiya-za-samoubiystvoto-na-shefa-na-kazanlshkiya-kat-nishchyat-koruptsiya-i-prikrivane-na-sledi_news645828.html", "text": "Служителят на полицията в Казанлък бе намерен в автомобила си с входно-изходна рана на дясното слепоочие, със съответното оръжие, за което в момента правим справка – очевидно това е служебно зачисления му пистолет Макаров”. Това каза пред журналисти Окръжният прокурор на Стара Загора Дичо Атанасов по повод намереното в района на село Бузовград тяло на обявения за издирване началник на КАТ – Казанлък Тодор Николов, предаде „Фокус”.  Прокурор Атанасов поясни, че на този етап няма как да се знаят причините за това в зоната на самото произшествие, в близост до утайника на язовир „Копринка”, да се намират четири пет пачки с различен номинал банкноти, кутийки с боеприпаси за пистолет – патрони и кожен кобур с намиращ се вътре револвер. „На този етап предполагаме, че това е вероятно незаконно оръжие. Каква връзка имат със самото прострелване, на този етап не можем да кажем, но това е една обективна находка при извършения оглед на местопроизшествието, което само по себе си навява на мисълта, че има връзка с това деяние.  Дали става въпрос за някакво корупционно деяние, с опит за прикриване на следи, или нещо друго, тепърва ще изясняваме”, каза окръжният прокурор. Атанасов поясни още, че не може да бъде уточнена сумата на намерените пари, като те са открити във водата, има банкноти с номинал 100, 20 и 10 лева, а също валута. Тепърва ще се прави оглед на веществени доказателства и ще бъдат изброени и описани всички банкноти, с номинал и серия. Окръжният прокурор на Стара Загора каза също, че на този етап по случая няма данни за убийство, защото при самия оглед пистолетът е бил в ръката на Николов.  „Но за да бъдем категорични в тази насока, трябва да бъдат изготвени съответната балистична и техническа експертизи, които ще изяснят дали в действителност той е стрелял, от какъв ъгъл и дали с това оръжие е произведен изстрелът. В автомобилът е намерена една единствена гилза. Пистолетът беше в положение зареден”, отбеляза той. Дичо Атанасов съобщи още, че на този етап по случая няма данни за корупционни практики, но това ще бъде една от основните версии, по които евентуално ще се работи.  ", "date": "2018.12.14", "title": "Каква е основната версия за самоубийството на шефа на казанлъшкия КАТ, нищят корупция и прикриване на следи?"}
{"url": "https://www.blitz.bg/obshtestvo/plovdivchanka-kandidatstva-za-rabota-no-se-okaza-v-shokirashcha-situatsiya_news645829.html", "text": "Пловдивчанка, кандидатстваща за работа,  се оказа в шокираща ситуация по време на интервю. Дамата била подложена на кръстосан разпит дали й се е „Искало да е умряла?”, „Добър човек ли е майка ви?” и пр. За самата ситуация сигнализира до редакцията ни потресената пловдивчанка.   Жана попаднала на обявата за продавачка в детски магазин \"Малечко\" в интернет пространството. Свързала се с управата на посочения телефон и получила час за интервю. В уречения ден - сряда, 12 декември тя се явила в търговския обект. Там я представили на човек,  занимаващ се с подбор на кадри. Позиционирана между щандовете, на Жана й бил подаден тест, който  тя трябвало да попълни. Вместо обаче очакваните стандартни въпроси , тя получила лист с въпроси, които приличали повече на психотест. „Миете ли си ръцете преди всяко хранене?”; :Мислили ли сте за смърт?”; „Депресирана ли сте?”; „Майка ви добър човек ли е?” ; „Чувствате ли се самотен?”; „Дразните ли животни” и още три страници подобни. Още при прочита на първите няколко въпроса, Жана била смутена и потърсила отговора на това: Как е възможно и какво е това? „Та аз кандидатствам за продавачка. Не всеки има живи родители. За мен въпросите бяха зловещи. Преди години съм държала тестове при кандидатстване в структурата на МВР и не съм била питана подобни неща. Не е нормално”, споделя пред наш репортер Жана. Тя отказала да попълни въпросника и разстроена си е тръгнала от магазина. „Попитах човека, водещ интервюто, защо е нужно това и смята ли го за нормално? Получих отговор само, че имало едни проверяващи, които си клатят краката,  искали такива тестове”, завърши пловдивчанката. Наш репортер се свърза с управата на магазин Малечко. От там заявиха, че са били наясно с въпросниците. Според мениджъра въпросите са били нормални и не вижда нищо лошо в тях. „Това е псохотест. Идеята е да разберем, дали един човек става за позицията или не. Искаме да установим дали кандидатът е склонен към лъжа, интриги или е един позитивен и креативен човек. За целта сме наели фирма, занимаваща се в подбор на кадри”, заяви управителят на магазин \"Малечко\". Оказва се, че мениджърът не знае името на фирмата посредник. Единствено знаеше името на служителя й, водещ интервютата. TraffficNews.bg  успя да се свърже с въпросния господин, представящ се като Димитър. Той заяви, че е психолог и се занимава с личностни тестове и характеристики. Според експерта, въпросниците са одобрени от БАН и МВР и се прилагат във всички сфери на бизнеса. „Не съм ги измислил аз, а световно признатият психолог - Ханс Юрген Айзенк. Тези въпроси могат да ни сигнализират, дали един човек е склонен към лъжа, кражба и интрига. Дали става за дадена позиция. Не мисля, че те са провокативни или шокиращи. Чрез тях може да се направи психопрофил на дадено лице. Разберете, че една сериозна фирма, като тази, чиито магазин ще е един от най-големите в Пловдив, иска да се обгради от положителни, съвестни и качествени хора. В тези търговски обекти пазаруват жени, предимно майки, с които трябва деликатно да се подхожда, а не агресивно. Не може една продавачка да е намръщена, депресирана и да се държи арогантно. Затова се правят тези психотестове, за да се прецени дали един човек е подходящ за тази работа”, коментира психологът. Читателката ни е категорична, че за въпросното интервю и по-конкретно въпросниците, ще се обърне и към Инспекцията по труда. Ето и част от въпросите, зададени по време на интервюто:    ", "date": "2018.12.14", "title": "Пловдивчанка, кандидатства за работа, но се оказа в шокираща ситуация"}
{"url": "https://www.blitz.bg/obshtestvo/tayni-i-misterii-okolo-zhivota-i-smrtta-na-lyudmila-zhivkova-video_news645815.html", "text": "Девет години писателят Иво Милев проучва над 50 000 страници архиви преди да напише книгата „Животът и смъртта на Людмила Живкова“. Историите около дъщерята на Живков винаги са били интересни за българите. Смъртта й обаче остава и до днес най-голямата загадка.   „В хода на всичките ми проучвания се убедих, че тази жена е вложила невероятна енергия в идеите, които е преследвала. Тя избра този път, който я доведе до един трагичен край”, казва Иво Милев. По думите му една от най-големите загадки за нея е именно смъртта й. „Огромна е разликата дали това е нелеп случай, самоубийство или убийство. Докато не бъде решена, винаги ще остане загадка. Никога не се води разследване, както и все още не се знае с точност дали има аутопсия дори”, казва още Милев.  ", "date": "2018.12.14", "title": "Тайни и мистерии около живота и смъртта на Людмила Живкова (ВИДЕО)"}
{"url": "https://www.blitz.bg/obshtestvo/unikalna-operatsiya-v-burgas-na-bebe-s-po-6-prsta-na-rchichkite-i-krachetata_news645539.html", "text": " Бебе с шест пръста на всеки крайник бе успешно оперирано в университетска болница „Дева Мария“ в Бургас. Състоянието, известно като полидактилия, е изключително рядко и лечението му е само оперативно. В България университетска болница „Дева Мария“ е една от малкото, където се извършват такива операции, благодарение на методичния ръководител на Клиниката по ортопедия- акад. проф. д-р Борислав Владимиров.  Пациентът е двумесечно бебе, което има допълнителен пръст на всеки от крайниците. Случаят е сложен, защото три от допълнителните пръстчета са с оформени стави. Проф. д-р Владимиров извършва операция първо на двете ръчички, а след тригодишна възраст на детето ще се оперират крачетата.  ", "date": "2018.12.14", "title": "Уникална операция в Бургас на бебе с по 6 пръста на ръчичките и крачетата"}
{"url": "https://www.blitz.bg/svyat/mega-gnusno-tova-koeto-klientka-otkri-v-kfc-menyuto-si-shche-vi-otvrati-snimka_news645132.html", "text": "Фенка на бързото хранене остана шокирана от отвратителния вкус в устата си, след като отхапала от пилето си, което поръчала от KFC. Сара Палмър изплюла месото и с отвращение открила, че в него има... мозък!След като качила снимка на гнусната находка във фейсбук, някои от приятелите й оприличили това на бъбрек, а не на мозък.   Сара и приятелите й си поръчали KFC до дома й в Сидни, пише Mirror. Но това, което тя откри в кофичката си с пиле, се оказва повече от това, за което си е поръчала.  \"Здравейте KFC, аз съм фен на пилето ви, не ме разбирайте погрешно.Обичам кожите точно толкова, колкото и всеки друг, но днес бях ужасена да намеря в менюто си нещо, което прилича на... мозък\", пише възмутената жена до веригата за бързо хранене.   Представител на KFC е пратил отговор на Сара, в който твърди, че това не е мозък, а по-скоро някакъв друг орган.  Превод:БЛИЦ  ", "date": "2018.12.14", "title": "Мега гнусно! Това, което клиентка откри в KFC менюто си, ще ви отврати (СНИМКА)"}
{"url": "https://www.blitz.bg/svyat/tereza-mey-napusna-sreshchata-na-es_news645672.html", "text": "Британският премиер Тереза ​​Май напусна срещата на върха на ЕС за преговорите за оттеглянето на Обединеното кралство от Европейския съюз (Брекзит), без да отговори на въпросите на журналистите, съобщи АП.След като завърши дискусията за Брекзит, Тереза Мей напусна седалището на Европейския съвет, подмина журналистите, влезе в колата и напусна срещата на върха. Лидерите на останалите 27 държави в ЕС продължават преговорите.   Европейски дипломат каза, че държавните глави на Европейския съюз \"изслушаха предложенията на Мей и сега трябва да обмислят няколко възможни варианта на действия, които биха улеснили приемането на споразумението за Брекзит от британския парламент\". Той обаче повтори, че сред тези предложения \"няма сценарий за възобновяване на преговорите по текста на споразумението или намерението на ЕС да поеме допълнителни правни задължения\". Според него максимумът, който срещата на върха може да направи, е \"да приеме допълнително политическо изявление, което ще определи индивидуални параметри, включително временни, за изпълнението на това споразумение\". Една от основните цели на Мей беше да гарантира от лидерите на ЕС, че запазването на специален митнически режим за Северна Ирландия ще е ограничено във времето. Проблемът е, че такъв режим всъщност ограничава британския суверенитет в Северна Ирландия, поради което британските депутати могат да отхвърлят изцяло споразумението между ЕС и Великобритания.", "date": "2018.12.14", "title": "Тереза Мей напусна срещата на ЕС"}
{"url": "https://www.blitz.bg/svyat/streletst-ot-strasburg-bil-voynik-ot-islyamska-drzhava-video_news645673.html", "text": "Стрелецът, който уби трима души на коледен базар в Страсбург е бил един от „войниците“ на групировката „Ислямска държава“, предава AFP.         Извършителят на „атаката в град Страсбург…. е един от войниците на Ислямска държава и е извършил операцията в отговор на призивите да се цели в граждани на коалицията“, която е срещу джихадистката група. Международна коалиция, ръководена от САЩ, извършва удари срещу джихадистите от 2014 г. насам, както и провежда подготовката и друга подкрепа на силите, които се борят с „Ислямска държава“ в Ирак и Сирия.  Шериф Шекат бе застрелян по време на полицейска акция в южния квартал “Нойдорф“. Той е стрелял по полицаи, които са отвърнали на огъня и са го застреляли. Общо 700 полицаи са участвали в операцията по издирването на Шекат. По-рано стана ясно, че жертвите на нападението вече са три, след като един от пострадалите е починал от раните си.  По информация на френската телевизия Бе Еф Ем Шекат е заявил, че е искал да отмъсти за гибелта на радикални ислямисти в Сирия. Телевизията се позова на показанията на шофьор на такси, който твърди, че е бил принуден да откара заподозрения от мястото на атентата до квартал, където нападателят е възнамерявал да се скрие от полицията. \"Водачът твърди, че Шериф Шекат му е заявил, че със стрелбата по хора в центъра на Страсбург той е отмъстил за гибелта на свои ислямски братя, загинали в Сирия\", съобщи Бе Еф Ем.  ", "date": "2018.12.14", "title": "Стрелецът от Страсбург бил „войник“ от „Ислямска държава“ (ВИДЕО)"}
{"url": "https://www.blitz.bg/obshtestvo/ot-poslednite-minuti-namerikha-entusiasta-trgnal-bez-khrana-i-voda-na-prekhod-v-pirin_news645837.html", "text": "Ентусиастът Цветан Найденов, когото спасители издирваха в Пирин е жив и здрав, съобщава bTV.   Той е намерен около село Ощава от спасители от Сандански, които тръгнаха след подадения сигнал. Издирването траеше около 2 часа. Идеята на младежа е била да измине 20-километров маршрут без храна и вода, като по пътя демонстрира и заснема техники за оцеляване. На финала трябвало да занесе дрехи в защитено жилище в Банско.  .", "date": "2018.12.14", "title": "От последните минути: Намериха ентусиаста, тръгнал без храна и вода на преход в Пирин"}
{"url": "https://www.blitz.bg/lyubopitno/zrelishche-v-nebeto-nasladete-se-na-nay-yarkata-kometa-za-2018-gsnimkivideo_news645789.html", "text": "Снимки и видео на най-ярката комета за 2018 г. – 46P/Виртанен, публикува във фейсбук любителят астроном Любомир Вригазов. На 17 декември 2018 г. кометата ще премине само на около 11,5 млн. км. от Земята.   Видима с просто око при наблюдения извън силно осветените големи градове, 46p ще е разположена в границите на съзвездието Телец, в Близост до красивите звездни купове, Хияди и Плеяди. Кометата се движи около Слънцето между орбитите на Земята и Юпитер, като една пълна обиколка прави за 5,4 години. 46p е открита от Карл Виртанен на 17 януари 1948 г. от обсерваторията Лик в Калифорния. Размерите на кометата са скромни – 1,2 км и астрономите са категорични, че няма вероятност за сблъсък.  Снимките са направени при лоши метеорологични условия – –5 градуса и снеговалеж, като кометата е заснета в промеждутъците ясно небе в близост до геофизичната обсерватория Плана. Използван е телескоп с диаметър 25 сантиметра и много друга техника.   ", "date": "2018.12.14", "title": "Зрелище в небето! Насладете се на най-ярката комета за 2018 г.(СНИМКИ/ВИДЕО)"}
{"url": "https://www.blitz.bg/zdrave/opasno-li-e-pukaneto-na-prstite-eto-kakvo-e-stanovishcheto-na-lekarite_news645494.html", "text": "Когато искате да изпукате пръстите си, вероятно сте чували от поне един човек да спрете да правите това. Някои хора дори твърдят, че това действие може да повреди ставите ви и да предизвика артрит. Но това наистина ли е така?    Какво казват експертите  Според статистиката, около 45% от хората пукат пръстите на ръцете си. Но преди да отговорим на въпроса дали това е вредно за човешкото здраве, нека видим откъде идва този звук. Мнозина вярват, че изпукването се причинява заради костите, но това не е така.", "date": "2018.12.14", "title": "Опасно ли е пукането на пръстите? Ето какво е становището на лекарите"}
{"url": "https://www.blitz.bg/obshtestvo/ot-bolnitsa-lozenets-blagodarikha-na-premiera-za-reshenieto-mu-da-zapazi-lechebnoto-zavedenie_news645804.html", "text": "Ръководството и целият екип на Университетска болница „Лозенец“, преподавателите, студентите и специализантите изказват благодарност и признателност на министър-председателя Бойко Борисов за решението му да запази Университетска болница „Лозенец“ като Национално многопрофилно лечебно заведение и учебно-клинична база на Софийския университет „Св. Климент Охридски“.  Това се казва в позиция на лечебното заведение по повод решението на премиера. Той обаче посочи, че ще настоява пред Народното събрание болницата да не е под управлението на Министерски съвет. „Държат да остане такава каквато е, нека остане. Но държа тя да си отиде към Министерството на здравеопазването. Там са компетентните органи, там е контролът, там е медицински одит“, подчерта премиерът Борисов.  „Ние ще продължим да подкрепяме идеята за изграждането на нова Национална детска многопрофилна болница в България“, посочват от болница „Лозенец“, известна и като Правителствена болница.    ", "date": "2018.12.14", "title": "От Болница „Лозенец“ благодариха на премиера за решението му да запази лечебното заведение"}
{"url": "https://www.blitz.bg/obshtestvo/nash-zhurnalist-razkri-kak-rumnski-mitnichar-mu-poiskal-rushvet_news645806.html", "text": "В предаването „Социална мрежа” по Канал 3 водещата Милена Янинска и разследващият журналист Васил Иванов разкриха как са им искали рушвети на пътя. Любопитно е, че този, който си искал пари от Иванов, се оказал румънски митничар, като офертата му била на български език.    „Спряха ме за мое нарушение, питаха ме какво работя, аз им казах, той ми каза, дай 20 лева и продължавай. Директно, без всякакви скрупули.”, разкри Янинска. „Това е дребната част, кокошкарство, което дразни много. Аз преди два месеца се връщах с моя автомобил от Западна Европа и на Дунав мост всичко ми бе изрядно. Румънски граничен митничар ми погледна документите и каза: сложи нещо вътре, като сложи го каза на български език. Аз му дадох празни документи, и той каза: тръгвай, тръгвай. Знаем колко осъдени има в Румъния, но това е балкански манталитет.”, заяви Васил Иванов.  ", "date": "2018.12.14", "title": "Наш журналист разкри как румънски митничар му поискал рушвет"}
{"url": "https://www.blitz.bg/obshtestvo/samolet-na-vvs-transportira-meditsinski-ekip-za-donorska-situatsiya-vv-varna-snimki_news645808.html", "text": "Тази сутрин самолет C-27J „Spartan“ от транспортна авиогрупа Враждебна на Военновъздушните сили излетя за летище Варна в изпълнение на специална задача – донорска ситуация за органна трансплантация в УМБАЛ „Света Марина“ – Варна, съобщават от Министерство на отбраната.   На борда на самолета се намираха два медицински екипа от Военномедицинска академия и УМБАЛ „Александровска“. В 15:19 часа днес, 14 декември, самолетът кацна обратно на летище Враждебна. Задачата беше изпълнена успешно, независимо от сложните метеорологични условия. Командир на екипажа е капитан Николай Георгиев, помощник-командир - капитан Калина Денева и борден инженер капитан Огнян Лидански.", "date": "2018.12.14", "title": "Самолет на ВВС транспортира медицински екип за донорска ситуация във Варна (СНИМКИ)"}
{"url": "https://www.blitz.bg/zdrave/us-ekspert-izbroi-6-neshcha-koito-da-pravite-predi-lyagane-za-da-se-naspite-dobre_news645495.html", "text": "Тъй като животът е все по-напрегнат, много хора се мъчат да заспят, докато прекарват часове, като се въртят в леглото. Но има прости неща, които можете да направите, преди да си легнете в спалнята, за да сте сигурни, че бързо ще заспите и ще получите пълноценна осемчасова почивка.   Австралийската диетоложка Джесика Сепел разкри шестте трика, които ще ви помогнат да възстановите естествения си капацитет за дълбок сън всеки път. Избягвайте кофеина след обяд Пиенето на чаша кафе може да помогне за сутрешното увеличаване на енергията. Но ако получавате твърде много кофеин през целия ден или ако го пиете в неподходящо време, може да разстроите съня си през нощта. Джесика каза, че трябва да избягвате всички форми на кофеин след обяд.", "date": "2018.12.14", "title": "US-експерт изброи 6 неща, които да правите преди лягане, за да се наспите добре"}
{"url": "https://www.blitz.bg/layfstayl/skorost/30-zlatni-sveta-ot-kat-km-shoforite-za-dvizhenieto-po-ptishchata-na-praznitsite_news645429.html", "text": "Акция \"Зима\" на ГД “Пътна полиция” протече през месец ноември на три основни етапа - С безопасно пътно превозно средство през зимата, Пешеходци и водачи за толерантност на пътя и Безопасно шофиране през зимата.  Още преди началото ѝ от КАТ публикуваха основните препоръки към участниците в движението по пътищата. Същевременно с наближаването и по време на коледните и новогодишните празници пътната както обикновено пътната обстановка ще е усложнена. Не само от зимните условия за движение по пътищата, но и от нарасналия трафик.    Като основни причини за тежки ПТП-та в тези условия от КАТ посочват несъобразена скорост, алкохол, неправилно изпреварване, навлизане в лентата за насрещно движение, неспазване на предимство, липса на предпазни колани, неправоспособност и не на последно място, преумора и отвличане на вниманието.  ", "date": "2018.12.14", "title": "30 златни съвета от КАТ към шофьорите за движението по пътищата на празниците"}
{"url": "https://www.blitz.bg/layfstayl/za-damite/padna-poredna-pikantna-tayna-svrzana-s-mira-dobreva-snimki_news645344.html", "text": "Вчера от   ви разкриха как  . Водещата на БНТ обаче не спира да изненадва и да разкрива и други пикантерии от живота си.   Безспорно тя представя себе си като добра майка, отлична домакиня и любяща съпруга. Оказа се, че това, което сега водещата сподели, е започнало да се случва след като е родила сина си Георги.", "date": "2018.12.14", "title": "Падна поредна пикантна тайна, свързана с Мира Добрева (СНИМКИ)"}
{"url": "https://www.blitz.bg/zdrave/us-ucheni-alarmirat-tezi-produkti-koito-izpolzvame-vseki-den-sa-opasni_news645547.html", "text": "Екипът на проф. Ерика Хартман от Северозападния университет в Чикаго установи, че прахопочистващите препарати може да се окажат вредни за човешкото здраве, пише сайтът Phys.org.   Проф. Хартман и нейните сътрудници са анализирали образци от прах, взети от 42 спортни съоръжения, в които хората често влизат в контакт с пода и уредите и използват антимикробни салфетки.  ", "date": "2018.12.14", "title": "US-учени алармират: Тези продукти, които използваме всеки ден, са опасни"}
{"url": "https://www.blitz.bg/obshtestvo/priekha-v-bolnitsa-znakovo-litse-na-bnt_news645798.html", "text": "Журналистът от култовите тв предавания \"Всяка неделя\" и \"Панорама\" Димитри Иванов е бил приет в столичната болница \"Св. Наум\" с инсулт. От здравното заведение съобщиха, че той вече се възстановява.      Джимо, както го наричат приятелите му, е роден на 1 януари 1932 г. в Асеновград. Дълги години работи в БТА. След това представя новините в предаването на БНТ „Всяка неделя“. Сред водещите на седмичното обзорно политическо предаване „Панорама“. След 1989 г., заедно с Тома Томов води седмичното предаване „Наблюдател“. Прави много интервюта със световноизвестни политици, писатели и журналисти.  Сега е колумнист във в-к „Сега“, където рубриката му е на границата между художествената литература и публицистиката. Анализите му са изпълнени с лични спомени за събития и хора.  „Стара планина“ за „изключителни заслуги в областта на журналистиката и по повод 70 години от рождението“. В края на 2004 г. получава наградата „Черноризец Храбър“ за цялостно творчество. През юни 2008 г. на фестивала Mediamix'08 в Албена получава награда за цялостен принос в медиите.  Димитри Иванов е превел от английски език много творби на американски писатели. Автор е на предговори и послеслови към романи, повести и сборници с разкази. ", "date": "2018.12.14", "title": "Приеха в болница знаково лице на БНТ!"}
{"url": "https://www.blitz.bg/zdrave/kakvi-sa-predimstvata-na-nay-noviya-metod-za-lechenie-na-depresiyata-obyasnyava-d-r-kalin-stoynov_news645554.html", "text": "Знаете ли, че по прогноза на Световната здравна организация през 2020 г. депресията ще се превърне във второто по разпространеност заболяване в световен мащаб. Оказва се, че всяка година около 200 милиона души заболяват от депресия, но най-вероятно броят им е по-голям.    Ще ви представим един сравнително нов за България метод за лечение на това заболяване. Става дума за т.нар. транскраниална магнитна стимулация, а за нея разказва д-р Калин Стойнов - психиатър. Той е работил във Военномедицинска академия - София и има опит в лечението на тревожни разстройства и стрес; афективни разстройства (депресия, биполярно разстройство), шизофренни разстройства (шизофрения, шизоафективно разстройство, налудни разстройства, остро полиморфно психотично разстройство) и др. Д-р Стойнов е консултант в терапевтична група за зависимости “Солидарност”. ", "date": "2018.12.14", "title": "Какви са предимствата на най-новия метод за лечение на депресията, обяснява д-р Калин Стойнов"}
{"url": "https://www.blitz.bg/lyubopitno/poyavikha-se-plasheshchi-i-zakodirani-prorochestva-na-nostradamus-za-2019-godina-video_news645708.html", "text": "Нострадамус е един от най-известните пророци и астролози в света. Роден е през 1503 година в Южна Франция под името Мишел дьо Нострадам. Най-известният му труд - „Предсказания“, излиза за пръв път през 1555 г.  Пророчествата на Нострадамус са обект на интерес от векове. И днес много хора са убедени, че той е предсказал редица събития от нашето минало.  Пророкът пише своите видения за бъдещето под формата на закодирани четиристишия. Според тълкувателите му всеки от тези стихове е шифър, чийто символи трябва да се разгадаят, за да се стигне до истинското послание, което предсказва бъдещето и то за хилядолетия напред.  Според пророка светът ще изчезне през 3797 година, но това е доста далеч в бъдещето, така че нека видим  някои от прогнозите на Нострадамус за 2019 година :  2019 година ще бъде годината на справедливостта. Всеки ще получи това, което е заслужил със собствените си постъпки в миналото.  Нострадамус предвижда много природни бедствия в различни части по света. За 2019 година той предсказва земетресения и урагани в някои части на Северна Америка.  Според него 2019 ще бъде година на финансов просперитет, но само ако парите се ползват за добри цели. Ако не се ползват за добро, може да има частичен световен икономически срив.  Той предрича още, че здравето на хората ще се подобри и няма да има толкова много болести.  Климатичните промени ще продължават и през новата години и все повече влиянието им ще се проявява върху планетата ни, а политиците в световен мащаб ще достигнат до споразумение за справяне със замърсяването на Земята, причинено от дейността на човека.  Други пророци също правят предсказания за климатичните промени. Според Нострадамус броят и силата на ураганите и земетресенията в различни части на света ще нарастват все повече.  ", "date": "2018.12.14", "title": "Появиха се плашещи и закодирани пророчества на Нострадамус за 2019 година (ВИДЕО)"}
{"url": "https://www.blitz.bg/obshtestvo/vanesa-se-rodi-ss-srtse-naopaki-no-sega-roditelite-sa-oshche-po-otchayani_news645834.html", "text": "Ванеса Миленова Стоянова се ражда с огледални органи, птоза на ляв клепач, един бъбрек и вродена сколиоза на гръбначния стълб. Сколиозата се влошава и прогресира, а през последните 2 месеца нараства до 120 градуса. Гръбначният стълб притиска белия дроб и сърцето, с което се затруднява дишането с всеки изминал ден.   Диагнозата е тежка деформация на гръден кош и гръбначен стълб с над 120 градуса изкривяване.   11-годишната Ванеса се нуждае от скъпа операция, която да спаси живота й и да й позволи да диша нормално.   Сколиозата се влошава и прогресира, а през последните два месеца нараства до 120 градуса. Гръбначният стълб притиска белия дроб и сърцето, с което се затруднява дишането ѝ. Диагнозата е тежка деформация на гръдния кош и гръбначния стълб. Сумата за операцията е 45 000 лв. и е непосилна за семейството.  В медицината обратното разположение на сърцето се смята за вродена аномалия и се нарича декстрокардия – от латинското dexter (десен) и древногръцкото kardia (сърце). Впрочем при такива индивиди не само сърцето, но и всички останали вътрешни органи са разположени огледално: сърцето е в дясната част на гръдния кош, а черният дроб и далакът -в лявата част на корема. Кръвоносните съдове, нервите, лимфните съдове и червата също са инвершрани. В научните среди този феномен се нарича транспозиция.  ", "date": "2018.12.14", "title": "Ванеса се роди със сърце наопаки, но сега родителите ѝ са още по-отчаяни"}
{"url": "https://www.blitz.bg/zdrave/ekaterina-chamurliyska-razkriva-taynite-na-khomeopatichnite-lekarstva_news645550.html", "text": "Eкатерина Чамурлийска по образование е магистър-филолог, магистър-клиничен психолог, а също когнитивен психотерапевт и хомеопат. Завършила е хомеопатия в “London college of Classical Homeopathy“ и също двегодишен курс по психологическа хомеопатия с д-р Раджан Шанкаран в клиниката на д-р Лурие в Москва и двегодишен медицински курс в Националната спортна академия. Работила е 25 години като журналист във в. “Отечествен фронт”, а от 1999 до 2006 г. издава в. “Хомеопатия за всички” и сп. “Хомеопатичен форум”.    Разговаряме с Екатерина Чамурлийска за възможностите на хомеопатията по повод издаването на български на книгата “Хомеопатия за цялото семейство” на д-р Робърт Улман и д-р Джудит Райхенберг-Улман (издателство “Асеневци”), на която г-жа Чамурлийска е редактор.   ", "date": "2018.12.14", "title": "Екатерина Чамурлийска разкрива тайните на хомеопатичните лекарства"}
{"url": "https://www.blitz.bg/zdrave/kak-da-se-izbavim-ot-pronizvashchite-bolki-v-grba_news645660.html", "text": "Болката в долната част на гърба е един от най-често срещаните видове болка и освен това е най-честата причина за търсене на медицинска помощ. Осемдесет процента от хората до 30-годишна възраст започват да изпитват болка в долната част на гърба.   Болката може да бъде от различно естество и да е резултат от различни проблеми. Тя може да бъде остра, пронизваща, тъпа, изгаряща и може да бъде локализирана в една точка или да се разпространи от кръста по целия гръб или краката. Болката може да се появи изведнъж и неусетно и постепенно да се увеличи. ИМА 3 ВИДА БОЛКА В ДОЛНАТА ЧАСТ НА ГЪРБА. Острата  Продължава не повече от 3 месеца. Това е най-често срещаният тип лумбална болка и можете да се отървете от нея с домашно лечение за 4-6 седмици. Повторна  Това е, когато периодите на остра болка в долната част на гърба се повтарят. Хронична  Ако острата болка в гърба не изчезне след три месеца, тя става хронична.", "date": "2018.12.14", "title": "Как да се избавим от пронизващите болки в гърба"}
{"url": "https://www.blitz.bg/layfstayl/ptuvane/khasienda-v-patagoniya-e-nay-golyama-v-sveta-i-se-prodava-za_news645683.html", "text": "Ако сте човек, който се радва на приключенията и иска (и има възможност!) да проучи своя собствена част от пустошта, най-голямата в света хасиенда \"Pucheguin\" - с 140 830 хектара земя, разположена между планините и морето в северната част на Патагония, най-отдалечената част на Чили е идеалното място за вас.   Тази огромна територия е въплъщение на самотата, заобиколена от гори и долини във всяка посока, предлагайки ви неограничени възможности за всякакви изследвания.", "date": "2018.12.14", "title": "Хасиенда в Патагония е най-голяма в света и се продава за..."}
{"url": "https://www.blitz.bg/lyubopitno/eksperti-nazovakha-nay-bezopasnite-avtomobili-za-2018-snimkivideo_news645668.html", "text": "Независимата организация EuroNCAP представи рейтинг на най-безопасните автомобилите от всички тествани през тази година. Да се сравнява безопасността на автомобилите от различни класове е некоректно, поради тази причина Euro NCAP присъжда оценката си в категорията \"Най-добър в своя клас\" въз основа на сумата от точките, получени при различните видове тестове.Автомобилите се оценяват на базата на четири основни критерия: защита на водача и възрастните пътници, безопасност на децата, безопасност на пешеходците и наличие на системи за безопасност.    ", "date": "2018.12.14", "title": "Експерти назоваха най-безопасните автомобили за 2018 (СНИМКИ/ВИДЕО)"}
{"url": "https://www.blitz.bg/svyat/golyam-smyakh-uchenik-byaga-ot-agresivna-puyka-video_news645781.html", "text": "Видео, на което ученик бяга от агресивна пуйка, в САЩ, набра популярност. Видеоклипът е публикуван в Twitter.Свидетелка на инцидента е Ванеса Мирамонтес, която е и авторка на видеото. Тя решила да спре птицата, за да може момчето да избяга.  Пуйката била спряна за известно време, но след това отново продължила преследването.     ", "date": "2018.12.14", "title": "Голям смях! Ученик бяга от агресивна пуйка (ВИДЕО)"}
{"url": "https://www.blitz.bg/obshtestvo/maykata-na-darina-koyato-viktorio-ubi-zaedno-s-malkata-nikol-moli-za-nezabavna-pomoshch_news645739.html", "text": "Майката на брутално убитата в столичния квартал „Надежда“ Дарина – Ваня Министерска, моли за помощ. Това стана ясно от личния й фейсбук профил.  Жената е силно възмутена от законодателството у нас и затова написа следното: „Крайно време е да се направят законодателни промени и да се премахне съкратената процедура намаляваща присъдата автоматично с 1/3!“.  „Моля, за съдействие тези които знаят как се процедира, за да се започне подобно нещо да се свържат с мен!“, зове жената, която загуби не само дъщеря си, но и едногодишната си внучка Никол, които бяха убити от бащата на детето Викторио Александров.      Неотдавна  .  Малко след това  .  ", "date": "2018.12.14", "title": "Майката на Дарина, която Викторио уби заедно с малката Никол, моли за незабавна помощ"}
{"url": "https://www.blitz.bg/obshtestvo/regioni/panika-i-masova-evakuatsiya-v-trnovska-gimnaziya_news645774.html", "text": "Учениците от Езиковата гимназия във Велико Търново бяха евакуирани по спешност след фалшив сигнал за пожар в школото. Сигналът дошъл тази сутрин около 9,30 часа от задействалата се система за пожароизвестяване, пише  .   На мястото веднага пристигнал екип от пожарникари, които установили, че огнище на пожар няма, а децата са изведени навън на безопасно разстояние. Денят е обявен за неучебен.  Полицията разследва причините за задействане на пожароизвестителната инсталация. Дали поради внезапно възникнала техническа повреда, или пък някой умишлено е поставил под датчичиците пламък, за да се задействат те.  Според една от версиите възможно е това да е сторено от ученик с цел да провали учебните занятия и да се спаси от контролно или класно.  ", "date": "2018.12.14", "title": "Паника и масова евакуация в търновска гимназия"}
{"url": "https://www.blitz.bg/obshtestvo/napravo-e-sramno-kakvi-gi-vrshat-bg-devoykite-i-mladezhite_news645777.html", "text": "Делът на младите хора на възраст от 16 до 29 години, които живеят с родителите си, е средно малко над 68 % за страните-членки на Европейския съюз. Това сочат данните на европейската статистическа служба Евростат.  За младите мъже този дял е 73 %, а за жените - 63 %.  България е страната с най-голяма разлика между съжителстващите с родителите си представители на двата пола. Делът на младите жени, живеещи при майките и бащите си, е с 19 % по-малък от този на младите мъже.  Веднага след нас в класацията е Румъния.  Младите жени, които живеят при родителите си в България са малко над 60%, а мъжете близо 80% . Най-малките различия между половете по този показател са отчетени в Испания, Швеция и Малта.  Според данните на Евростат 24 % от младите хора в България са в риск от бедност през 2017 година при средно равнище за ЕС от 21.2%. В Румъния техният дял е малко над 29 %. ", "date": "2018.12.14", "title": "Направо е срамно какви ги вършат БГ девойките и младежите!"}
{"url": "https://www.blitz.bg/obshtestvo/shche-bde-li-sledvashchata-stpka-pri-vtreutrobnite-operatsii-lechenie-na-spina-bifida_news645763.html", "text": "Ще бъде ли лечението на спина бифида следващата стъпка на развитие при вътреутробните операции? Това се питат учените в цяла Европа, а отговора в България вече даде водещият европейски фетален хирург проф. Никола Персико (Италия), който преди седмици гостува на Медицински комплекс  „Д-р Щерев“ ( ).   Италианското светило е сред първите европейци, извършващи операции на неродени бебета с такъв дефект на Стария континент и дългогодишен консултант на българската болница, в която преди 5 години за първи път бяха извършени вътреутробни операции.     „Спина бифида е сериозно увреждане, което може значително да намали качеството на живот на бебетата. Първоначалните опити за вътреутробно лечение на това състояние бяха с отворена коремна хирургия, което представляваше сериозна интервенция за майката. В началото тази операция включваше отваряне на коремната стена и матката, за да се работи по отвора в гръбначния стълб на плода, причинен от спина бифида. Преди няколко години проф. Денис Араухо Лапа Педрейра от Бразилия въведена изцяло ендоскопска техника, която промени напълно подхода към спина бифида“, разказа при посещението си в Медицински комплекс „Д-р Щерев“ проф. Персико.     Спина бифида представлява вродена аномалия в развитието на гръбначния стълб и гръбначния мозък, при която има отвор в гръбначния канал, през който е възможно да се подава част от гръбначния мозък. По думите на проф. Персико, вътреутробната операция на спина бифида ангажира много голям екип от медицински специалисти, в това число акушер-гинеколози, хирурзи, неврохирурзи, детски хирурзи и анестезиолози. „При спина бифида уврежданията най-често касаят моториката, подвижността. Ако заради това увреждане детето го грози живот в инвалидна количка, то с тази операция нероденото бебе може да получи шанса да ходи“, обяснява въздействието върху здравето и качеството на живот на оперираните бебета италианският специалист.     Възможно ли е обаче вътреутробното опериране на спина бифида в България и по-специално в Медицински комплекс „Д-р Щерев“, където д-р Петя Чавеева успешно ръководи отделение по фетална медицина и вече е оперирала близо 40 деца с различни диагнози още преди раждането им? Твърдо „да“, твърди проф. Никола Персико от Италия и обяснява защо: „От няколко години идвам в Медицински комплекс „Д-р Щерев“, след като д-р Петя Чавеева успешно стартира програма по вътреутробна хирургия. Вече успешно се изпълняват много видове операции и аз периодично идвам, за да помагам. И вярвам, че този ключов център по фетална медицина може да реализира всеки тип вътреутробна операция, разработена към момента. Защото ако прилагаш лазерна аблация на плацента, поставяне на балон катетър, интраутеринна хемотрансфузия, сърдечен шънт, вече имаш компетенциите да се справиш и със спина бифида, нужно е само да преминеш през съответната обучителна програма“.     Според проф. Никола Персико, вътреутробните операции ще продължат да се развиват като видове и състояния, които подлежат на подобно лечение. Продължава разработването на ново оборудване, което да позволи все по-слабо инвазивно навлизане в матката и опериране на все по-сложни и комплексни увреждания на плода.    ", "date": "2018.12.14", "title": "Ще бъде ли следващата стъпка при вътреутробните операции лечение на спина бифида?"}
{"url": "https://www.blitz.bg/obshtestvo/stolitsa/pri-proverka-na-mvr-nap-i-kzp-na-iliyantsi-otkrikha_news645783.html", "text": "Констатирани са нарушения в 17 обекта на стоковия базар Илиянци, съобщават от вътрешното министерство. Инспекциите са проведени от служители на „Икономическа полиция“ в ГДНП, колегите им от СДВР, заедно с представители на Националната агенция за приходите и Комисията за защита на потребителите.   В рамките на три дни – от 10 до 12 декември, са проверени 118 моторни превозни средства, 11 физически лица и 29 търговски обекта. В хода на съвместните действия са констатирани нарушения в 17 обекта, като преобладаващите от тях – установена разлика в касовата наличност.  Сред другите нарушения са неиздаване на касов бон, несъхранение или липса на месечни отчети, некоректно водене на касова книга и липса на удостоверения за регистрация на касов апарат.  ", "date": "2018.12.14", "title": "При проверка на МВР, НАП и КЗП на Илиянци откриха..."}
{"url": "https://www.blitz.bg/obshtestvo/natsionalniyat-konkurs-sgrada-na-godinata-otlichi-galaksi-investmnt-grup-za-khotel-intercontinental-snimki_news645771.html", "text": "Петзвездният хотел InterContinental Sofia, който беше официално открит през месец октомври тази година, е победител в конкурса „Сграда на годината“ 2018 в категория „Хотли и ваканционни комплекси“.   Haй-дoбpитe пpoeĸти, peaлизиpaни пpeз 2018 г. в Бългapия, бяxa oтличeни нa гaлa цepeмoния нa 13 дeĸeмвpи в Ѕоfіа Еvеnt Сеntеr. Tъpжecтвeнaтa цepeмoния бeшe oтĸpитa oт Πeтя Aвpaмoвa, миниcтъp нa peгиoнaлнoтo paзвитиe и блaгoycтpoйcтвoтo.  Първият обект на водещата световна верига у нас е собственост на Галакси Инвестмънт Груп през Интерхотел Гранд – Хотел София АД и се управлява от InterContinental Мениджмънт България ЕООД.   За да отговори на последните тенденции в бранша и на високите стандарти на оператора, сградата на пл. „Народно събрание“ 4 е изцяло реновирана от компанията инвеститор Галакси Инвестмънт Груп, като в контекста на съществуващата сграда е изградено напълно ново крило, което осигурява 54 допълнителни стаи за настаняване. По този начин InterContinental Sofia предлага общо 194 просторни стаи и апартаменти, отговарящи на най-високите световни стандарти, а на последния етаж на хотела е разположен първият по рода си президентски апартамент у нас, който се простира на върху 450 кв.м. на целия последен етаж на новото крило на хотела.  В допълнение InterContinental Sofia има 5 модерни мултифункционални зали за събития, удобно разположени на един етаж. Хотелът осигурява разнообразни възможности за организиране на корпоративни срещи, конференции, коктейли, вечери или частни събития, а обществените пространства са просторни и взаимно свързани, с удобни места за срещи и събития, за уединение и работа.   „Водещ принцип на екипа при реализацията на проекта беше отношението към детайла във всеки аспект на строителството, довършителните работи и обзавеждането. В този процес взеха участие утвърдени специалисти, сред които проектанти, дизайнери и консултанти, които приеха предизвикателството да направят този проект възможен. От своя страна екип от специалисти на IHG в Лондон осъществяваше стриктен контрол чрез регулярни визити и препоръки, които да гарантират, че крайният продукт ще бъде на нивото на всеки InterContinental в Европа, за да можем днес с гордост да кажем, че InterContinental Sofia е луксозната перла в сърцето на София“, сподели  по време на официалната церемония по награждаването управителят на Галакси Инвестмънт Груп Константин Бояджиев.  Учредено през 2002 година, събитието „Сграда на годината“ е най-престижното в сферата на инвестиционните проекти, строителството и архитектурата и отличава най-добрите постижения през съответната година. Провежда се пoд eгидaтa нa Mиниcтepcтвoтo нa peгиoнaлнoтo paзвитиe и блaгoycтpoйcтвoтo, a пapтньopи на инициативата ca бpaншoвитe opгaнизaции в oблacтта нa пpoeĸтиpaнeтo и cтpoитeлcтвoтo.       ", "date": "2018.12.14", "title": "Националният конкурс \"Сграда на годината\" отличи Галакси Инвестмънт Груп за хотел InterContinental (СНИМКИ)"}
{"url": "https://www.blitz.bg/lyubopitno/kakvo-e-proklyatie-i-naistina-li-promenya-choveshkite-sdbi_news645680.html", "text": "Проклятието представлява особено негативно послание, най-често в словесна форма. То е изпълнено с отрицателна енергия и е адресирано към определен човек, пише popantofi.com. Могат да бъдат прокълнати и вещи – тогава те носят вреда, дори и смърт, на собствениците си. Зловещото е, че въпросният заряд отрицателна енергия човек може да изпрати дори несъзнателно – просто като изпитва силни негативни емоции по отношение на друг човек.   Загадката на проклятието интригува и учените. Направени са множество експерименти с цел да се изследва феноменът. Като обект се използват семена и кълнове на растения -пшеница. Става ясно, че растенията са силно чувствителни към това, което им се говори. Ако въздействието се извършва с негативни думи, семената губят способност за покълване. А генетичният им апарат се разрушава, сякаш върху него е упражнено въздействие със силна доза радиация. На положителните думи растенията реагират диаметрално противоположно – активизират се, укрепват и стават по-устойчиви на заболявания. Резултатът от това изследване поразява специалистите и ги принуждава да се отнесат по-сериозно към темата. Експериментът показва, че всички легенди за изцеление чрез слово са реални. Историите, в които се разказва как хора, надарени с особена сила, могат да излекуват пациента само с думи, са потвърдени.", "date": "2018.12.14", "title": "Какво е проклятие и наистина ли променя човешките съдби?"}
{"url": "https://www.blitz.bg/layfstayl/ptuvane/fenoment-na-plemeto-khuntsa-khorata-koito-zhiveyat-do-200-godini-snimki_news645684.html", "text": "В северната част на Индия в долината на река Хунца живее малък народ, известен с дълголетието си. Много от жителите на тази област често живеят по сто и повече години.   През целия си живот те изглеждат млади и почти никога не се разболяват. Изследователи, които са изучавали живота на този народ, предполагат, че дълголетието си местните жители дължат на правилното хранене.", "date": "2018.12.14", "title": "Феноменът на племето Хунца! Хората, които живеят до 200 години (СНИМКИ)"}
{"url": "https://www.blitz.bg/obshtestvo/ekskluzivno-v-blits-tv-politsay-1-ot-plovdiv-da-spasish-dete-ne-e-senzatsiya-zadlzhenie-e-snimki_news645758.html", "text": "„Спасяването на дете е единичен случай, да не омаловажаваме работата на колегите. Благодарен съм за високото отличие, с което бях удостоен, това е плод на усилията и работата на целия екип. Човек не може да свърши нещо сам-искам да изразя благодарност за подкрепата на ръководството в последните години“. Това коментира на среща с медиите Стойчо Яковски в Пловдив. Вчера на официална церемония в столицата той бе обявен за полицай №1 на 2018 година.        Той получи най-големия годишен приз на фондация \"Доверие и закрила\" и МВР за служители от системата. Наградата му бе връчена лично от министъра на вътрешните работи Младен Маринов. Освен купата и грамотата, 41-годишният автоконтрольор от Пътна полиция - Пловдив получи и кортик, лично от главния прокурор Сотир Цацаров. На ножа е гравирано името на обвинител №1.     Стойчо Яковски обра аплодисментите на цялата страна, когато на демонстрации в Пловдив на Силите за специални операции без да се замисли за миг, спаси малко момченце. Детето наблюдаваше демонстрациите заедно с родителите си, глътна си езика, вероятно от превъзбуда. Майката отчаяно се развика за помощ, притекоха се шефът на полицията и зам.-министърът. В този момент Стойчо Яковски вече действаше, направи изкуствено дишане на малчугана и го върна към живота.      „ Полицай Яковски беше в непосредствена близост до мястото, с увереност и спокойствие успя да предприеме действия - първо, да успокои родителите, и второ, да спаси детето\", обясни директорът на ОДМВР-Пловдив ст. комисар Атанас Илков.   \"Това не би трябвало да се разглежда като сензация, ние сме обучени и продължаваме да се обучаваме за оказване на първа помощ на пострадалите и го правим ежедневно, помагаме постоянно\", каза полицай Яковски.   41-годишният автоконтрольор от КАТ е женен и има 10-годишна дъщеря. Когато тя разбрала за наградата, му казала \"Браво\", похвали се полицаят. Той научил за номинацията преди седмица, но не очаквал, че ще изберат именно него. Затова бил изненадан по време на церемонията.   От 25 години Яковски тренира българското бойно изкуство Да Дао. Той води курсове по самоотбрана за деца и жени и има черен колан. Кристина ИВАНОВА, БЛИЦ  Оператор: Любомир БАКЪРДЖИЕВ, БЛИЦ  ", "date": "2018.12.14", "title": "Ексклузивно в БЛИЦ TV: Полицай №1 от Пловдив: Да спасиш дете не е сензация, задължение е! (СНИМКИ)"}
{"url": "https://www.blitz.bg/obshtestvo/fotoreportazh-na-blits-eto-kak-priklyuchva-remontt-na-ulgraf-ignatiev-s-novite-ogranichiteli_news645760.html", "text": "Монтираните ограничители на ул. „Граф Игнатиев“ ще бъдат заменени с двойно по-малки призми. Това заяви арх. Иво Пантелеев, управител на фирмата, по чийто проект се извършват ремонтните дейности в района. По думите му призмите са видими и не заемат прекалено много обем.    „Това е окончателното решение за ограничителите. Основната идея е да се обединят разстоянията от фасада до фасада“ каза още той, като потвърди, че се очаква преди Коледа да бъде пуснато движението на трамваите.   „Промените в проекта са изключително малко и не бих го променил. Това, от което не сме доволни, са много малки детайли, които са отстраними“, допълни той, като заяви, че нямат резервни варианти за други ограничители и смятат да се спрат окончателно на тези.   „Няма тротоари, защото се опитваме да следваме добрите европейски практики, с тези асоциации бяха публикувани снимки от Хелзинки“, каза още той и обясни, че ако се направят тротоари те ще са под норматива заради тесните пространства. Снимки: Георги КОЛЕВ, БЛИЦ    ", "date": "2018.12.14", "title": "Фоторепортаж на БЛИЦ: Ето как приключва ремонтът на ул.\"Граф Игнатиев\" с новите ограничители"}
{"url": "https://www.blitz.bg/obshtestvo/regioni/ssedi-na-izcheznaliya-shef-na-kazanlshkiya-kat-ss-stranni-razkritiya-do-kolata-mu-imashe-visoko-momche-no-toy-snimki_news645719.html", "text": "Изоставени ключове са били първата следа, по която се е разбрало, че  . Както БЛИЦ вече писа той изчезна мистериозно преди дни.  .    Днес се разбра, че именно тя е видяла изоставените ключове на брат й, които били на вратата на дома им, където той живеел след като се развел. Самата врата пък била отключена. Тогава тя се усъмнила, че нещо се е случило с брат й и подала сигнал в полицията.   Според bTV сестрата на Николов цяла нощ е била в полицията на разпит.  „Не е имал проблеми със сестра си. Те много се обичаха“, сподели съседка на Николов и сестра му.  „Много добро момче е. Все поздравяваше. Много съжалявам за него. Дано не му се е случило нещо лошо и дай Боже да е добре. Последно го видях във вторник, когато изкарваше колата си“, каза друга комшийка.  „Аз видях само същия ден, но него го нямаше. Но видях едно високо момче, което беше до колата. Но не го не го познавам“, сподели още комшийката.  Те бяха категорични, че не са знаели  : „Той беше спортист. Не знаем да е имал проблеми“.    Междувременно стана ясно, че днес ще се проверяват и камерите от входа и изхода на града.    ", "date": "2018.12.14", "title": "Съседи на изчезналия шеф на казанлъшкия КАТ със странни разкрития: До колата му имаше високо момче, но той... (СНИМКИ)"}
{"url": "https://www.blitz.bg/obshtestvo/regioni/krdzhaliyka-izpatila-si-zhestoko-sled-kato-zaredi-na-benzinostantsiya-vnimavayte-da-ne_news645721.html", "text": "Кърджалийка, която си изпати жестоко, след като зареди на местна бензиностанция, реши да сподели какво й се е случило, за да внимават хората и да не попадат в нейната конфузна ситуация.  „Наложи се да заредя с гориво на бензиностанция в началото на „Възрожденци“. Беше към 17.15 часа. Сметката - 20 лева. Подадох парите, като 5 лева бяха в монети“, така жената започва разказа си.  „Но, внимание – не се опитвайте да заредите и да си платите с монети от 1 и 2 лева, няма да ги приемат, защото така наредил шефът! Това ми бе обяснено след отказа да приемат монетите ми.  Казах, че няма да тръгна по съседни търговски обекти да превръщам монетите в банкнота от 5 лева, и поисках да платя с карта.   И тук ме прецакаха - плащането с карта на ПОС терминал невъзможно, устройството не работело. Иди после се надявай вечерта да ти е приятна“, пише възмутена кърджалийка.  Източник: 24rodopi.com    ", "date": "2018.12.14", "title": "Кърджалийка, изпатила си жестоко, след като зареди на бензиностанция: Внимавайте, да не…"}
{"url": "https://www.blitz.bg/analizi-i-komentari/gnusno-probutvat-ni-za-koleda-otsveteni-mandarini-i-meso-kisnato-v-legeni-video_news645718.html", "text": "В навечерието на коледните празници се извършват постоянни проверки на търговци на всякакви видове хранителни стоки. Това каза изпълнителният директор на Българската агенция за безопасност на храните (БАБХ) д-р Дамян Илиев в сутрешния блок на Нова телевизия.  Той призна, че на пазара все още има некачествена и дори опасна за здравето на хората продукция. Така например част от цитрусовите плодове били боядисани, за да изглеждат по-апетитно и да се удължи трайността им.  „Повечето от цитрусите се внасят от Турция. През нашата страна минава и продукцията, която се изпраща в Западна Европа. Затова има наложени стриктни европейски изисквания, а БАБХ може да проверява до 50% от стоката”, обясни д-р Илиев.  Той призова потребителите да не купуват нищо от нерегламентирани места и да подават сигнали за всичко, което им се стори нередно в търговията с храни.  Шефът на БАБХ коментира и твърдението на евродепутата от ГЕРБ/ЕНП Емил Радев, според което фирми, унищожаващи труповете на умъртвени по преценка на ветеринари животни, са получили за дейността си 12 млн. лв. Д-р Илиев пояси, че похарчените пари всъщност са 9 млн. лева и те са дадени и на въпросните компании, и на инсенераторите.  „Няма никаква възможност и е изключително скъпо да се поставят животни под карантина и такова нещо не се прави нарочно”, категоричен бе директорът на БАБХ.  ", "date": "2018.12.14", "title": "Гнусно: Пробутват ни за Коледа оцветени мандарини и месо, киснато в легени (ВИДЕО)"}
{"url": "https://www.blitz.bg/obshtestvo/dshcheryata-na-niki-knchev-s-priz-v-galeriyata-na-niki-mladzhov_news645728.html", "text": "Дъщерята на Ники Кънчев бе наградена за добрините си на церемонията \"Майка на годината\" в галерия \"Нирвана\" под егидата на фондация „Българска памет“ и Z&M Private Co. Собственикът на галерия \"Нирвана\" Ники Младжов връчи лично приза на Ники Кънчев, който дойде да получи наградата на дъщеричката си Мари София – „Принцеса със златно сърце“ за добрините, което момиченцето прави. Неотдавна тя отново изненада всички, като се отказа от играчки за рождения си ден, а вместо тях помоли гостите на празника й да дарят средства за грижи за недоносени бебета. „С голямата сила идва и голямата отговорност“, припомни Ники Кънчев думите от шедьовъра на Стан Лий „Спайдърмен“ и каза, че българите с позиции трябва да застават зад благородни каузи. Над 100 дами се окичиха с приза \"Майка на годината\" -  престижната награда бе връчена на групата „С вяра в доброто – подари надежда“, обединяваща жени от цяла България, които плетат играчки за благотворителни каузи. Наградата бе връчена от адвокат Ирина Палева на една от дамите в групата – Магдалена Делева. Церемонията \"Майка на годината\", която се провежда за шести път, стартира с виртуозно изпълнение на арфистката Яна Дойнова и изискано испанско пенливо вино Freixenet.  С приз от ръцете на Ники Кънчев бе наградена Лидия Немигенчева, която се е посветила на благотворителни каузи в името на децата. Журналистката и писател Елиана Митова, която е известна с добротворчеството си, получи наградата си от Ники Младжов. Фронтменът на рокгрупа „Конкурент“ Емил Анчев награди майката на трима сина Ралица Енева, която не спира да работи за благотворителни каузи. Едно от момчетата на Ралица - Радо Енев, който е вдъхновение за хиляди хора с енергията си, получи приз „Принц със златно сърце“. Малките принцеси Елизабета Димитрова и Лорета Георгиева също получиха награди, както и малкият сладур Валентин Зашев.  Наградата „Майка – посланик на доброто“ получи Дина Христова-Игнатова. Пътуващият писател и радиоводещ Магдалена Гигова награди с приз „Майка на годината“ Ирена Георгиева, която доказва всеки ден, че в голямото й сърце има място за още много добрини.  Създателят на благотворителната онлайн платформа HelpKarma Константин Кръстев награди Анелия Димитрова, посветила живота си на добрите дела. Светлана Зашева, която не спира да прави добрини за деца в нужда, получи приза си от Ники Кънчев, който призова повече хора да се включат в благотворителни каузи, една от които е спасяването на малката Виви от столичния квартал „Надежда“.  Освен престижния приз на церемонията, която се организира от Нина Норд, Майките на годината получиха нежни цветя от бутик \"Емили\", книги от AMG Publishing и уникални новогодишни бутилки водка \"Царская\". Наградените деца си тръгнаха щастливи с красиви плюшени играчки от \"Амек Тойс\". ", "date": "2018.12.14", "title": "Дъщерята на Ники Кънчев с приз в галерията на Ники Младжов"}
{"url": "https://www.blitz.bg/obshtestvo/skandalt-s-bilbordovete-s-gey-dvoyki-ne-stikhva-snimki_news645716.html", "text": " Един от плакатите беше залят с боя от недоволни жители на града. След случката и след сигнали на граждани билбордовете бяха свалени, предаде bTV.   От общината обясниха в писмен отговор, че съдържанието не е нарушавало общинската наредба и поради тази причина те не са предприемали действия по свалянето им, а единствено са уведомили фирмата собственик на рекламните съоръжения за множеството сигнали, постъпили срещу билбордовете – над 70 за един ден. Според Димитрина Иванова от сдружение „Нов живот”, която инициира кампания да се подават сигнали срещу билбордовете, те склоняват към разврат и блудствени действия и са в нарушение на Наказателния кодекс. „Какво ще си помислят 2 малки деца? Детската психика е изключително уязвима”, изтъкна тя. „Не е допустимо да имаме откровена пропаганда на хомосексуални отношения, и то да се прави по начин, чрез който постепенно това да ни бъде налагано като някаква норма”, каза и общинският съветник във Варна Костадин  Костадинов. „Това, което тези билбордове пропагандират, не е нормално. Ние нямаме нищо против хората с нетрадиционна сексуална ориентация, но не и това да се пропагандира. Кой какво прави в собствената си спалня, си е единствено и само негов личен проблем. По същия начин бихме били провокирани, ако видим билбордове с разголени жени”, подчерта той. „Тези плакати не противоречат по никакъв начин на установените правила за външна реклама. Тяхното сваляне и вандализиране е това, което е подсъдимо и неправомерно”, категоричен беше Симеон Василев от фондация „Глас”, организатор на кампанията. „Не мисля, че една прегръдка между двама мъже е нещо скандално, порнографско или призоваващо към разврат”, заяви той. По думите му целта на кампанията е да обърне внимание на дискриминацията и враждебността към ЛГБТИ хората и според него реакцията към този билборд всъщност е доказала, че проблемът е много по-дълбок. Проектът е съфинансиран от ЕС и не виждам никаква причина това да бъде упрек, отбеляза още Симеон Василев. По думите му целият проект е много по-голям и възлиза на около 150 000 евро. „Обръщаме внимание на проблема с хомофобията, който е всепоглъщащ. Не можеш да покажеш едни чисто човешки отношения между двама души и да получиш реакция на злоба, агресия, хомофобия”, посочи Симеон Василев. Според Ивайло Тинчев от Гражданска инициатива „Поход за семейството” билбордовете са провокация. Родителите са заинтересовани техните деца да не попадат на такива кампании, заяви той.  „Не можеш да станеш гей от гледането на един билборд, както аз не съм станал хетеросексуален, гледайки снимки на голи жени и сватби”, опонира му Симеон Василев. Той призова родителите да не възпитават детето си в предразсъдъци.", "date": "2018.12.14", "title": "Скандалът с билбордовете с гей двойки не стихва! (СНИМКИ)"}
{"url": "https://www.blitz.bg/obshtestvo/stolitsa/vnimanie-promenyat-marshruta-na-dva-avtobusa-v-sofiya_news645720.html", "text": "Въвежда се организация на движението за маршрута на автобусни линии №5 и №7, съобщиха от пресцентъра на Столична община.  От 14 декември „Център за градска мобилност\" въвежда частични промени в експлоатационите параметри на автобусни линии № 5 и № 7: Автобусна линия № 7 (в посока с. Лозен) ще се движи: от ж.п. гара „Искър“ по маршрута си до спирка с код 1183 “Околовръстен път” на бул. “Цариградско шосе”, по маршрута на автобусна линия № 5 по Околовръстен път, ул. “Лозен”, по ул. “Съединение” през кв. „Горни Лозен“ и кв. „Долни Лозен“ до пътния възел на магистрала “Тракия”, продължава по пътя към с. Равно поле до ж.п. гара „Верила“, двупосочно.   По маршрута се разкриват следните спирки:   крайна и начална с код 2803 “Ж.п. гара Верила”;   пожелание на пътя за с. Равно поле при манастира:   - с код 2802 “ Манастир Св. Апостоли Петър и Павел” в посока ж.п. гара „Верила“;   - с код 2799 “Манастир Св. Апостоли Петър и Павел” в посока ж.п. гара „Искър“.   Закриват се спирки: с код 2414 “Читалище Светлина” – крайна и начална в кв. „Горни Лозен“;   с код 2400 “Център Долни Лозен” на ул. “Иван Пешев” в посока Школа БЧК;   с код 1261 и 2303 „Ресторант Черната котка“.   Автобусна линия № 5 изпълнява курсовете на автобусна линия № 7 до спирка “Школа БЧК”, като маршрута й се удължава, както следва: в кв. „Долни Лозен“ по маршрута до отклонението към крайната станция и направо по ул. “Половраг” до спирка “Школа БЧК”, двупосочно.   Разкриват се спирки:   с код 2800 “Село Долни Лозен” на ул. “Половраг” на 30.00 метра след отклонението за крайната станция в посока Школа БЧК;   с код 2801 “Село Долни Лозен” на ул. “Половраг” на 30.00 метра след отклонението за крайната станция в посока София. ", "date": "2018.12.14", "title": "Внимание: Променят маршрута на два автобуса в София"}
{"url": "https://www.blitz.bg/obshtestvo/regioni/dramata-s-bezsledno-izcheznaliya-shef-na-kat-kazanlk-se-zaplita-i-sleda-nyama-ot-pistoleta-mu-a-predi-dve-sedmitsi-nauchil-che-video_news645699.html", "text": "\"Ръководството на дирекцията е изключително притеснено за  . Допълнително притеснение води и фактът, че липсва служебното му оръжие. Разпоредил съм да се проведат издирвателни мероприятия. Това заяви на извънреден брифинг директорът на Областна дирекция на полицията в Стара Загора старши комисар Георги Хаджиев.     \"Към настоящия момент нямаме положителен резултат по отношение на издирвателните мероприятия. Колегите са обходили всички маршрути, за които имаме данни, че може да бъдат посетени. Ще бъдат проверени всички камери на входа и изхода на града.  Хаджиев добави, че последната информация, с която разполагат е за проведен телефонен разговор около 16.00 часа в четвъртък, след което и трите телефона на Тодор Николов са изключени.  Колегата е обявен за издирване, както и неговата кола и оръжие. Силно се надявам, че не е станал жертва на престъпление\", добави старши комисар Хаджиев.  В сряда служители на Вътрешна сигурност на МВР са задържали служител от КАТ в Казанлък във връзка с работата му, но старши комисар Хаджиев бе категоричен, че не вижда връзка между задържането на полицая и изчезването на началника на КАТ в Казанлък  \"До момента не бих могъл да кажа какви са причините за изчезването на колегата. Вчера в рамките на 30-40 минути съм беседвал със сестра му и зет му. Не съм усетил каквато и да е индикация да е бил напрегнат или да е имал проблеми.  За мен е абсолютно необеснимо към момента. Разговаряли сме и с бившата му съпруга. В последните две-три седмици не е имало индикация за проблеми\", завърши директорът на Областна дирекция на полицията в Стара Загора.   \"Промяната на поведението му е свързана със здравословни причини. Лично той ми е казвал, че има сърдечни проблеми, но му предстоят тепърва по-сериозни прегледи\", добави началникът на РПУ-Казанлък.   ", "date": "2018.12.14", "title": "Драмата с безследно изчезналия шеф на КАТ-Казанлък се заплита! И следа няма от пистолета му, а преди две седмици научил, че... (ВИДЕО)"}
{"url": "https://www.blitz.bg/obshtestvo/stolitsa/spirat-vodata-v-chasti-ot-sofiya-dnes_news645706.html", "text": "„Софийска вода” временно ще прекъсне водоснабдяването в някои части на столицата, съобщиха от пресцентъра на дружеството.  Във връзка с изграждане на сградно водопроводно отклонение на ул. „Чаталджа“, Център, се налага спиране на водоподаването от 09:30 до 17:30 часа на клиентите на „Софийска вода”, живеещи в района на ул. „Чаталджа“, от ул. „Бяло море“ до ул. „Панайот Волов“.  При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Чаталджа“ №22.  Във връзка с подмяна на сградно водопроводно отклонение до бл. 40 в ж. к. „Лагера“ се налага спиране на водоподаването от 10:00 до 22:00 часа на клиентите на „Софийска вода”, живеещи в бл. 40.  При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска пред бл. 40.  Във връзка с монтаж на водомерен възел на ул. „Бели брег“, с. Владая, се налага спиране на водоподаването от 10:00 до 14:00 часа на клиентите на „Софийска вода”, живеещи в района на ул. „Бели брег“.  При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Бели брег“, ъгъла с ул. „Малка поляна“.  Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването. ", "date": "2018.12.14", "title": "Спират водата в части от София днес"}
{"url": "https://www.blitz.bg/dnes-cherpiat/vsichki-snezhni-imena-cherpyat-dnes_news645544.html", "text": "На 14 декември по традиция се почита паметта на великите свещеномъченици Левкий, Тир и Калиник.  Светите мъченици Тир, Левкий и Калиник били родени във Витинската област, но израснали в град Кесария. Те пострадали заради Христа при царуването на император Деций. Мъжественото им търпение при страшните изтезания и чудесата, проявени от Господа, убедили и езическия жрец Калиник в истината на християнската вяра.  Много години след това, вече при Диоклетиан, били мъченически убити в Тиваидската страна (Египет) християните Асколон и Леонид. Но ревността към вярата се възбуждала все по-силно и по-силно, въпреки ужасното гонение. Езичниците внезапно се обръщали към Христовата вяра и отивали радостно на мъчения.  Мъченическата смърт на Аполоний и Филимон и станалите при това чудеса обърнали към Христа самия игемон Ариан, който на свой ред запечатал вярата си със св. мъченичество.  Днес имен ден празнуват  Белослава, Снежана, Белчо и техните производни.   Името Снежана означава бяла, чиста и по природа дамите, които носят името Снежана, са оптимистки, винаги се надяват на нещо хубаво и добро, те са отлични организатори. Белослава е славянско име, което означава бяла слава. Жените с това име са романтични, последователни и откровени в отношенията си с хората. Много инициативни и проспериращи. Те са надарени с изтънчен усет за красотата, а богатата им душевност разкрива склонност към изкуството и изключително артистични способности. Много интуитивни и комуникативни, позитивни и очарователни личности, търсещи равновесие и баланс с природата и хората от своето обкръжение, те са сред хората, които с лекота постигат душевен и физически комфорт. Днес своя професионален празник отбелязват и ветеринарните лекари.", "date": "2018.12.14", "title": "Всички снежни имена черпят днес!"}
{"url": "https://www.blitz.bg/obshtestvo/stolitsa/ot-stolichna-obshchina-s-vazhna-informatsiya-za-grazhdanite_news645695.html", "text": "В София във връзка с валежите от сняг се изпълняват обработки със смеси срещу заледяване. Над 170 снегопочистващи машини са на терен. Това съобщиха от пресцентъра на Столчина община.   Обработват се улици и булеварди, по които се движи обществения транспорт, опасни и стръмни участъци, както и общински пътища. В момента продължават обработки в районите „Люлин”, „Красна поляна”, „Овча купел”, Сердика”, „Илинден”, „Надежда” и други.  Обработки са направени и по трасето на Южната дъга на Околовръстен път. Опесъчаване е извършено по планинските пътища на Витоша: Бояна – Златни мостове и Драгалевци – Алеко. Към момента градският транспорт се движи по всичките си обичайни маршрути.  Напомняме на шофьорите да използват автомобилите си оборудвани за движение при зимни условия и да карат внимателно със съобразена скорост.  ", "date": "2018.12.14", "title": "От Столична община с важна информация за гражданите"}
{"url": "https://www.blitz.bg/obshtestvo/sinoptikt-evgeniya-egova-opovesti-smrazyavashcho-snezhna-prognoza_news645634.html", "text": "Днес облачността ще е значителна. Атмосферното налягане е малко по-ниско от средното за месеца и ще остане без съществена промяна. През нощта в западните райони на страната, а днес и в източните ще има слаби валежи. В Западна и Централна Северна България преваляванията ще са предимно от сняг, в Югозападна – от дъжд и от сняг, в останалите райони – от дъжд. Ще духа слаб, в Дунавската равнина до умерен вятър от изток-североизток. Минималните температури ще са между минус 5° и 0°, максималните – между 2° и 7°. Такава е прогнозата за времето на Националния институт по метеорология и хидрология (НИМХ) при БАН, съобщена от дежурния синоптик Евгения Егова, цитирана от Фоку. По Черноморието  ще е предимно облачно, привечер ще има слаби валежи от дъжд. Ще духа слаб до умерен вятър по северното крайбрежие от североизток, по южното – от югоизток. Максималните температури ще са между 6° и 9°. Температурата на морската вода е 8°-9°. Вълнението на морето ще е 1-2 бала. Над планините  ще е предимно облачно. На много места ще има слаби валежи от сняг, под около 1200 метра – от дъжд. Ще духа умерен до силен вятър от запад-югозапад. Максималната температура на височина 1200 метра ще е около 2°, на 2000 метра – около минус 3°. През почивните дни  ще преобладава облачно време.  В събота  превалявания ще има на малко места и ще са слаби. В крайните северозападни райони, където ще е почти тихо и с температури близки до 0°, ще превалява сняг, в останалата част от страната, където ще духа слаб до умерен вятър от юг-югоизток, ще се затопли и преваляванията ще са от дъжд.  В неделя  валежите ще са на много места в страната, повишава се и вероятността за по-съществени количества. От северозапад ще започне да нахлува студен въздух и до вечерта в Западна и Централна България дъждът ще премине в сняг. В Източна България, където през по-голямата част от деня вятърът ще остане умерен до силен, южен, температурите ще са високи и ще вали дъжд.  През нощта срещу понеделник  над западната половина от страната валежите ще спрат, вятърът ще отслабне.  В понеделник  в Източна България все още ще превалява слаб дъжд, но до вечерта и там валежите ще спрат. Над Западна ще е без валежи, с временни разкъсвания и намаления на облачността. Температурите ще се понижат.    ", "date": "2018.12.14", "title": "Синоптикът Евгения Егова оповести смразяващо снежна прогноза"}
{"url": "https://www.blitz.bg/obshtestvo/regioni/grozna-postpka-na-shofor-na-golf-v-plovdiv-snimka_news645709.html", "text": "Шофьор на \"Голф\" „забрави“ за правилата за движение по пътищата и реши, че може да гарира върху пешеходна пътека. Грозната гледка е хваната близо до училище „Кочо Честименски“ в Пловдив, съобщава   По въпросната пешеходна пътека всяка сутрин учениците и техните родители минават, за да отидат до близкото школо.  Това, което се вижда от снимката е, че по улицата е пълно с места за паркиране. Дори и на момента на спиране там, да не е имало празни места, това не оневинява водача.  Припомняме, че отскоро в Пловдив всички глоби за подобен тип паркиране са в размер на 50 лева.  На наглия водач му пожалваме при следващо подобно изпълнение да получи „честитка“ в този размер. ", "date": "2018.12.14", "title": "Грозна постъпка на шофьор на Голф в Пловдив (СНИМКА)"}
{"url": "https://www.blitz.bg/layfstayl/skorost/nyakolko-yavni-priznaka-za-prevrtyan-kilometrazh-na-kolata_news644745.html", "text": "За никого не е тайна, че повечето употребявани автомобили се продават на вторичния пазар с превъртят километраж.  Автотърговците правят това по разбираеми за тях причини - да покажат, че двигателят и колата като цяло не са толкова износени, въпреки, че в действителност това съвсем не е така.   Но във всяка кола има няколко неща, които макар и да не са явни могат да разкажат много за нея. Това още веднъж подчертава, че при покупката на автомобил, а на всякакви други стоки, човек трябва да е много внимателен и да обръща внимание на дреболиите.  Затова, ако купувате \"почти\" нов автомобил с 30 000 километра пробег, огледайте не само показанията на арматурното табло, но още няколко неща по колата.  ", "date": "2018.12.14", "title": "Няколко явни признака за превъртян километраж на колата"}
