{"url": "https://www.blitz.bg/intsidenti/katastrofi/bmv-pomete-momiche-na-peshekhodna-pteka-no-vmesto-da-pomogne-shofort_news599597.html", "text": "БМВ блъсна ученичка на пешеходна пътека в Пловдив. Вместо да помогне, водачът слезе от колата и вдигна скандал на момичето. Инцидентът е станал около 11 часа днес, съобщава \"Марица\", позовавайки се на възмутен очевидец.   \"Днес, около 11 ч, на пешеходната пътека на ул. \"Царевец\" тъмносиньо БМВ,  с номер РВ 4883 СТ, с възрастен водач, блъска ученичка, която пресича, защото камион спира да й даде предимство.  Шофьорът на леката кола спира, слиза и започва да крещи и да се кара на уплашеното момиче, което е вдигнато от шофьора на камиона и е достатъчно уплашено. След това, без да помогне, бяга от произшествието.  Стресът и уплахата на блъснатото от кола момиче  са големи. С нея и с родителите и работи психолог.  Отново питам: Трябва ли да се случи  трагедия, за да се вземат мерки?\", гневи се пловдивчанката.     ", "date": "2018.05.11", "title": "БМВ помете момиче на пешеходна пътека, но вместо да помогне, шофьорът..."}
{"url": "https://www.blitz.bg/politika/dimitr-glavchev-pravitelstvoto-pravi-brzi-krachki-v-reformite_news599604.html", "text": "Бившият председател на парламента Димитър Главчев смята, че коалицията на управляващото мнозинство върви добре. Правителството прави всичко възможно и \"с оглед на ситуацията, правим бързи крачки в реформите. Не смятам, че вниманието към България е само във връзка с Европредседателството. След края на председателството ще продължим по същата посока\", коментира пред БНТ Главчев.Според него няма друга посока за България и колкото по-бързо вървим, толкова по-добре,  съдебната реформа е в ход, макар и да е \"стъпка по стъпка\" . Пренесени вътрешнопартийни проблеми на БСП и \"деструктивни практики\" не носят политически дивидент на никого, смята той.  Коалиционното споразумение патриотите се спазва точка по точка, а при внасянето на общ Закон за вероизповеданията с БСП и ДПС, от ГЕРБ търсят максимално широк политически консенсус, защото темата е важна, обясни Главчев \"Предполага се, че  с тях можем да се разберем, щом сме в управляващото мнозинство . Затова търсим по-широка политическа подкрепа и смятам, че вероизповеданията е такава тема, в която трябва да се търси политически консенсус\", обясни той.  \"Въпросът е  да има ефективно противодействие на корупцията  и намаляване на бедността -  каквито резултати всъщност има \", коментира бившият председател на Народното събрание и депутат от ГЕРБ Димитър Главчев.", "date": "2018.05.11", "title": "Димитър Главчев: Правителството прави бързи крачки в реформите"}
{"url": "https://www.blitz.bg/obshtestvo/stolitsa/signal-v-blits-igra-v-stolichno-chastno-uchilishche-zavrshi-s-krv_news599569.html", "text": "Най-обикновена игра между съученици в столично частно училище е завършила с нараняване. Това съобщи очевидец пред БЛИЦ. Инцидентът е станал в столичното частно училище \"Проф. Николай Райнов\". Деца на около 10 години играли помежду си в междучасието. В един момент едното от тях ударило другото с бухалка по главата и шурнала кръв.  На място веднага е била изпратена линейка, която е отвела детето в \"Пирогов\". Все още не е ясно какво е състоянието му. От училището потвърдиха пред БЛИЦ за инцидента, но отказаха да дадат повече подробности. На   БЛИЦ очаква новини, снимки и видео от своите читатели в цяла България и по света       ", "date": "2018.05.11", "title": "Сигнал в БЛИЦ! Игра в столично частно училище завърши с кръв"}
{"url": "https://www.blitz.bg/intsidenti/katastrofi/tiradzhiya-napravi-golyama-belya-v-khaskovsko-i-izpravi-kosite-na-mlada-shoforka-snimki_news599572.html", "text": "Хасковски \"Опел Корса\" излетя от пътя и се обърна в канавката. Инцидентът е станал малко след 10.20 часа днес по пътя за Узунджово, съобщава haskovo.net. Шофираната от жена на около 25 години кола поднесла по шосето заради разсипаната по асфалта бирена каша от камион със старозагорска регистрация. Тежкото возило се движело непосредствено преди опела. Разсипването е станало при изкачване и затова вероятно шофьорът не е забелязал, че товарът му се стеле по трасето, предположиха шофьори, спрели на пътя заради инцидента.  При катастрофата няма пострадали. Шофьорката е във видимо добро състояние. Според полицаите вероятно само ниската скорост на опела е предотвратила по-сериозни последствия за нея.  Минути след инцидента движението в участъка беше спряно за издърпването на опела на асфалта. ", "date": "2018.05.11", "title": "Тираджия направи голяма беля в Хасковско и изправи косите на млада шофьорка (СНИМКИ)"}
{"url": "https://www.blitz.bg/layfstayl/za-damite/5-te-nay-romantichni-zodiakalni-znaka_news599448.html", "text": "Ти си романтична личност, обичаш милите изненади и копнееш за връзка като по филмите. Но мъжът до теб е погълнат от ежедневните си задачи и въобще не му е до романтични изненади. А може би просто те не са в кръвта му?  Представителите на силния пол също могат да бъдат романтични - да подаряват цветя, да правят изненади, които да те оставят без дъх, и да те заведат на края на света, защото знаят, че така ще се почувстваш много специална.   Представителите на 5 знака от зодиака са толкова романтични, че никога няма да те оставят да бъдеш равнодушна.", "date": "2018.05.11", "title": "5-те най-романтични зодиакални знака"}
{"url": "https://www.blitz.bg/layfstayl/za-damite/5-strani-koito-sa-nedootseneni-ot-turistite_news599336.html", "text": "Има страни, които по някаква причина остават извън кръгозора на туристите, недооценени места, от които рядко можеш да видиш снимки в социалните мрежи и интернет. Няма съмнение, че след като ги посетите, последователите ви в Инстаграм ще станат още повече. Но най-важното е, че ще изживеете незабравими емоции.  Отправете се на среща с неизвестното и светът задължително ще ви разкрие своите тайни.    ", "date": "2018.05.11", "title": "5 страни, които са недооценени от туристите"}
{"url": "https://www.blitz.bg/layfstayl/lekarite-bukvalno-onemyakha-tazi-maska-shche-vi-otrve-ot-brchkite_news599346.html", "text": "Навярно много пъти сте чували за полезните свойства на хлебната сода. Тя е много ефективна в домакинството, при почистване, за приготвяне на храна. Оказва се, че този продукт е и една от най-добрите съставки за приготвяне на маски за лице. С други думи – содата отново може да ни помогне!       ", "date": "2018.05.11", "title": "Лекарите буквално онемяха! Тази маска ще ви отърве от бръчките!"}
{"url": "https://www.blitz.bg/obshtestvo/regioni/uzhasyavashcha-smrt-zastigna-23-godishno-momiche-kray-plovdiv_news599442.html", "text": "Поредна кървава трагедия се разигра тази сутрин в Пловдивско. Малко след 7.10 часа в района на 8 км. на Пазарджишко шосе лек автомобил „Форд“ се е блъснал в крайпътно дърво. На място загинала шофьорката 23 години. По информация на БЛИЦ момичето е шофирало с превишена скорост. Все още няма яснота дали е имало употреба на алкохол или наркотици.  По непотвърдена информация на БЛИЦ девойката е пътувала сама в посока Пазарджик. Движението в района не е затруднено, мелето е станало отстрани на пътя. Към мястото на трагедията пътува техника, която ще реже ламарините на колата, за да извади тялото на жертвата.  Кристина ИВАНОВА, БЛИЦ", "date": "2018.05.11", "title": "Ужасяваща смърт застигна 23-годишно момиче край Пловдив"}
{"url": "https://www.blitz.bg/obshtestvo/nov-siv-kardinal-si-propravya-pt-v-khazarta_news599489.html", "text": "От няколко месеца Държавната комисия по хазарта има ново ръководство. За първи път комисията се ръководи от жена, която освен, че изглежда много елегантна е и добър организатор и управленец. Поне така смятат нейни колеги, пише агенция Cross.bg. Но зад всяка една хубава новина, седи и нещо тъмно. Освен с нежно ръководство хазартна комисия се сдоби със своя сив кардинал в лицето на Григор Господинов – Гришата, твърди изданието.  Настъпи звездният час за дълго стоялия в сянка директор на дирекцията, която раздава лицензите за хазарт. Той нескромно твърди, че е новият ефективен председател, а Филипова била само милото лице на комисията. Неговите изявления и амбиции са действително подплатени с готвената структурна промяна в ДКХ, според която двете съществуващи дирекции ще бъдат слети в една, а Гришата е сигурният нов ръководител на тази мега дирекция, която освен, че ще издава лицензи ще осъществява и текущ контрол на организаторите на хазартни игри.  На практика дирекцията ще се занимава с всичко в хазартния бранш,  а нейният директор ще е „капу ди тути капи”, а  в ръцете му ще е съсредоточена огромна власт. Добродушният на пръв поглед Господинов, вече се е вживял в новата си роля и очаквано определя и разпределя порционите в хазарта. Същият се опитвал да внуши на настоящото ръководство, че е единственият честен експерт в комисията. Новият  Жозеф (така се е наричал сивият кардинал на Ришельо) от дълго време е на заплата при организатори.  Тези слухове са подкрепени и с факти, тъй като той лично се е погрижил след оставката на Митев, веднага да бъде издаден лиценз за онлайн залагания на фирми близки с хората, чиято собственост са казината „Палмс” и Казино технологии. Припомняме, че фондацията на собствениците на тази фирма получи солидна сума за т.нар. отговорен хазарт. Отлично информирани източници ни съобщиха, че това е било благодарение на явното лобиране на Григор Господинов. В резултат на дългогодишното им сътрудничество всички разрешения, свързани с дейността  на „Палмс” , „Елдорадо” и „Бар гейм“,  се издават светкавично.  В момента той коли и беси в хазарта – определя кои организатори влизат в дневния ред, как и на кой да се дават лицензи. По наши данни в момента е сложил на „трупчета” и искане на най-големия онлайн организатор 365.bet, което отново е в услуга на определени играчи в хазартния бранш. Разбира се, този негов „професионализъм” е подкрепен със задължителни мотивационни аванси, а подобни „трупчета” естествено служат за дисциплиниране на „непослушните”. Хазартни организатори ни подсказаха, че мотивировките започват от 2000 евро, пише Cross.bg.  Пред новата председателка Григор не се срамува да се прави на неподкупен и морално устойчив професионалист, а зад гърба й да остойностява „услугите“ си и да злослови, че той дърпа конците на Филипова. Между другото използваното сравнение с Жозеф – сивият кардинал на Ришельо, никак не е случайно. Господинов има видима прилика с него, и,  разбира се, за интелектуални качества не може и да става въпрос, но все пак външността е факт. Забележка:  Григор Господинов е работил в хазарта до 2002 година, след което напуска и се връща в ДКХ като директор на дирекция “ Лицензи, игрално и комуникационно оборудване, информационни системи и анализи“ през 2012 година, когато председател на ДКХ беше Калоян Кръстев. Същият успява да запази поста си и при ръководството на Огнемир Митев, но поради безспорните експертни познания на Митев за хазарта и управленските му способности, не даваха възможност на Григор Господинов да се изявява. ", "date": "2018.05.11", "title": "Нов сив кардинал си проправя път в хазарта!"}
{"url": "https://www.blitz.bg/ikonomika/razgoreshcheni-debati-v-blagoevgrad-za-sdbata-na-razkopkite-pri-am-struma-video_news599540.html", "text": "Разгорещени дебати в Благоевград за съдбата на разкопките, открити на бъдещото трасе на магистрала \"Струма\". Общинските съветници отхвърлиха предложението на протестиращите, които искат референдум и местните хора да се произнесат за съдбата на разкопките. Те отхвърлиха и предложението на кмета за обществено допитване, предава Нова телевизия.Така съдбата на разкопките остава неясна. От една страна, протестиращите и част от общинските съветници настояват те да останат на място, а трасето на магистрала „Струма” да бъде изместено с 1 км.  От другата страна е позицията на кмета, който казва, че има реално забавяне на цялата магистрала „Струма” с четири години и оскъпяване от 50 до 80 милиона лева. Темата ще бъде разисквана и на следващите общински сесии.   ", "date": "2018.05.11", "title": "Разгорещени дебати в Благоевград за съдбата на разкопките при АМ \"Струма\" (ВИДЕО)"}
{"url": "https://www.blitz.bg/ikonomika/nyama-da-povyarvate-koi-chuzhdentsi-napirat-za-rabota-u-nas_news599548.html", "text": "Руснаци, сърби и украинци кандидатстват за работа у нас. Гражданите от тези страни са сред най-често търсещите достъп до пазара на труда в България. От началото на 2018 г. до момента такъв е предоставен на общо 357 чужденци, съобщиха от Агенцията по заетостта.Според справката 73 сърби и 72 украинци са започнали работа на българска територия. Именно гражданите на тези две държави са най-многобройни в това отношение, пише Novini.bg. На трето място са гражданите на съседна Турция, които са общо 62 души. Почти наполовина по-малко са американците, получили разрешения за достъп до пазара на труда. Руснаците са общо 28 души, а гражданите на Македония са 12.  Започналите работа у нас от началото на годината идват от общо 23 държави, като от тях 71 са с решения на агенцията относно издаване на „Синя карта на ЕС” от органите на МВР. Често чужденците се насочват към IT-специалностите. Преобладават и заетите като инженерно-технически персонал, средно-технически персонал, преподаватели в средни или висши учебни заведения. У нас препитанието си изкарват и чужденци, занимаващи се със спорт и артистични сфери. Превес има и на командировани работници по договори за предоставяне на услуги.", "date": "2018.05.11", "title": "Няма да повярвате кои чужденци напират за работа у нас"}
{"url": "https://www.blitz.bg/layfstayl/za-damite/5-te-nay-skuchni-znaka-na-zodiaka_news599348.html", "text": "Има хора, с които ти е приятно да излизаш, защото знаеш, че в тяхната компания никога няма да ти е скучно. Те са забавни, остроумни и никога няма да те отегчат с мрънкането си. Но има и такива, които просто са склонни да бъдат скучни и досадни! И това до голяма степен се дължи на зодията им.       ", "date": "2018.05.11", "title": "5-те най-скучни знака на Зодиака"}
{"url": "https://www.blitz.bg/obshtestvo/stolitsa/vino-verano-azur-za-spetsialnata-sedmitsa-na-krasotata_news599309.html", "text": "Седмицата на красотата в Serdica Center ще приключи с чаша вино. Хитовата винена марка VERANO AZUR на New Bloom Winery се включва в инициативата като е осигурила специален комплимент за всички дами, които посетят закриващите демонстрации в мола през уикенда. Бялото VERANO AZUR се прави от два сорта Совиньон блан и Вионие, а розето е от сорта Каберне Совиньон. В дъха на съветите за красота, ето и няколко препоръки от експертите по виното с какво да съчетаете VERANO AZUR. Бялото със своята свежест и хармония е вкусно както самостоятелно, така и с вегетарианска храна, паста, пица, фоа гра (гъши дроб), морска храна, риба, пиле и меки сирена. VERANO AZUR розе със своя плодов финал върви добре с месни салати, пица, паста, морски дарове, различни видове меса, пикантна кухня, средно меки и твърди сирена. И двете вина се сервират и консумират охладени. Дизайнът на бутилките и етикетите, както и вкусовите характеристики на всички продукти от серията, са в стила на вината от Нов Свят. Точно в тази стилистика, те се затварят с модерни винтови капачки, лесни за многократна употреба и предпазващи виното.  Марката VERANO AZUR се произвежда от изба New Bloom, която разполага с 6000 дка собствени лозови масиви. Винарната се наложи у нас като една от най-модерните в последните години със смела заявка да прави вина за съвременните градски хора. Брандът от години налага нов стил в консумацията на вино и не само по име и дизайн напомня на плажа, морето, лятото, но и по вкусови характеристики. На New Bloom Winery дължим сериите Pixels, Face-to-Face (F2F) и едноименния бранд New Bloom.  Още нещо - на 12 и 13 май топ експерти в компанията на модния блогър и фешън редактор Ирина Денева (When you wonder what to wear) ще направят демонстрации на най-модерните beauty трендове. А 10 късметлии ще отнесат със себе си козметични селекции на стойност над 300 лв., само защото са пазарували в Beauty Week.       ", "date": "2018.05.11", "title": "Вино VERANO AZUR за специалната седмица на красотата"}
{"url": "https://www.blitz.bg/obshtestvo/khorata-v-blgariya-zhiveyat-nay-kratko_news599530.html", "text": "Очакваната средна продължителност на предстоящия живот общо за населението на страната, изчислена за периода 2015 - 2017 г., е 74.8 години, като спрямо предходния период (2014 - 2016 г.) тя се увеличава с 0.1 години.България заедно с Латвия и Литва (74.9 години) е сред страните с най-ниска средна продължителност на живота на населението в Европейския съюз, а с най-висока са Испания (83.5) и Италия (83.4 години), съобщиха от  .   Различната смъртност при мъжете и жените, както и сред населението в градовете и селата, определят и различната средна продължителност на живота при тези категории население. Средната продължителност на живота при мъжете е 71.3 години, докато при жените е със 7.1 години по-висока - 78.4 години. За периода между 2007 и 2017 г. увеличението при мъжете е с 2.0 години, а при жените - с 2.1 години. Средната продължителност на живота на населението в градовете е с 2.8 години по-висока (75.6 години) отколкото на населението в селата (72.8 години). Спрямо 2007 г. за населението в градовете увеличението е с 2.6 години, а за населението в селата е с 1.3 години. За лицата, достигнали възраст 65 навършени години, очакваната продължителност на живота е 16.1 години, като за мъжете и жените тя е съответно 14.1 и 17.7 години. За периодa 2007 - 2017 г. очакваната продължителност на живота на лицата, навършили 65 години, се е увеличила с 1.3 години (1.0 за мъжете и 1.5 за жените). Очакваната продължителност на живота варира от 72.9 години в областите Враца и Монтана до 76.4 години в областите София (столица) и Кърджали, като общо в осем области тя е над средната за страната. Жените живеят по-дълго от мъжете във всички области на страната, но най-голяма е разликата между двата пола в област Кюстендил (8.0 години), а най-малка - в област Шумен (5.9 години). ", "date": "2018.05.11", "title": "Хората в България живеят най-кратко"}
{"url": "https://www.blitz.bg/politika/ot-poslednite-minuti-deputatite-priekha-zakon-koyto-shche-pomogne-na-blgarskite-prevozvachi_news599467.html", "text": "Народното събрание гласува много важен закон, с който потвърди подкрепата на премиера Бойко Борисов към българските превозвачи, предаде репортер на БЛИЦ. Със 140 гласа „за” парламентът единодушно гласува решение, с което възложи на Министерски съвет да обсъди законодателния пакет за мобилност на Европейската комисия и да приеме позиция в подкрепа на исканията на българските превозвачи и в защита на техните права и интереси.  В мотивите на решението, под което стоят подписите на народни представители от всички парламентарни групи, се посочва, че законодателният пакет за мобилност на ЕК представлява „пряка заплаха за фалит на стотици български превозвачи”. Депутатите се обединиха около идеята, че задължението за ползване на редовната седмична почивка извън борда на превозното средство, заложено в пакета за мобилност, ще принуждава шофьорите да оставят товара си, за който са лично отговорни, а това ще им струва допълнителни разходи за застраховка и престой в хотел.  По време на дискусиите стана ясно, че изискването за завръщане „у дома” на всеки три седмици също поставя превозвачите пред сериозно предизвикателство, защото предприятията ще правят допълнителни разходи за транспорт на служителите, за да се върнат в страната. В мотивите на решението е записано още, че предлаганите промени в т. нар. пакети за мобилност 1 и 2 поставят рестриктивни правила, които не отчитат спецификите на транспортния сектор и дори представляват нарушение на основните принципи на ЕС за свободно движение на хора, стоки и услуги.  Никол ИВАНОВА, БЛИЦ", "date": "2018.05.11", "title": "От последните минути: Депутатите приеха закон, който ще помогне на българските превозвачи"}
{"url": "https://www.blitz.bg/politika/ministr-radev-posochi-kakvi-narkotitsi-upotrebyavat-nay-mnogo-blgarite_news599474.html", "text": "Най-голям пазарен дял заема марихуаната, следвана от амфетамините. Пазарът на хероин и кокаин се свива. Това каза министърът на вътрешните работи Валентин Радев, който в рамките на петъчния парламентарен контрол отговори на въпрос, свързан с превенцията и противодействието на наркотични вещества в България, предаде агенция „Фокус”. „През последните няколко години на територията на страната няма единен пазар на наркотици. Няма монопол на знакови лидери, характерни за близкото минало, няма и териториално разпространение на наркопазара”, посочи министър Радев.  По думите му лидер по разпространение е марихуаната, а нарастващата употреба и благоприятните природни условия мотивират отглеждането на канабис в много райони на страната. „След марихуаната, най-много на местния пазар се разпространяват амфетамини, под формата на малки пликчета или на таблетки. Масовият начин на разпространение е в нощните заведения и по време на големи концерти”, уточни вътрешният министър.  Според него лекият спад в употребата на някои традиционни наркотици се компенсира от динамичните промени в пазара на синтетични наркотични вещества, както и бързата поява и употреба на психоактивни вещества – т. нар. дизайнерски наркотици.  Министър Радев подчерта, че МВР предприема действия по превенция на употребата на наркотици от деца в училищата, за което ще стартира и серия от срещи с директори. „Провеждат се срещи и се изнасят лекции в учебни заведение, където се обръща внимание на употребата на наркотични вещества и вредата от тях”, увери министър Радев. ", "date": "2018.05.11", "title": "Министър Радев посочи какви наркотици употребяват най-много българите"}
{"url": "https://www.blitz.bg/svyat/nyama-da-povyarvate-kakvo-poluchikha-danchnite-v-portugaliya_news599539.html", "text": "Πopтyгaлcĸoтo пpaвитeлcтвo издaдe пocтaнoвлeниe, c ĸoeтo paзpeшaвa нa дaнъчнитe влacти в cтpaнaтa aвтoмaтичeн дocтъп дo бaлaнcитe нa вcичĸи бaнĸoви cмeтĸи, нaдвишaвaщи cyмaтa oт 50 000 eвpo, ĸaтo чacт oт мepĸитe cpeщy избягвaнeтo нa плaщaнeтo нa дaнъци и пpaнeтo нa пapи, пpeдaвa Rеutеrѕ, пише Мъни бг. Πъpвoнaчaлнo пocтaнoвлeниeтo бe oдoбpeнo oщe пpeз 2016 гoдинa, нo пpeзидeнтът мy нaлoжи вeтo. B cpядa дъpжaвният глaвa пocoчи, чe eдинcтвeнoтo мy пpитeнcнeниe тoгaвa e билo oтнocнo тpyднaтa cитyaция, в ĸoятo ce нaмиpa бaнĸoвият ceĸтop, ĸaĸтo и чe пoдoбнa мяpĸa щe гo ycлoжни oщe пoвeчe.  Oттoгaвa пopтyгaлcĸитe бaнĸи пoдoбpиxa бaлaнcитe cи и пoвeчeтo oт тяx ce въpнaxa ĸъм пeчaлбa.  Дoceгa пopтyaлcĸитe дaнъчни влacти имaxa нyждaтa oт paзpeшeниe нa cъдия, зa дa пoлyчaт инфopмaция oтнocнo бaнĸoвитe cмeтĸи нa пopтyгaлcĸитe гpaждaни. Oт нaчaлoтo нa 2010, Πopтyгaлия пpeдпpиe peдицa мepĸи зa cпpaвянe c пpoблeмa c нeплaщaнeтo нa дaнъци и cивaтa иĸoнoмиĸa, ĸoятo e в paзмep нa oĸoлo eднa пeтa oт цялaтa иĸoнoмиĸa нa дъpжaвaтa. ", "date": "2018.05.11", "title": "Няма да повярвате какво получиха данъчните в Португалия"}
{"url": "https://www.blitz.bg/svyat/mnogo-vazhna-novina-ot-vashington-za-bdeshcheto-na-balkanite_news599542.html", "text": "Западните сили – САЩ, Великобритания, Франция, Германия и Италия – проведоха среща относно диалога Белград – Прищина във Вашингтон, предава белградското радио „Б-92“. До момента се смяташе, че под „нормализация“ не се разбира признаването на Косово от Сърбия, а само припознаване на реалността, което значи позволяване на Косово да влезе в ООН, което от своя страна би довело до позволение за Сърбия да влезе в Европейския съюз, пише в материала на „Б-92“. Сред западните дипломати, както твърдят медиите, вече има консенсус относно това, какви да са водещите принципи на евентуално споразумение между Сърбия и Косово. Един от тях е: „по-добре е да няма споразумение, отколкото да има лошо споразумение“ между страните. Лошо споразумение, както пише белградската медия, би било разделяне на Косово и формиране на нещо като Сръбска република в Косово, както гласят информациите на някои медии, позоваващи се на неназовани източници.  С тази цел, освен в Брюксел, диалога се провежда и в други центрове, като Берлин и се отбелязва, че германският канцлер Ангела Меркел вече на два пъти прие в своя кабинет сръбския президент Александър Вучич и през миналата сряда тя се срещна с косовския държавен глава Хашим Тачи.  ", "date": "2018.05.11", "title": "Много важна новина от Вашингтон за бъдещето на Балканите"}
{"url": "https://www.blitz.bg/ikonomika/sheft-na-asotsiatsiyata-na-trgovskite-banki-rastezht-se-useshcha-po-povishenoto-teglene-na-firmeni-zaemi_news599449.html", "text": "Ниските лихви продължително време и спокойната икономическа среда, увеличената заетост и увеличените доходи провокират нарастване на инвестициите. Така например цените на недвижимите имоти особено в няколко големи града растат повече от предишните години. Това коментира в \"Денят започва\" председателят на Асоциацията на търговските банки Петър Андронов.По думите му икономическия растеж се усеща и по повишеното теглене на фирмени заеми, като средствата все повече се инвестират в модернизация на базата. Според него голяма спирачка е пазарът на труда, защото всички сектори на икономиката изпитват един и същи недостиг на работна ръка.  Влизането на България в чакалнята на еврозоната ще даде сигурен знак, че страната ни ще е част от развитите страни, което е положителен сигнал за инвеститорите, каза Андронов. Той успокои, че еврото няма да навреди нито на спестяванията, нито на доходите ни.", "date": "2018.05.11", "title": "Шефът на Асоциацията на търговските банки: Растежът се усеща по повишеното теглене на фирмени заеми"}
{"url": "https://www.blitz.bg/obshtestvo/regioni/bivsh-selski-kmet-vleze-v-rolyata-na-sveshchenik_news599543.html", "text": "Бивш кмет иззе функциите на свещеник и прочете литургия за здраве в черквата в кюстендилското село Стенско. Димитър Димитров, който управлявал селото почти седем мандата, се нагърби със задачата, след като се разбрало, че свещеникът Васил имал ангажименти и нямало да стигне за службата. „Това е една стара традиция в селото, от незапомнени времена нарекли ден от месец май в памет на мъжете в Стенско, които в един определен момент умрели при различни трагични случаи. Службата била прекъсната за известно време и възстановена в управлението на Димитър Димитров“, споделя кметът на Стенско Огнян Янев,цитиран от \" \".  „Господин Димитров е един много добър певец, взе календара, прочете молитвата и после изпя „На многая лета”. Извиси глас и стана хубаво. Даже именно той предложи да не чакаме свещеник, а да започваме“, коментира Янев.  Бившият кмет Димитър Димитров действително е пословичен с хубавия си глас. Той е и личен приятел на популярния народен изпълнител Райко Кирилов, известен като любимец на бившия президент Георги Първанов. Райко Кирилов много пъти е гостувал на Димитър Димитров в Стенско. Даже и сега заради добрата черешова реколта ексуправникът го е поканил да дойде в разгара на черешобера и да си хапне от прословутите кюстендилски череши.  ", "date": "2018.05.11", "title": "Бивш селски кмет влезе в ролята на свещеник"}
{"url": "https://www.blitz.bg/obshtestvo/regioni/golyama-sekira-za-romite-v-tsarevo_news599544.html", "text": "До десет дни трябва да бъдат съборени всички незаконни бараки в ромското гето в Царево. Това е ултиматумът, който е отправен към смуглите жители, обитаващи квартала около Автогарата, пише Флагман.бг. Вчера два багера са влезли в квартала, а на циганите е дадена възможност сами да разрушат дървените бараки и керпичови къщички. Ако не го сторят – багерите ще ги съборят, точно на 20-и май.  Информацията, с която разполага Флагман бе потвърдена от пресаташето на Общината Елена Стоянова, но тя отказа допълнителен коментар с мотивът, че „не е упълномощена”.  Ромският квартал на Царево се намира на едно от хубавите места в града и от години е сериозна язва за туризма в красивата морска община.  Следващата стъпка е ромското гето в Ахтопол.  ", "date": "2018.05.11", "title": "Голяма секира за ромите в Царево"}
{"url": "https://www.blitz.bg/obshtestvo/cherna-statistika-belyaza-dneshniya-den_news599555.html", "text": "12 души пострадаха при 3 пътни инцидента в София и областта днес. Сред тях са 37-годишна майка и двете й деца. Две от катастрофите – край Божурище и Елин Пелин – са станали рано сутринта. Третият инцидент е станал около обяд на кръстовището на столичния бул. „Борис III” и Околовръстното шосе. Сигналът за първия инцидент е подаден около 07:20 ч. сутринта. Катастрофата е станала на пътя край Божурище в посока Брезник. Пострадали са общо четирима души.     В „Пирогов” са откарани 21-годишен мъж с контузия на главата и множество травми и 25-годишен мъж с контузия на главата и гръдния кош. Други двама – мъж и жена, са откарани във Военномедицинска академия, съобщи за Дарик говорителят на болницата Соня Колчакова:     „При нас са докарани мъж и жена, като жената е била с рана на главата, обработена и освободена. Мъжът има контузия на главата, контактен и адекватен е и е настанен в неврохирургия за лечение“.     След по-малко от час на пътя между Елин Пелин и Лесново става друга катастрофа с общо петима пострадали. В едната от колите пътуват мъж и жена на 31 години, които имат контузии на краката. В другия автомобил пътуват 37-годишна майка и двете ѝ деца, които са откарани за преглед в „Пирогов”, съобщи говорителят на болницата Мария Пойразова:     „Те са прегледани, изследвани. Майката и едното дете имат контузии в главата. При третото няма нищо. И тримата са освободени“.     Малко след 12:00 ч. на кръстовището на столичния бул. „Цар Борис III” и Околовръстното шосе става друга катастрофа между две коли. В едната кола пътува 22-годишно момиче, а шофьорът е 19-годишният ѝ приятел. Той излиза с колата на Околовръстното, където блъска другата кола, шофирана от 52-годишен мъж. Той е откаран във Военномедицинска академия с травма на гръдния кош.     Момичето и момчето също са настанени във ВМА с травми на главата и множество прорезни рани по ръцете и краката:     „Има трима пострадали при нас и тримата са контактни и адекватни, с различни контузии. В момента им се правят допълнителни изследвания“, посочиха още от ВМА. ", "date": "2018.05.11", "title": "Черна статистика беляза днешния ден"}
{"url": "https://www.blitz.bg/layfstayl/za-damite/cherna-roklya-ima-vsyaka-zhena-eto-koy-model-shche-podkhozhda-idealno-na-vzrastta-vi_news599338.html", "text": "Обожавате черните рокли и в гардероба си има най-малко три такива. Това е много добре, защото този тоалет винаги може да ви спаси, когато \"няма какво да облечете\" и нямате време да избирате. Правилно избраната черна рокля е в състояние да спаси всяко положение, дори едно извънредно събиране с приятели или внезапно изникнала среща.   За да изглеждате добре в любимата си черна рокля обаче, трябва да се съобразите и с модела, който най-много ще подхожда на годините ви.       ", "date": "2018.05.11", "title": "Черна рокля има всяка жена, ето кой модел ще подхожда идеално на възрастта ви!"}
{"url": "https://www.blitz.bg/obshtestvo/regioni/kmetitsata-na-lovech-e-govorila-s-prebitiya-si-zamestnik-pochti-yasno-e-koy-stoi-zad-svirepoto-zverstvo_news599423.html", "text": "\"Състоянието му е тежко, но вярвам, че ще се възстанови бързо. Операцията продължи повече от 3 часа. След това изчаках да се събуди. Опитах се да усетя настроението му, той беше в добро състояние на духа. Той не е уплашен, не е такъв човек. Смята, че на 90% покушението е от горския сектор.\" Това заяви в ефира на \"Здравей, България\" Корнелия Маринова, кмет на Ловеч. \"Подали сме съответните сигнали пред прокуратурата. В този сектор винаги са се случвали нередности. Радвам се, че компетентните органи реагираха бързо. Нямам информация да е намерен извършителят, но според мен има и поръчител\", каза тя.  \"Той ни е споделял и преди на оперативки, че има заплахи от този сектор. Първият сигнал беше подаден някъде след Нова година\", завърши тя.  Друг заместник кмет е видял Цветан Георгиев минути след нападението. \"Когато отидох при него, той бе в коридора на жилището си. Мъж с маска е извършил нападението, удрял го е с предмет\", призна той. ", "date": "2018.05.11", "title": "Кметицата на Ловеч е говорила с пребития си заместник, почти ясно е кой стои зад свирепото зверство!"}
{"url": "https://www.blitz.bg/obshtestvo/intervyu/margi-khranova-pred-v-shou-pobedata-ne-me-interesuva-zabavlyavam-se-v-kapkite_news599512.html", "text": "Маргарита Хранова не се нуждае от представяне, защото музиката й говори достатъчно красноречиво за нея. Тя е от онези гласове, които открояваш сред много други, а след това оставаш впечатлен и от човека зад таланта – искрен, земен и усмихващ се. Тя е от онзи тип хора, които не се плашат от гафове – нито на сцената, нито в живота. Дори напротив – подхожда към тях с капка лудост, присъща само на истински творец. Всеки път, когато разговарям с нея, тя подава късче от душата си – без грим и без маски. И е болезнено откровена. А този разговор е поредното потвърждение за това.- Марги, как се чувстваш с толкова динамични образи в „Като две капки вода” – не само трябва да ги изиграеш, но и да звучиш различно във вокално отношение…  - Чувствам се много добре. Забавлявам се искрено и много бих се радвала да не разочаровам хората с представянето си. В началото си мисля, че ми се паднаха образи, които не бяха толкова впечатляващи, за да мога и аз да ги пресъздам по кой знае колко интересен начин. И от един момент нататък образите станаха много различни, интригуващи и за мен е истинско предизвикателство да ги пресъздам. Особено един от последните – Гери-Никол, беше просто върхът! Аз изобщо не мислех, че ще се справя. Дори смятах, че ще стане голям провал, ако трябва да бъда докрай честна с теб. - То стана фурор, не провал! По-очаквано беше, например, да спечелиш наградата с образа на Катя Филипова, отколкото с този на Гери-Никол, но...  - (Смее се).Така се случи, да. Много неочаквана и приятна изненада за мен. Провал чак не бих могла да направя, но просто щях да си изпея песента така, както мога. В случая много се старах поне малко да се доближа до нейния образ и го направих с една усмивка, с едно намигване. И мисля, че се получи забавно. Но си права за сравнението с Катя Филипова, защото нейната песен и образ, като цяло, са много близки до мен, до моя натюрел, а Гери-Никол е нещо съвършено различно, напълно противоположно. В крайна сметка се получи интересно (Смее се). - Не ти ли дадоха съвет синовете ти, внуците, на които Гери-Никол със сигурност е по-близка по звучене?  - Нямаше как да ми дадат, защото ние почти не се видяхме преди това. Те обикновено присъстват в залата, гледат, а точно този път нямаха възможност. И след това останаха страшно учудени, че са избрали именно мен накрая (Смее се). Сама се постарах да се адаптирам към образа. Обикновено много внимателно изучавам детайлите, който трябва да пресъздам – не само вокално, но и поведенчески. При мъжките образи обаче е много по-трудно, защото просто  няма как да избягам от собствения си тембър  който е изключително много разпознаваем. Хората даже ме разпознават, когато някой път говоря – обръщат се и ми казват: „Познах ви по гласа”, а какво остава, като запея. - Точно това е, че твоят глас е толкова характерен, че много трудно може да звучи като гласа на някой друг. Освен това е и един от най-силните и въздействащи на родната музикална сцена!  - Много е характерен, да. Затова, например, Боби Турбото, когато запее, по-лесно може да влезе в образа, защото гласът му не е разпознаваем, той не е и певец. Хората не познават възможностите и тембъра на гласа му, поради което й на него му е по-възможно да влезе под кожата на някой друг. При мен това е абсолютно невъзможно. Но аз въпреки това безкрайно се забавлявам. Старая се да изпълня всичко, доколкото ми е възможно, давайки си ясна представа, че това няма как да е напълно и изцяло. Права си за това, че моят глас е и доста силен, но знаеш ли, аз не полагам кой знае какви грижи за него. Не и в онзи смисъл, в който някои предполагат. Разбира се, пазя го –  не пуша, не пия газирано но това са стандартни грижи. Редовно се разпявам, доставя ми удоволствие да работя върху гласа си. Но то си е и до дарба. Освен това е много важна и самата постановка, с която пея. Радвам се, че резултатите са такива. Чукам на дърво и благодаря на Господ, че пази гласа ми все още така непоклатим и дано дълго време така. - Интересно ми е как реагира съпругът ти Кирил на пре­въп­лъ­щенията в „Като две капки вода”?  - (Смее се). Много му е интересно. Дори ще ти призная, че докато изучавах и репетирах образа на Гери-Никол, ме караше вкъщи да пея. За да ме посъветва кое къде не правя, както го изпълнява тя. Едва ли не ме изпитва, за да види дали съм си научила урока (Смее се). Същото се повтори и при образа на Лучано Павароти, който последно пях. Като ме слушаше даже каза: „Супер! Получава ти се! Ще стане.” Сега, аз съм наясно, че една жена, колкото и да иска, няма как да докара мъжки тембър, но идеята е да наподобя до някаква степен образа му, излъчването, неговия специфичен маниер. Получи ми се много добре изпълнението на Елтън Джон, опитвах се, доколкото е възможно. - При теб се получи много динамична риалити поредица – сега са „Капките”, а преди този формат бе и „ВИП брадър”.  - Така се получи наистина, но двете са твърде различни. В единия формат непрестанно работя, правя образи, пея песни, уча, а в „Биг брадър” съвсем не беше така. При всички случаи сега, в „Капките”, чувствам едно сериозно предизвикателство в музикален аспект, защото музиката за мен винаги е значела живот и любов. Казах си в един момент: „Защо пък не? Да опитам…” И сега ще ти споделя, че напоследък ме изненадва много фактът колко млади хора и деца ми признават, че са мои почитатели. Където и да отида – по улиците, в магазините, като ме срещнат и веднага искат да се снимаме. Страшно изненадващо е да те харесват толкова малки дечица. А и аз не се взимам чак толкова на сериозно в това шоу. Не съм от тези, които биха си казали, че на всяка цена трябва да стигнат до победата. Реалист съм. А и мен победата не ме интересува. За мен е важно да успявам да се справям, да се забавлявам и в крайна сметка да излизам с една усмивка от всяка ситуация. - На някои участници в „Капките” борбата за победа на моменти твърде много им личи, а за теб тя дори не е важна. Може би защото ти познаваш добре този вкус!  - Да, вероятно – те са млади хора и повечето искат да стигнат до победата. Но пак ще кажа – за мен важно е да се забавлявам и да излизам с усмивка. Никак не е хубаво човек да се взима на сериозно – не само в рамките на това шоу, а и изобщо. - Имаш ли желание да пресъздадеш някой конкретен изпълнител в „Като две капки вода”?  - За мен всеки един образ е достатъчно ярък и е въпрос на предизвикателство да мога да се превъплътя по някакъв начин в него. Не знам дали бих се справила съвсем, но бих се радвала да ми се падне Уитни Хюстън, тъй като много я харесвам. - Тя се падна на Софи Маринова, която се справи наистина добре с тази задача!  - Определено, да. Тя се справи. Надявам се и аз да успея, ако ми се падне (Смее се).  - Мими Иванова наскоро ми сподели, че двете наистина сте изглеждали като две капки вода – след твоето изпълнение заедно с Развигор Попов…  - (Смее се) Темброво гласовете ни много се доближават, но Мими също има един много специфичен маниер, който се опитах да доближа. Не знам колко се е получило, но като се чух след това, си казах, че е горе-долу добре. Но се радвам на нейната оценка, значи много за мен. - Как се виждате след 10 години, например?  - Надявам се да съм жива и здрава, да пея, но то времето ще покаже. Каквото се случи – това. Човек трябва да гледа напред, но не бива да си прави чак толкова много планове, защото те обикновено първи се променят. - „Всеки творец е подпомаган от съдбата”, сподели ми го преди време. Още ли мислиш така?  - Абсолютно. Аз съм човек, който вярва в силата на съдбата. Колкото и да иска човек да я промени, няма как да стане, след като нещо му е предопределено. Затова трябва да се научи да подхожда и да гледа с добро настроение, с обич и с желание към всичко, което му се поднася. И да се моли най-вече да е здрав, другото се нарежда така, както трябва да бъде. - Винаги ли си имала късмета да правиш само онова, което ти е най на сърце?  - Да, винаги. Напълно вярно е това. И винаги съм се стараела да изпълня максимално добре всяко едно нещо, с което се захващам. А и знам, че близките ни, които вече не са на тази земя, със сигурност продължават много да ни помагат Отгоре. Отделно моето семейство не е спирало да ме подкрепя, а това много ме зарежда. И между другото, ще ти призная, че причината да се съглася да участвам и в „Като две капки вода”, и в „Биг брадър”, бяха основно те. Идваха децата с думите:  “Хайде, бе, бабо, много ще е интересно, че ще се променяш  Участвай”. Но и самото предизвикателство ме привлече. Помня, че с теб си говорихме преди време именно за това и аз тогава споделих, че не се виждам в нито едно шоу, но за пореден път си потвърждавам поговорката, че човек наистина няма как да знае, без да е опитал. Затова и се съгласих – как да разбера, ако не прегърна предизвикателството. - Вкусът на предизвикателството ти е познат още от едно време, когато са те наричали неслучайно „музикантската певица”, заради умението да пееш изключително трудни и сложни песни.   - Да, тогава все още подготвях своята самостоятелна кариера заедно с композитора Найден Андреев. А той пишеше най-сложните музикантски песни и аз ги пеех. И тези песни не бяха типично шлагерни и лесно възприемчиви, а изискваха по-дълго време, в което да се слушат.   Пример е и емблематичната ми песен „Устрем”, която е много сложна песен. - Покрай музиката може да се каже, че досегашният ти живот е минал все на колела – от едно пътуване в друго, с изминати хиляди километри…  - Такава е съдбата на музиканта, да. Обречени сме на това. Но в крайна сметка това е една прекрасна професия, защото освен пеенето и контакта с хората, как иначе човек ще може да обиколи такива кътчета на България, на света.", "date": "2018.05.11", "title": "Марги Хранова пред в. \"Шоу\": Победата не ме интересува, забавлявам се в „Капките”"}
{"url": "https://www.blitz.bg/obshtestvo/stolitsa/za-khilyadi-detsa-nyama-myasto-v-detskite-zavedeniya-v-sofiya_news599583.html", "text": "Хиляди деца остават извън детските градини и яслите в столицата и тази година. Това стана ясно след първото класиране. Над 5000 деца ще останат извън яслите, съобщава bTV.Недостиг на места в градините няма, но на първо класиране не всички ще успеят да запишат децата си в най-предпочетената от тях градина.  Най-трудно е да влезе детето в детско заведение е в районите „Триадица”, „Красно село”, „Лозенец” и „Витоша”. Тази година по искане на родителските организации е бил намален и броят на децата в яслените групи, което допълнително е натоварило системата. „От 25 на 20 деца, което формира допълнителен недостиг от около 1000 – 1500 места, което не е добре, защото тези деца убеден съм родителите биха се съгласили да бъдат отглеждани и в групи по 25 деца”, обясни зам.-кметът  Тодор Чобанов .", "date": "2018.05.11", "title": "За хиляди деца няма място в детските заведения в София"}
{"url": "https://www.blitz.bg/intsidenti/katastrofi/tragediyata-e-ogromna-krasivata-pepi-koyato-izdkhna-pri-zverska-katastrofa-kray-plovdiv-brzala-za-snimki_news599603.html", "text": "Загиналото при жестоката катастрофа на Пазарджишко шосе 23-годишно момиче е бързало за изпит в Пловдив. Пепи Бръмбарова живее в Цалапица, но е студентка в Пловдивския университет.Тази сутрин Пепи е имала изпит и тръгнала към града. По пътя обаче разбрала, че е забравила някои неща вкъщи и се върнала, съобщава  .  След това по най-бързия начин потеглила обратно към Пловдив.  На 8-ми километър обаче автомобилът на Пепи поднесъл и се забил в дърво.  Момичето загива на място.  Наложи се пожарникари да режат част от ламарините на автомобила.  Бръмбарова е живеела в родното си село.", "date": "2018.05.11", "title": "Трагедията е огромна! Красивата Пепи, която издъхна при зверска катастрофа край Пловдив, бързала за... (СНИМКИ)"}
{"url": "https://www.blitz.bg/obshtestvo/prvo-v-blits-izvesten-sdiya-ot-vks-bere-dusha-v-bolnitsa-sled-mnogo-tezhka-operatsiya_news599586.html", "text": "Известният съдия от ВКС Никола Хитров е в тежко състояние във ВМА. Той е бил приет за операция след рак на панкреаса. Това съобщават негови познати. По думите им той лежи в реанимацията на Военна болница след операция заради рак на панкреаса. Предстои да бъде изписан, защото му свършвала клиничната пътека.  Близките на Никола Хитров призовават всеки, който може да помогне, за да се облекчи тежкото състояние на съдията.  \"Моля, споделете, използвайте връзки и каквото друго ви хрумне. Хитров е брилянтен юрист и съдия и това няма никакво значение, защото сега е просто човек. Дори да живее два дни повече\", пишат те. ", "date": "2018.05.11", "title": "Първо в БЛИЦ! Известен съдия от ВКС бере душа в болница след много тежка операция"}
{"url": "https://www.blitz.bg/obshtestvo/regioni/smrazyavashcho-video-nebeto-se-raztvori-nad-plovdivsko-i-adt-se-stovari-na-zemyata_news599580.html", "text": "Градушка удари Пловдивско този следобед. Ледени късове колкото грахово зърно се изсипаха над село Бенковски. Земята буквално е побеляла, съобщава  , позовавайки се на местни хора.  Градините на много семейства са наводнени, а градушката е унищожила листата на посевите. Банкетът на магистрала \"Тракия\" е побелял от голямото количество ледени парчета.   Градушката бе придружена от силен дъжд и гръмотевици. В същото време силен дъжд се изсипа и над Пловдив. Към момента няма данни за наводнения или други щети от бурята.  Град валя и над село Радиново. За минути всичко е побеляло от ледените късове.  Подобна е била ситуацията в Асеновград. Хората бързо са потърсили спасение в магазини и заведения. Притеснени да не се повтори ситуацията от вчера, мнозина са завардили прозорци и врати.      ", "date": "2018.05.11", "title": "Смразяващо ВИДЕО! Небето се разтвори над Пловдивско и адът се стовари на земята"}
{"url": "https://www.blitz.bg/obshtestvo/regioni/2-mesetsa-mlchanie-za-smrtta-na-krasivata-rodilka-semra_news599606.html", "text": "2 месеца след смъртта на родилката Семра Дургут в Кърджали, все още не са ясни причините, довели до фаталния край. Припомняме, че 23-годишната жена почина при раждане сутринта на 9 март в болницата в областния родопски град, пише 24rodopi.com. Тя постъпила ден преди това заради преносване на плода. Първоначалната версия гласеше, че до фаталния край се стига заради вътрешен кръвоизлив по време на раждането, причинен от рядко заболяване. „Съпругата ми не беше болна. Правели сме много изследвания”, пък бе категоричен съпругът на починалата Раим Х.  Двамата се върнали от Холандия заради раждането. Младото семейство живеело в чернооченското село Водач.  Веднага след случая започна разследване за установяване причините за смъртта на родилката. Назначена бе тройна съдебно-медицинска експертиза. Изключително опитни специалисти по акушерство и гинекология, водени от професор Владимир Пилософ, са ангажирани да изясняват причините за смъртта на 23-годишната родилка. Те са част от Комисията, която извършва проверка, назначена от Изпълнителна агенция „Медицински одит”, по лично настояване на изпълнителния директор на МБАЛ „Д-р Атанас Дафовски” доц.д-р Тодор Черкезов.  До момента обаче все още не са ясни резултатите. „Официално ще уведомим обществеността когато проверките приключат и резултатите станат ясни”, посочиха от здравното заведение.  Лекари с дългогодишен опит изказват предположения, че е много вероятно да става въпрос за изключително рядък случай в медицинската практика.  Починалата родилка и бебето й бяха погребани в село Водач. Съпругът пък отново заминал за Холандия, наскоро обаче той се е върнал в селото, посочиха жители на Водач.    ", "date": "2018.05.11", "title": "2 месеца „мълчание” за смъртта на красивата родилка Семра"}
{"url": "https://www.blitz.bg/stsena/emotsionalna-sreshcha-golyamata-stoyanka-mutafova-sbdna-mechtata-na-astralnata-si-bliznachka-video_news599534.html", "text": "Сигурни сме, че тази емоционална среща ще трогне и вас. Две жени, родени на една и съща дата през далечната 1922 г. Общият брой от годините им прави 184. Едната – всички я познавате – емблема и епоха в българския театър. Другата – симпатична дама от Силистра – Иванка Минчева.    Иванка цял живот е работила по ниви и лозя, 20 години е в керамична фабрика, наравно с мъжете. Цял живот госпожа Минчева е мечтала да срещне легендарната актриса. „Вече замилях като сестра и все искам да я видя, да я видя все. Искам да се здрависам, да се запознаем…”, сподели Минчева, подкрепяна от сина и дъщеря си.  Приликите между двете дами не свършват тук. Подобно на астралната си близначка, и на Иванка сцената не е била чужда. „Танцьорка бях пет-шест години, с момичета ходихме, но като почина мъжът ми, аз се спрях. Хубаво беше, много ме харесваха… Сякаш ми се струва – каквато е тя, така има също едни палавини и у мене…”, разказва силистренката.   Разбира се, подобна среща не може да мине без темата за здравето и годините. Стоянка Мутафова направи комплимент на астралната си близначка: ”Ама ти си много запазена. Пу, машалах! Да не ти е уроки, да ти кажа! Наистина много е запазена, много… Аз не съм добре с краката. Пострадах много лошо. Ама… държа се.” Източник: bTV", "date": "2018.05.11", "title": "Емоционална среща: Голямата Стоянка Мутафова сбъдна мечтата на астралната си близначка (ВИДЕО)"}
{"url": "https://www.blitz.bg/politika/valentin-radev-borisov-reagira-kato-na-futbolen-mach-ne-e-vazhno-dali-igraem-dobre-a-srtsato_news599491.html", "text": "\"Издирваме родителите на децата на стадиона със свастиките\", това заяви в кулоарите на парламента вътрешният министър Валентин Радев, предаде репортер на БЛИЦ. \"Те са малки и явно някой им е казал да го направят. Сега в парламентарна зала ми задават въпроси, които не касаят министерството. Задавате ми въпроси за мачове. Попитайте клубовете и БФС. Ние сме били лошите. Неприятен случай е да се посяга на властта. Човекът има фрактура на дясната подбедрица\", изтъкна Радев.  \"Премиерът Борисов реагира като на футболен мач - не е важно дали играем добре, а сърцато\", така обясни министърът обясни действията на министър-председателя, когато трябва да се решават проблеми.  Той коментира и полицая с изтеклия бадж: \"Според мен това е нагласено. Една обществена поръчка е забавена преди мен по обективни причини и баджът му е трябвало да бъде сменен. Защо не са залепени стикерите, които трябва да бъдат след тези промени. Това важи за голяма част от служителите. Нямам представа колко полицаи и служители са \"невалидни\", но много скоро ще разбера и ще съобщя. Това е поръчка от 2015-2016 година.\" Никол ИВАНОВА, БЛИЦ", "date": "2018.05.11", "title": "Валентин Радев: Борисов реагира като на футболен мач - не е важно дали играем добре, а сърцато"}
{"url": "https://www.blitz.bg/obshtestvo/stolitsa/skandalni-razkritiya-koloezdacht-koyto-pomete-i-vlachi-malkata-tea-v-stolichen-park-se-okaza-s-dosta-tmno-minalo_news599549.html", "text": "24-годишният Борислав Миланов, който удари с колело дете в \"Южния парк\" и избяга, е бил осъждан три пъти. Припомняме, че мъжът е арестуван снощи в София. Миланов се е предал сам в присъствието на адвокат в 4-то РПУ. Борислав е осъждан общо 3 пъти. Веднъж за притежание на наркотици - амфетамини и марихуана, и два пъти за шофиране без книжка.   Родителите на пострадалото момиченце възнамеряват да го съдят, информира Нова телевизия.   Инцидентът с малката Теа стана в сряда вечерта. Момиченцето беше прието в \"Пирогов\" с тежки наранявания. Детето е било с майка си в парка, когато мъжът го помита с велосипеда си и бяга от мястото на инцидента.   \"Видях сблъсъка и как влачи детето, докато опитва да спре. Влачи го 2 метра\", разказа Боряна Джоканова, майката на раненото 1-годишно дете.   По думите й след сблъсъка колоездачът е спрял за момент: \"Ослуша се и когато разбра, че ситуацията е по-тежка, избяга\".  В момента, в който Боряна вижда, че той тръгва да бяга, вади телефона и го снима. ", "date": "2018.05.11", "title": "Скандални разкрития: Колоездачът, който помете и влачи малката Теа в столичен парк, се оказа с доста тъмно минало"}
{"url": "https://www.blitz.bg/kriminalni/prestplenie/eto-kakvo-se-sluchva-s-kiril-koyto-opita-da-ubie-lyubimata-si-lili-i-se-narga-s-nozh-v-magazin-na-moreto_news599558.html", "text": "Окръжна прокуратура – Бургас задържа за 72 часа 54-годишния Кирил Атанасов. Той е обвинен за това, че на 08.05.2018 г. в гр. Свети Влас, обл. Бургас, в магазин за хранителни стоки направил опит предумишлено да умъртви Лили Б., чрез произвеждане на един изстрел в областта на ухото, под лявата страна на главата, с газ-сигнален пистолет, като деянието макар и да е довършено не са настъпили предвидените в закона и искани от дееца обществено опасни последици – престъпление по чл. 116, ал. 1, т. 9, вр. чл. 115, вр. чл. 18, ал. 1, предл. ІІ от НК.  Очаква се Окръжна прокуратура – Бургас да внесе в съда искане за налагане на постоянна мярка за неотклонение „задържане под стража“ спрямо 54-годишния мъж.   Кирил и Лили се разделили преди година, но той не можел да преживее раздялата. Тормозел я с години. Тя отглеждала сама 11-годишния им син, разказват от съседните магазини.    ", "date": "2018.05.11", "title": "Ето какво се случва с Кирил, който опита да убие любимата си Лили и се наръга с нож в магазин на морето"}
{"url": "https://www.blitz.bg/kriminalni/prestplenie/razpitvat-brata-na-bivshe-top-chenge-ot-dupnitsa-za-kradenoto-audi-s-koeto-izgorya-bobovdolchanint-kiril-aleksandrov_news599560.html", "text": "Прокуратурата разпитва за крадено \"Ауди\" с пренабити номера брата на топ ченгето Валери Крумов-Кимба – Румен. Возилото преди време било собственост на настоящия началник на КАТ – Кюстендил Радослав Боюклийски. Той продал колата, а нередността цъфнала при опит на новия щастлив собственик - Кирил Александров, да я пререгистрира.  „Това е срам и позор за КАТ. Колата е минала през фирмата на брата на Кимба. После най-вероятно е регистрирана в КАТ-Дупница тайно. Как при Боюклийски е попаднала изобщо такава кола?”, питат гневни граждани.  Румен Крумов е собственик на една от най-луксозните автокъщи в Дупница. Фамилията има и магазини. Самият Валери Крумов през 2015 г. напусна полицията като щастлив млад пенсионер. Той работи в РПУ-Дупница, сектор „Магистрална полиция”, което по-късно се преименува в „Престъпления по пътищата”. Както е известно, всеки полицай си тръгва с 20 заплати в джоба, което означава, че Крумов е започнал пенсионерския си живот с капитал от поне 20 бона, пише \"Вяра\".   Иначе той има множество отличия. През 2003 г. лично министърът на вътрешните работи Георги Петканов му връчи приза „Пътен полицай на 2003”, през 2011 г. главният секретар на МВР Калин Георгиев награди него и Радослав Боюклийски за постигнати високи професионални резултати. Крумов е разконспирирал и задържал над 40 автомобила с интервенция върху номерата на рамите, двигателите, документни престъпления, задържал е десетки лица за притежание на наркотици.  Преди няколко години с колегата му Боюклийски откриха за кратко време около 100 крадени луксозни автомобила, за което бяха наградени от тогавашното ръководство на МВР. ", "date": "2018.05.11", "title": "Разпитват брата на бивше топ ченге от Дупница за краденото \"Ауди\", с което изгоря бобовдолчанинът Кирил Александров"}
{"url": "https://www.blitz.bg/kriminalni/prestplenie/ekspert-raznishchi-bezpretsedentniya-obir-v-montana-i-posochi-koy-mozhe-da-e-pomognal-otvtre-na-apasha_news599570.html", "text": "Не е лесно да се откраднат половин милион лева, това изисква предварителна подготовка и познаване на пропуските в системата за сигурност. Така Николета Атанасова, председател на Българската камара за охрана и сигурност, коментира случая в Монтана, при който фалшив инкасо служител задигна близо половин милион лева от магазин. „В този случай има пропуски и от страна на охранителната фирма и от страна на клиента – в случая магазина. Охранителната фирма трябва да е подала списък с имената на служителите, които имат право да взимат инкасото. Охранителната фирма е направила график на взимането на инкасото – очевидно е един път в седмицата. За един такъв магазин, който генерира сериозен оборот, един път в седмицата е апетитно за криминалния контингент”, заяви Атанасова пред Нова телевизия.  „От страна на магазина вероятно са познавали човека – може да е настоящ служител, бивш служител. Предвид на това, че не са го проверили, може би това е практика”, коментира Атанасова.  По думите й ако магазинът няма охранител, който да извърши тази проверка, задължението е на касиерката, която трябва да се увери, че предава парите на оторизиран служител.  „Не е изключено и самата касиерка да играе в схемата”, заяви Атанасова.   ", "date": "2018.05.11", "title": "Експерт разнищи безпрецедентния обир в Монтана и посочи кой може да е помогнал отвътре на апаша"}
{"url": "https://www.blitz.bg/kriminalni/prestplenie/mlad-burgazliya-szdade-nevizhdan-khaos-v-grada-no-nakraya-si-nameri-maystora-i_news599577.html", "text": "30-годишният бургазлия Даниел С. създаде днес невиждан хаос по два възлови градски булеварда – бул.”Стефан Стамболов” и бул. \"Транспортна\". Младият мъж обикалял с лек автомобил „Хонда Сивик” с бургаска регистрация, отварял прозореца и мятал бомбички по колите, съобщава Флагман.бг, позовавайки се на очевидци. „Това момче създаде огромен смут. Хвърли бомбичка току пред колата ми. Изплаших се много, но съм опитен шофьор и не направих непремерени действия. Малко след хотел „Мираж” в посока изхода на Бургас обаче той отново хвърли бомбичка, една жена така се изплаши, че даде рязко надясно и се заби в бордюра. След 10 минути видях това момче притиснато от бус с работници на кръговото кръстовище на КАТ. Явно и на тях им направи същия номер. Беше яко момче, с къса коса и тениска. Мисля че мъжете от буса го поступаха”, разказа очевидец.  Даниел С. в крайна сметка е задържан от органите на реда, арестуван и глобен. ", "date": "2018.05.11", "title": "Млад бургазлия създаде невиждан хаос в града, но накрая си намери майстора и..."}
{"url": "https://www.blitz.bg/ikonomika/dostigame-srednoevropeysko-nivo-sled-90-ili-233-godini_news599591.html", "text": "\"Ние стартираме от една много ниска база и ръстът, който правим, не може да догони това, което имат европейските страни. Все едно слонът да направи една слонска крачка, а мравката да направи 10 крачки и да твърди, че е изминала по-голямо разстояние\", коментира Бранимир Ботев пред bTV.Според него, българинът би достигнал средноевропейско ниво след 90 години и то ако през това време Европейският съюз има нулев растеж. Ако ЕС има растеж едва 0,5% на година, то тогава ще достигнем този стандарт след 141 години, а ако е само 1% това ще се случи след 233 години.  Трябва страната ни да се обедини около национални цели и приоритети, които да не са партийни. \"Българската икономика е камертонна. Камертонът реагира когато бъде ударен - ние сме силно резониращи по отношение на външните фактори\", обясни Ботев. Страната ни отдавна е занемарила важни производствени сектори, като е отгледала \"витринния сектор\" на зърнопроизводството. \"Когато борсовите цени и обстановка се сринат, това повлича след себе си целия сектор. Ние съсипахме цели отрасли\", допълни той.", "date": "2018.05.11", "title": "Достигаме средноевропейско ниво след 90 или 233 години"}
{"url": "https://www.blitz.bg/svyat/broeni-dni-predi-sbitieto-na-godinata-megan-markl-e-na-sedmoto-nebe_news599594.html", "text": "Майката на Меган Маркъл пристигна в Лондон и ще бъде до дъщеря си до кралската сватба следващата седмица. Дория Рагланд е кацнала в британската столица вчера вечерта и в следващите дни тя и бащата на актрисата Томас Маркъл би трябвало да се срещнат с кралицата. Двамата ще прекарат и известно време с принц Филип, принц Чарлз и съпругата му Камила, както и с дюковете и дюкесите на Кеймбридж. Това ще бъде и първата среща между г-н Маркъл и принц Хари.  Майката и бащата на Меган се развеждат, когато тя е едва 6-годишна, но въпреки това и двамата ще бъдат до дъщеря си в големия ден. Актрисата била много доволна и щастлива, че ще успее да събере семейството си за кралската сватба.  Кралският говорител обяви: „Принц Хари и госпожица Маркъл чакат с нетърпение да посрещнат родителите на госпожица Маркъл в Уиндзор за сватбата. И двамата родители ще имат важни роли по време на церемонията“. Източник: novini.london", "date": "2018.05.11", "title": "Броени дни преди събитието на годината: Меган Маркъл е на седмото небе!"}
{"url": "https://www.blitz.bg/ikonomika/taka-se-pravi-blgarin-szdade-texnologichna-kompaniya-i-tya-veche-ctpyva-56-miliapda_news599561.html", "text": "Rоbіnhооd - пpилoжeниeтo зa бeзплaтнa тъpгoвия нa aĸции, cъздaдeнo oт млaдият бългapин Bлaдимиp Teнeв, вeчe cтpyвa 5,6 милиapдa дoлapa. Koмпaниятa нa Bлaд, ĸaĸтo гo нapичaт в Щaтитe, и пapтньopa мy Бaйджy Бaт ycпя дa yвeличи пaзapнaтa cи ĸaпитaлизaция, cлeд ĸaтo нaбpa 363 милиoнa дoлapa oт инвecтитopи, cъoбщaвa Fоrtunе, цитирано от Мъни бг. Pyндът зa нaбиpaнe нa инвecтиции e пpeвъpнaл Rоbіnhооd във втopaтa нaй-cĸъпa чacтнa финтex ĸoмпaния в Щaтитe cлeд Ѕtrіре. Зa чeтиpи гoдини пpилoжeниeтo ce пpeвъpнa в лидep пo бpoя нa aĸayнтитe в нeгo, ĸoитo нaбpoявaт нaд 4 милиoнa. Πo тoзи нaчин ĸoмпaниятa изпpeвapвa дoceгaшният вoдaч Е*Тrаdе, ĸoйтo имa 3,7 милиoнa пoтpeбитeли.  C тoзи ycпex Rоbіnhооd ycпя дa yвeличи 4 пъти пaзapнaтa cи ĸaпитaлизaция, ĸaтo гoдинa пo-paнo cлeд пъpвия pyнд зa нaбиpaнe нa ĸaпитaл тя дocтигнa тaĸaвa oт 1,3 милиapдa дoлapa. Cpeд инвecтитopитe пpeз тaзи гoдинa ca и дъщepнaтa вeнчъp ĸaпитaл ĸoмпaния нa Аlрhаbеt Саріtаl G.  Oт ĸoмпaниятa пocoчвaт, чe cлeд ycпeшнoтo нaбиpaнe нa ĸaпитaл eĸипът им щe бъдe paзшиpeн. B мoмeнтa зa фиpмaтa paбoтят пo-мaлĸo oт 200 чoвeĸa.  \"Mиcля, чe иcтинcĸият \"X фaĸтop\", ĸoйтo нaĸapa инвecтитopитe дa пoиcĸaт дa бъдaт чacт oт Rоbіnhооd e в тoвa, чe c дocтa oгpaничeнa paбoтнa pъĸa, ĸoмпaниятa ycпя дa пpeдcтaви тpи нaпълнo нoви пpoдyĸтa в paмĸитe нa пocлeднитe шecт мeceцa\", ĸaзвa Бaйджy Бaт пpeд Fоrtunе.  Cpeд бъдeщитe плaнoвe нa дpyжecтвoтo e paзвитиeтo нa бизнeca им c ĸpиптoвaлyти. \"Oчaĸвaмe дo ĸpaя нa гoдинaтa дa ce пpeвъpнeм в eднa oт гoлeмитe ĸpиптo плaтфopми\", твъpди Бaт.  Kъм мoмeнтa чpeз Rоbіnhооd мoжe дa ce тъpгyвa caмo c bіtсоіn и еthеrеum. Kъм тяx oбaчe щe бъдaт пpибaвeни oщe дигитaлни пapи, нo вce oщe нe e яcнo ĸoи. ", "date": "2018.05.11", "title": "Така се прави! Българин създаде тexнoлoгичнa ĸoмпaния и тя вeчe cтpyвa $5,6 милиapдa"}
{"url": "https://www.blitz.bg/lyubopitno/nauka-i-tekhnologii/blgari-razrabotvat-neshcho-unikalno-koeto-shche-spasyava-milioni-zhivoti_news599364.html", "text": "Иновации в името на живота – така изглежда сбъднатата мечта на двама млади медици, създали биопринтер за човешки органи. Спас Керимов и Ваньо Везиров искат да помагат на пациентите чрез биопринтове на кости и хрущяли, съобщава bTV. Миналата година Спас завършил медицина. Ваньо все още учи, но и двамата разбрали, че искат да бъдат полезни по друг начин.„Ние не знаехме нищо за биопринтирането и започнахме да се самообучаваме – да търсим да научаваме, да експериментираме”, обяснява Спас. „Първият биопринтер, който създадохме, се казваше Ева, а мастилото се казва Адам”, допълва той.  С бели престилки, Спас и Ваньо ни запознават с Ева. „Идеята е Ева в един по-следващ етап да се превърне в жена, която да прави всякакъв вид тъкани”, посочва Ваньо. „Тази костна структура с правилните клетки вътре в нея и с правилното отглеждане от екипа ни може да се превърне в конструкт, който да бъде използван за заместителна терапия”, пояснява Спас. Мечтата на младите медици е не просто да лекуват, а да удължават живота. Открили са и правилния инвеститор.„Мечтаем един ден да можем да изградим напълни функциониращ човешки орган, която да може да бъде трансплантиран в човека. По този начин ще можем да решим проблема с тъканното отхвърляне”, казва Ваньо. И двамата са убедени, че медицината на бъдещето е тази, в която всичко е възможно – заради живота.", "date": "2018.05.11", "title": "Българи разработват нещо уникално, което ще спасява милиони животи"}
{"url": "https://www.blitz.bg/lyubopitno/kak-da-rabotim-s-nyakogo-kogoto-mrazim_news599339.html", "text": "Нека си го кажем направо — ние не отиваме на работа, защото харесваме и обичаме колегите си, а за да вършим работа заедно. И въпреки това, емоциите често са по-силни от професионалната дисциплина и корпоративните правила, пише Факти бг.Случва се да работим с някого, който предизвиква нашата неприязън до степен, че да го намразим — надут кретен, досадна клюкарка или непоносим колега, който постоянно се оплаква... примерите са безчет. По-важното в случая е, че животът в офиса с такива хора наоколо става труден и доста сложен.  Вместо да се фокусирате върху работата, която трябва да свършите заедно, вие губите време и енергия, опитвайки се да държи емоциите си под контрол и да управлявате поведението на този човек. За щастие, с правилната тактика ще успеете да запазите продуктивни работни взаимоотношения с \"врага\" в офиса, пише Harvard Business Review в статия по темата, в която са изброени 4 начина да се справите с проблема. Какво казват експертите?  Ако работите с някого, когото не харесвате, не сте сами. Ненавистта към колега е познат архетип. Робърт Сътън, професор по управление и инженерство в Станфордския университет обяснява, че това е част от човешките нагласи. \"Винаги има други хора — роднини, колеги, съседи, които са ни неприятни. Избягването на хората, които не харесвате, е като цяло една успешна тактика, но тя невинаги е възможна на работното място. \"Някои хора са там, харесва ли ви или не\", посочва Даниел Голман, съуправител на консорциум за изследване на „Емоционална интелигентност“ в организации в Rutgers University. Следващия път, когато ви се прииска да уцелите колегата с химикалка или нещо по-тежко, помислете за следните съвети: 1. Управление на реакциите Вашият отговор към колегата може да варира от лек дискомфорт до открита враждебност. Голман казва, че първата стъпка е да управлявате това чувство. Той предполага, че ако насреща си имате някой, който е дразнещ или досаден, не трябва да мислите за неговите действия, а за това как да реагирате. Далеч по-продуктивно е да се фокусирате върху собственото си поведение, защото можете да го контролирате. За да се справите, Голман съветва да релаксирате ежедневно. Това ще подобри способността ви да се справите със стреса. 2. Съмнявай се, но и в себе си Ние често търсим потвърждение на нашето мнение за другите. \"Има нещо в Джесика, което не ми харесва, не си ли съгласен?“. Това е разговор, който често може да бъде чут сред колеги. Робърт Сътън отбелязва, че всички ние имаме склонност да търсим потвърждение на нашите собствени становища. Но е полезно да се научим да им се съпротивляваме, защото емоциите са заразни. Освен това, ако постоянно се оплаквате от някой във вашия офис, това може да се отрази негативно върху вас. Може да си спечелите репутация на непрофесионалист. 3. А дали и вие нямате вина? Помислете дали не се съсредоточавате прекалено много върху дразнещите качества на конкретния човек. Хората са многопластови. Освен неприятни, те може да имат и други черти. Правили ли сте някога опит да забележите какви са те? Ако разберете какво точно ви притеснява и дали не може да го туширате, ще се справите с проблема по-лесно. 4. Опознайте го отблизо \"Един от най-добрите начини да започнете да харесвате някого, към когото до този момент сте изпитвали неприязън, е да работите заедно върху проект, който изисква координация\", казва Сътън. \"Това може да изглежда нелогично, тъй като вероятно ви се иска да се разкрещите всеки път, когато този човек влезе в стаята. Но чрез съвместната работа, можете да го разберете по-добре и дори да развиете съпричастност. Възможно е дори да почувствате състрадание вместо раздразнение\", смята Голман. Може да откриете, че причините за неприятното му поведение са стрес у дома, натиск от шефа или пък ние самите. Прекарването на повече време с вашия враг, ще ви предостави възможността да натрупате повече положителен опит. А и ще свали значително нивото на стреса, което иначе предизвиква у вас всяка негова поява пред очите ви.", "date": "2018.05.11", "title": "Как да работим с някого, когото мразим?"}
{"url": "https://www.blitz.bg/politika/vitseprezidentt-kaza-koi-samo-tryabva-da-poluchavat-blgarski-pasport_news599535.html", "text": "Вицепрезидентът Илияна Йотова смята, че познаването на българския език трябва да стане задължителен критерий за придобиване на българско гражданство, съобщава БТА. Трябва да има ясни и точни критерии, за да няма съмнения, че се издават български паспорти на хора, които нямат нищо общо с нашата страна.Крайно време е един от задължителните, ако не и първи критерий да бъде познаването на българския език, заяви вицепрезидентът пред журналисти в Каварна.  Йотова допълни,че познаването на езика сега не е задължително условие и според нея това е абсолютно недопустимо. Всъщност, чл. 12 от Закона за българското гражданство регламентира изискване за владеене на български език в повечето възможни хипотези. Вицепрезидентът каза, че се надява парламентът да направи промени в Закона за българското гражданство, Закона за българите в чужбина и Закона за пребиваване на чужденците в България, които са \"кърпени\" през годините и в тях има текстове, които си противоречат. \"Цялото това законодателство има нужда да бъде огледано изцяло не толкова за да се улесни процедурата по придобиване на българско гражданство, колкото тя да се направи по-прозрачна\", поясни Йотова и добави, че предлага помощта на президентската институция, когато се подготвят тези промени. По думите й след признаването на българското малцинство в Албания, което е безспорен успех за България, са зачестили и молбите на албански граждани за придобиване на българско гражданство.", "date": "2018.05.11", "title": "Вицепрезидентът каза кои само трябва да получават български паспорт"}
{"url": "https://www.blitz.bg/obshtestvo/rumen-radev-vrchi-orden-stara-planina-na-poslanika-na-yuzhna-koreya-v-blgariya_news599541.html", "text": "Президентът Румен Радев връчи орден „Стара планина“ на посланика на Южна Корея в България Шин Бунам. Високото държавно отличие беше връчено на дипломата за изключителните му заслуги в развитието на двустранните отношения. „Убеден съм, че във ваше лице България има още един приятел“, каза държавният глава по време на церемонията в Гербовата зала на „Дондуков“ 2. Президентът Румен Радев благодари на посланик Шин Бунам за работата му по сближаването на България и Южна Корея:     „Удостояването с това най-високо българско отличие е израз на нашата благодарност за Вашия личен принос, г-н посланик, както и за значението, което отдава България на нашите отношения с Република Корея. Мога смело да кажа, че само за двете години мандат на посланика, той успя да разгърне една изключително активна и ползотворна дейност за развитие сътрудничеството между нашите две страни във всички области от взаимен интерес. Свидетели сме на реактивиране на политически диалог на най-високо равнище“, каза президентът Радев. Посланик Шин Бунам сподели, че след мисията си в България се пенсионира и се оттегля от голямата дипломация. Той благодари за високото отличие.  „За мен е голяма чест да получа такова престижно отличие. За мен е още по-важно и още по-запомнящо се това събитие, защото се пенсионирам и се оттеглям от обществения живот в качеството си на корейски дипломат, след като приключа мандата си в България. Господин президент, позволете ми да използвам възможността да изкажа дълбокото си възхищение към вас, заедно с други посланици на азиатски страни, за силния ви интерес и ангажимента в подкрепата на отношенията с всички азиатски държави“.  Посланикът заяви, че ще продължи да работи за развитие на двустранните отношения между България и Южна Корея.", "date": "2018.05.11", "title": "Румен Радев връчи орден „Стара планина“ на посланика на Южна Корея в България"}
{"url": "https://www.blitz.bg/obshtestvo/zapochna-deloto-na-betina-zhoteva-sreshchu-aleksandr-simov_news599557.html", "text": "Един медиен сблъсък започна втори дубъл в съда. Стартира делото на члена на СЕМ Бетина Жотева срещу Александър Симов. Депутатът от БСП се отрече от личния си профил в социалните мрежи и от авторството си на материали в печатни и онлайн издания. Това стана по време на първото съдебно заседание по делото, заведено срещу него от Жотева, предава Канал 3.Бетина Жотева съди Александър Симов за обида, която той й нанесъл с коментарите си по нейн адрес.  Според депутата от БСП всички негови материали, публикувани в различни интернет сайтове, агенции и печатни издания, всъщност не са негови и той е бил подписан като автор без действително да е такъв. \"Аз търся справедливост. Не може депутати да използват най-високата трибуна в държавата за обиди и лична вендета”, заяви Жотева. В отговор на обвиненията й, адвокатите на Симов твърдят, че журналистът и политик не е говорил или писал нищо лошо по адрес на Бетина Жотева. Заради разграничаването на Симов от личния му профил в социалните мрежи, съдията поиска официална информация от ГДБОП, дали депутатът е подавал сигнал, че профилът му е откраднат. Тази информация, както и сведенията от медиите относно авторството на Александър Симов, което той отрича, трябва да бъде предоставена на следващото съдебно заседание през юни.", "date": "2018.05.11", "title": "Започна делото на Бетина Жотева срещу Александър Симов"}
{"url": "https://www.blitz.bg/obshtestvo/ekskluzivno-v-blits-spetsialen-analiz-razkriva-kde-e-istinata-za-tsenite-na-meditsinskite-izdeliya_news599567.html", "text": "В края на март Надзорният съвет на НЗОК прие новият списък с медицинските изделия в болничната и извънболничната помощ, за които Касата заплаща частично. Списъкът влезе в сила от 1 април 2018 г. Няколко седмици по-късно стана ясно, че реимбурсната сума за някои от тях, конкретно в областта на сърдечносъдовите болести, е намалена. На практика сумата, плащана от Здравната каса за сърдечни клапи и протези, е намалена с 10%. Преди седмици пациентска организация реагира остро срещу намаляването на цените и излезе с писмо, с което обяви „вот на недоверие“ на председателя на Надзора на НЗОК Жени Начева, и в което се твърдеше, че пациентка е починала, тъй като не успяла да доплати за твърде скъпото медицинско изделие, нужно за лечението й.  Още на следващия ден от самото лечебно заведение, в което е починала пациентката, опровергаха това твърдение. От там посочиха, че тя е постъпила в болницата в много лошо общо състояние, а по-късно проверка на Касата установи, че заявка за въпросното медицинско изделие дори не е подавана.  Второ писмо, алармиращо, че друга пациентка починала заради непосилна цена на медицинско изделие, бе изпратено до медиите от същата пациентска организация в четвъртък. В писмото се посочва, че жената е била диагностицирана и насочена към лечение с въпросното изделие още през февруари, и не става ясно какво е наложило забавянето на лечението до края на април. В него от организацията обявиха „втори вот на недоверие“ срещу председателя на Надзорния съвет на НЗОК.  Защо обаче „вотът на недоверие“ е насочен точно към Начева, не става ясно.  Надзорният съвет на Здравната каса се състои от девет души – четирима представители на държавата, по двама – на синдикатите и работодателите, и един – на пациентите.   За да бъде прието едно решение от Надзора, то трябва да получи поне пет гласа „за“.   Конкретно решението за приемане на цените, по които Касата ще плаща медицинските изделия, е прието с шест гласа „за“, нито един „против“ и нито един „въздържал се“. Нещо повече – четирима от гласувалите „за“ не са представители на държавата. Един от тях е представителят на пациентите в Надзора. „За“ са гласували също така двамата представители на работодателите, както и единственият присъстващ на заседанието представител на синдикатите. На практика без техните гласове този списък, с така заложените цени, нямаше да бъде приет, тъй като на заседанието присъстват едва двама от четиримата представители на държавата.   В добавка, от стенограмата на това заседание става ясно, че по време на обсъждането на списъка се коментира не намаляването, а увеличаването на сумите, които заплаща Касата за някои медицински изделия. Такъв е случаят например с торакалния стент, за който НЗОК до 1 април заплащаше 1400 лв. и чиято най-ниска цена е 14 000 лв. С новия списък сумата, която покрива Касата, е увеличена на 5000 лв. Със същия списък е увеличена и възрастта, до която пациентите с диабет получават по 1100 тест-ленти.   От стенограмата се вижда още как всички членове на Надзорния съвет, присъстващи на въпросното заседание, обсъждат възможностите НЗОК да поема повече медицински изделия и да заплаща повече средства за тях.   Медицинските изделия, прилагани в болничната помощ, безспорно са скъпи, някои от тях – дори непосилно скъпи за пациентите, и Здравната каса и Министерството на здравеопазването ще трябва да свършат много работа и да проведат много битки.   На последното заседание на Надзора пък Жени Начева обяви, че дебатът за правилата за медицинските изделия, които ще влязат в новия списък през месец септември, започва още сега.     В заключение обаче можем да отбележим, че крайните изказвания за починали заради скъпи медицински изделия пациенти сочат или непознаване на цялата картина, или други интереси.    ", "date": "2018.05.11", "title": "Ексклузивно в БЛИЦ! Специален анализ разкрива къде е истината за цените на медицинските изделия!"}
{"url": "https://www.blitz.bg/obshtestvo/sheft-na-babkh-d-r-damyan-iliev-s-vazhno-mezhdunarodno-priznanie_news599571.html", "text": "В последната седмица на април се проведе не формалната среща на шефовете на ветеринарните служби на страните членки на ЕС и тези на Швейцария и Норвегия във връзка с председателството на България, научи БЛИЦ от свои източници. Според мнението на международни експерти от ЕС, ръководството на Българската агенция по Безопасност на храните в лицето на д-р Дамян Илиев е демонстрирало висок професионализъм и отлична организация на важното мероприятие.  Заради огромния по обем свършена работа и задълбочените познания в своята област, д-р Дамян Илиев е определян от колегите си в чужбина като един от тримата най-уважавани и влиятелни шефове на ветеринарни служби в Европа. ", "date": "2018.05.11", "title": "Шефът на БАБХ д-р Дамян Илиев с важно международно признание!"}
{"url": "https://www.blitz.bg/layfstayl/za-damite/tova-shche-se-sluchi-s-organizma-vi-ako-vsyaka-sutrin-yadete-ovesena-kasha_news599344.html", "text": "Първото хранене за деня е изключително важно за организма. То трябва да е полезно и да осигури енергията, която ще ни е нужна за целия ден. Овесената каша е един от най-добрите варианти за закуска, защото съдържа голямо количество протеини, витамини, въглехидрати и хранителни вещества. Освен това е и полезна за здравето и може да ни предпази от куп болести.       ", "date": "2018.05.11", "title": "Това ще се случи с организма ви, ако всяка сутрин ядете овесена каша"}
{"url": "https://www.blitz.bg/layfstayl/skorost/86-godishna-baba-fuchi-ss-160-kmch_news599616.html", "text": "Жандармерията във френския департамент Лот е Гарон е засякла Renault Twingo да се движи със 160 км/ч по междуселски път с ограничение 80 км/ч. След като успели да спрат автомобилчето, полицаите установили, че зад волана му седи 86-годишна дама, която обяснила бясната скорост с това, че бързала, съобщава La Depeche du Midi, цитирано от Факти бг.За нисколетящото Twingo съобщили други участници в движението. Бабата минавала на червено, не спирала на знак Stop и изобщо не се съобразявала с правилата.  След проверка станало ясно, че възрастната жена вече неведнъж е била наказвана за превишена скорост. Освен че ще се прости с книжката си и ще плати солена глоба, тя ще бъде съдена. Бързата и яростна френска баба обаче не може да се мери със 79-годишна \"колежка\" от Белгия, която миналото лято бе глобена с €4 000 и бе лишена от правото да управлява автомобил за три месеца, след като бе заловена да кара своето Porsche Boxster GTS с 238 км/ч.", "date": "2018.05.11", "title": "86-годишна баба фучи със 160 км/ч"}
{"url": "https://www.blitz.bg/layfstayl/za-damite/zhenski-tayni-7-nachina-da-go-nakarash-da-ti-igrae-po-svirkata_news599340.html", "text": "Да накараш един мъж да извършва подвиг след подвиг заради теб е истинска психологическа игра. Но жените обичат да играят! Много дами се учат да манипулират мъжете от най-ранна възраст. С триковете си няма да можеш да заблудиш мама и ще се наложи да изядеш гадните броколи в чинията. Но същото ли е с татко? Нужни са само няколко сълзички и вече си на въртележката със сладолед в ръка.  С възрастта методите, разбира се, се променят.    ", "date": "2018.05.11", "title": "Женски тайни: 7 начина да го накараш да ти играе по свиркатa"}
{"url": "https://www.blitz.bg/obshtestvo/i-poroyat-ne-gi-sprya-plovdivskite-prostitutki-shchurmuvakha-aleyata-na-lyubovta-no-ostanakha-nepriyatno-iznenadani-snimki_news599615.html", "text": "При проверка около 20 часа в района на Централна гара Пловдив служители на сектор Специализирани полицейски сили са установили три жени, предлагащи сексуални услуги. Проститутките са отведени във Второ РУ и предупредени с полицейски протоколи. Проверките в тази зона ще продължават.  Въпреки постоянните гонки между полиция и жени, предлагащи нерегламентирани дейности, жриците на любовта в Пловдив нямат умора. Те бяха прокудени от района на гарата, от така наречената Алея на любовта и сега основно предлагат услугите си на Скобелева майка.  Живеещите в района на гарата бяха пропищели, защото жриците често обслужваха клиентите си във входовете на блоковете и в градинките. Сега явно отново са налазили алеята.  Кристина ИВАНОВА, БЛИЦ", "date": "2018.05.11", "title": "И пороят не ги спря: Пловдивските проститутки щурмуваха Алеята на любовта, но останаха неприятно изненадани (СНИМКИ)"}
{"url": "https://www.blitz.bg/obshtestvo/stolitsa/zamestnichkata-na-ivancheva-pishela-evroproektite-na-izvestna-kompaniya-pryakort-y-bil-bilyana-lapachkata_news599609.html", "text": "Зам.-кметицата на „Младост” Биляна Петрова, която беше показно арестувана заедно с шефката си Десислава Иванчева, е била специалист в писането на европроекти. Това пише „Уикенд”, позовавайки се на отлично запознати с биографията й. Нейна фирма, която и сега продължава да работи успешно, от години изготвяла проектите, с които получава евросубсидии известната компания „Пършевица” на бизнесмена Димитър Зоров.Биляна Петрова натрупала опит в изготвянето на документите, докато работела в Министерство на земеделието. Дълги години там посветила точно на еврофинансирането и покрай това натрупала и клиенти за проспериращата си частна фирма. Прякорът и в Министерство на земеделието бил Лапачката. В тази държавна служба направила първите си стъпки в корупционните сфери.  Преди да се посвети на печелившия бизнес, в който се въртят големите пари през последните години, Биляна Петрова работила в козметичната компания. Иначе тя е завършила международни икономически отношения, а след това специализирала в Румъния.  Според източниците на седмичника, двете с Десислава Иванчева са близки не само от протестите за зеления „Младост”, но и защото апартаментите им били в съседство в квартала. Покрай периода, в която работела в козметична фирма, тя се сближила с Иванчева.  Братът на Бояна Петрова – Елин Христов е високопоставен служител в Световната здравна организация на ООН в Женева. Неговата съпруга Светла пък е одитор с висок международен ранг. Дълги години семейството работило в структурите на Евросъюза в Брюксел. След това Елин Христов спечелил конкурс в Световната здравна организация и се пренесли край Женевското езеро.  Близките на Петрова били силно притеснени от ареста й. Те били дълбоко убедени, че тя е невинна. „Изкарва достатъчно пари дори само от консултантския си бизнес, защо й е да се замесва в нечисти афери и да преживява целия този резил” – коментирали в семейството.Според други обаче, именно Биляна Петрова е мозъка на рекетьорските схеми в „Младост”, в които е въвлекла и глуповатата Десислава Иванчева. ", "date": "2018.05.11", "title": "Заместничката на Иванчева пишела европроектите на известна компания, прякорът й бил Биляна Лапачката"}
{"url": "https://www.blitz.bg/obshtestvo/stolitsa/podkupnata-kmetitsa-ivancheva-poiska-svoboda-i-eskort-zaradi-deloto-na-mladost_news599611.html", "text": "Кметът на столичния район \"Младост\" Десислава Иванчева, която в момента е в ареста за вземане на грандиозен подкуп за разрешение за строеж, е поискала да бъде ескортирана и да присъства на делото за референдума срещу застрояването на квартала. Иванчева получи най-тежката мярка. Тричленен състав на Апелативния специализиран съд остави за постоянно с мярка \"задържане под стража\" кметицата Десислава Иванчева, заместничката й Биляна Попова и бившия кмет и обвиняем като посредник за подкуп Петко Дюлгеров. Затова молбата й да присъства не е уважена, пише \"Флагман\".   В Административен съд – София е насрочено четвъртото дело за непризнатия референдум, иницииран от \"За Зелен Младост\", чийто председател е Иванчева.   ГРАО призна 8 822 от събраните 14 000 подписа, което не позволи референдума да се проведе, припомнят от комитета.  Административният съд разпореди изготвяне на експертиза от двама специалисти - един в областта на информационните технологии и втори в областта на статистиката.  Очаква се техните становища да бъдат разгледани от съда.  В момента мястото на Десислава Иванчева е заето от арх. Румен Русев, който публично обеща, че ще започне да придвижва бавените преписки.", "date": "2018.05.11", "title": "Подкупната кметица Иванчева поиска свобода и ескорт заради делото на \"Младост\""}
{"url": "https://www.blitz.bg/obshtestvo/kultura/pokazakha-konstantin-shchrkelov-v-nova-svetlina-snimki_news599531.html", "text": "В галерия „Стил“ бе открита изложбата „Български актьори“ на Константин Щъркелов. Тя дава една нова светлина на художника Константин Щъркелов като портретист. Колекцията, чийто куратор е галеристът Светлин Гугов, включва двадесет и две графики с въглен и туш на известни български актьори в емблематични за тях роли. Сред тях са Кръстьо Сарафов в „Сън в лятна нощ“, Сава Огнянов като Хан Омуртаг, Адриана Будевска в „Лейди Магбет“, Иван Попов като Шейлок във „Венецианския търговец“, пише sofiapress.com.  Изложбата бе открита от художника и изкуствовед Калин Николов, който даде мнението си за новата светлина, която селектираните портрети дават за творчеството на Константин Щъркелов: „Тази серия графики ни показва не само колко добър художник е бил, колко широк, колко е умеел да рисува, но ако за него имаше някакви научни изследвания, то много хора щяха да знаят, че той е рисувал доста портрети и те го доближават до големите майстори навремето като Стефан Иванов, Никола Ганушев, Борис Георгиев.“     Той сподели, че запитвайки Радой Ралин кои са неговите любими художници, писателят е категоричен: „Пикасо и Щъркелов“.  Серията портрети улавят емоционалното състояние, напрежението на всеки актьор в момент на превъплъщение. Почеркът им е характерен за руската реалистична графика. Те са ценни не само за историята на българското художествено изкуство, но и за паметта на театъра. ", "date": "2018.05.11", "title": "Показаха Константин Щъркелов в нова светлина (СНИМКИ)"}
