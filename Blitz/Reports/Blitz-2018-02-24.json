{"url": "https://www.blitz.bg/ikonomika/koya-e-ginka-ot-pazardzhik-i-za-kolko-miliona-lapva-chez_news581561.html", "text": "Много въпроси и оставката на енергийния министър Теменужка Петкова предизвика новината, че фирма от „Пазарджик” – „Инерком България”, ще купи активите на енергодружеството ЧЕЗ в България. Дружествата на ЧЕЗ доставят ток на близо 3 млн. абонати в Западна България. Това е най-голямото електроразпределително дружество у нас и от управлението му зависи какво ще е качеството на услугата и цената ѝ. По неофициална и непотвърдена информация сделката е на стойност 320 млн. евро, съобщи bTV.Чешката държавна ЧЕЗ Груп започна продажбата на бизнеса си в България преди две години. Купувачът ѝ стана ясен едва вчера. Интересът идваше най-вече от български компании. Най-високата оферта е на \"Инерком България\".  Според Търговския регистър дружеството е създадено преди пет месеца. Притежава се от друго дружество - \"Инерком Инвестмънт\", с капитал 50 хиляди лева. А титуляр е Гинка Върбакова. От компанията обявиха, че тя е в Прага за да приключи сделката за ЧЕЗ. Гинка Върбакова е на 43 години. Участва в управлението на 23 фирми и е собственик в 4. През 2006 г. Върбакова е регистрирана като „земеделски производител” с дейност отглеждане на зърнени и бобови култури. От 2011 г. е в управлението на „Солар грийн енерджи” за соларни панели. Член на управителния съвет и на Българската фотоволтаична асоциация. От асоциацията не коментират имат ли фирмите на Върбакова капацитета да управляват най-голямото енергодружество у нас. Според експерти е твърде рано да се говори за нов собственик на ЧЕЗ, тъй като предстои подписване на договор, след което Гинка Върбакова трябва да осигури финансирането. Чешката „Енерго про” беше един от кандидатите за активите на ЧЕЗ в България, но отпадна от процедурата. Според публикация в чешки медии дружеството е възразило, че процедурата не е била прозрачна. Придобиването на електроразпределението в Западна България преди 14 години от чешката ЧЕЗ е една от най-големите приватизационни сделки у нас. Тогава ЧЕЗ платиха 281 милиона евро. Твърдят, че са инвестирали до днес 1 милиард лева. Договорът за продажбата на активите на ЧЕЗ на „Инерком България” е подписан днес. Все още обаче е рано да се говори за нов собственик на дружеството. За да бъде финализирана процедурата, антимонополната комисия у нас, както и финансовият надзор и енерийният регулатор, трябва да одобрят сделката. За целта „Инерком” България трябва да докаже, че има капацитет за лиценз да управлява  най-голямата електроразпределителна мрежа у нас. До момента официална информация за параметрите на сделката не е получена нито в Комисията за енергийно и водно регулиране, нито в Министерството на енергетиката. Колкото точно ще отнеме подобна процедура на този етап никой не се ангажира с конкретен срок. Неофициално прогнозите са за поне половин година.", "date": "2018.02.24", "title": "Коя е Гинка от Пазарджик и за колко милиона лапва ЧЕЗ?"}
{"url": "https://www.blitz.bg/analizi-i-komentari/anton-kutev-razpredelitelnite-druzhestva-tryabva-da-stanat-drzhavni_news581575.html", "text": "Не ме интересува дали Теменжука Петкова е кума на Гинка Върбанска. Не може частна фирма да управлява енергоразпределението на 3 милиона души. За мен беше по-нормално ЧЕЗ да се изкупи от държавата. По определение не са в тежест на обществото. Това каза депутатът от БСП Антон Кутев в ефира на bTV Единственото, което трябва да се направи, е да гарантираме доставките, това става чрез обществен ангажимент, подчерта той.  \"Не разбирам с какво спечелихме , когато махнахме държавата от БГА Балкан. Примерите са хиляди. Искаме държавата да се върне не само в енергетиката, а и на много места. Станахме крайно либерално общество. Видяхме как всичко беше разграбено. През приватизацията бяха окрадени много активи. Има ключови неща, в които държавата има безспорно място\", каза още Кутев.  Той изрази недоумение защо и ВИК сектора трябва да бъде приватизиран, защото и той извършва обществена дейност.     \"Сигурен съм, че трябва да заложим на атомна енергетика, която не трябва да бъде частна. Трябва да заложим на това, РПТ-тата да станат отново държавни, защото те изпълняват обществена функция. Ако следващият министър направи това, той е добре дошъл\", каза още Кутев.  Говорейки за стабилността на управляващата коалиция, Кутев каза: „Правителството не се сваля отвън, сваля се отвътре. За мен върви самосваляне на правителството. Сидеров ще е ключова фигура за това. Те вървят от един гаф към друг. Истината е, че процесът бе задвижен от тях самите. Става дума за борба за власт“.  Проблемът с Народния съд сме го решили още през 91-ва година с декларация. Ние умишлено бягаме от тази тема,  но те се опитват да ни върнат. Жаблянов плати за думите си, отсече депутатът от БСП.  Кутев изрази надежда, че Конституционният съд ще върне Жаблянов на поста.  По думите на депутата от БСП по-важни теми днес са тези за доходите, за брутния вътрешен продукт, за търговския обмен. \"Имаме сериозни социални проблеми. Няма кой друг да се занимава с тях. Въпросът за всеки български политик е как 1.5милиона души, които живеят под прага на бедността, да заживеят добре. Това е въпросът, който БСП трябва да реши\", поясни той.     Корнелия Нинова е добър лидер, от който БСП е имала нужда, категоричен е Кутев.    ", "date": "2018.02.24", "title": "Антон Кутев: Разпределителните дружества трябва да станат държавни"}
{"url": "https://www.blitz.bg/politika/volen-siderov-senzatsionno-opovesti-koy-shche-svali-kabineta-borisov-3-video_news581580.html", "text": "Казвал съм много пъти, че ако ние не се свалим, няма кой. Опозицията няма такъв ресурс. Въпросът е, дали ние ще се свалим – първо като коалиция Обединени патриоти, второ – като Обединени патриоти, ГЕРБ. Аз съм непрекъснато в тази атмосфера. Старах се досега да играя ролята на балансьор и координатор. Това каза в сутрешния блок на bTV Волен Сидеров, коментирайки обвиненията по свой адрес, че той ще е лицето, което ще свали от власт управляващата коалиция. „В последните дни направих някои по-остро критични бележки. Липсва ни идейния поглед. Прекалено много се разпиляваме в детайли. Трябва да мислим за технологии, квалифицираните хора да не бягат. Моя призив и съвет към тях е да се обръщат към мен като най-опитния. Аз съм най-стария парламентарист. Няма нищо срамно. Имат нужда от моя опит. Има хубави и лоши неща, всичко е полезно. По-често трябва да ме търсят,. Поне два пъти в седмицата“, категоричен бе Сидеров, говорейки по адрес на своите партньори от коалицията Обединени патриоти - Валери Симеонов и Красимир Каракачанов.  Говорейки за разговора си с Цветан Цветанов, лидерът на Атака каза: „С Цветанов си поговорихме. Аз му обясних, че трябва да се посъветваме. За темата за Народния съд, за комунизма, трябва да се пита патилото. А не сега да се правим на антикомунисти – половината ми живот е бил при комунизма, останалата част – след това. Повечето депутати от ГЕРБ, които сега разсъждават са били по-къси панталонки. Излишно е да връщаме темата за Народния съд. Айде сега да върнем и темата за геноцида на Османската империя“.  Лидерът на Атака упрекна ГЕРБ в липса на вслушване и консултация. „Моят опит за тях трябва да е ценен. Ако те не го оценят, значи те са си самодостатъчни. Това е полезно за тях. Аз предпочитам да се занимавам с изобразително изкуство. Ако съм още в политиката, е защото чувствам ангажираност към хората. Вече съм на такова ниво, на което вече не се засягам“, каза още той.  „Готов съм да си стисна отново ръцете със Симеонов и Каракачанов. Но явно, че може да се караме за това, кой го показват повече по телевизията. Сега играя ролята на детска възпитателка“, каза той за дразгите в Обединени патриоти.  „Коалицията Обединени патриоти всеки ден трябва да се действа така, че да не се разпадне. Коалицията да остане като обединение, да отидем на избори заедно. Ще направя всичко възможно, за да запазя коалицията. Голямата коалиция също зависи от всекидневните ни действия. Не говорим за идейни неща. Всеки понеделник трябва да правим пресконференции, на които да казваме какво сме свършили и какво ще направим през идната седмица. Не да се работи ден за ден“, обясни Сидеров.  По думите на лидера на Атака, оставката на Теменужка Петкова бе изненада. \"Няма нищо укоримо да имаш познанство от 20 години в бизнеса. Живея от 85-та година в София, познавам бизнесмени, банкери. Ако Петкова е бизнес свързана, може би има проблем. Тя дължи разговор с нас като коалиционен партньор,  за да обясни своята оставка\", коментира Сидеров.  Борисов е готов да смени някой от министрите,  ако той вреди на имиджа на партията му, смята лидерът на Атака.  Сидеров бе категоричен, че Обединени патриоти нямат претенции към поста енергиен министър. \"Бих могъл да посоча хора, които са кадърни, но не искам да казвам имена, за да не изгорят без време. Надявам се да има разговори и министърът да не изскочи в 12 без 5\", добави той.     ", "date": "2018.02.24", "title": "Волен Сидеров сензационно оповести кой ще свали кабинета \"Борисов 3\" (ВИДЕО)"}
{"url": "https://www.blitz.bg/politika/georgi-svilenski-znae-li-nyakoy-v-drzhavata-koy-stoi-zad-kupuvacha-na-chez_news581570.html", "text": "„Знае ли някой в държавата, кой стои зад купувача на ЧЕЗ. За 320 млн. лв. на фирма от Пазарджик, със собственик Гинка, се продава дружество, което снабдява с електроенергия над 3 млн. български граждани и дори премиерът не знае кой стои зад нея“. Това каза зам.- председателят на ПГ на „БСП за България“ Георги Свиленски пред БНТ.Той отбеляза твърдението, че оставката на Теменужка Петкова е подадена, заради това, че вчера било казано, че тя има връзки с купувача от Пазарджик. „Ние такова нещо не сме казвали“, уточни народният представител. Той добави, че министър Петкова е приятел с тези хора повече от 20 години.  „Тук стоеше дилемата- премиерът да избере Гинка или Теменужка. Той избра Гинка“, каза Свиленски. Той смята, че министър Петкова не е единственият човек, който знае за какво става въпрос. „След като премиерът Борисов се върне в България дължи много отговори на много въпроси. Не може да ръководиш държавата, всички служби да работят за теб и ти да не знаеш кой купува най-голямото ЕРП“, възмути се Георги Свиленски. Той заяви още, че ако правителството си беше свършило работата, всички щяхме да знаем кой е купувачът, с какви пари е направена покупката и дали няма да се окаже ,че парите, дадени за ЧЕЗ, са от държавна или частна банка. Той попита - защо държавата не е купила дружеството за тези пари, ако е знаела за продажбата. „Надявам се, че обществото ще направи така, че тази сделка да не се случи“, заяви още Георги Свиленски.", "date": "2018.02.24", "title": "Георги Свиленски: Знае ли някой в държавата кой стои зад купувача на ЧЕЗ?"}
{"url": "https://www.blitz.bg/obshtestvo/sekst-ni-kara-da-stradame-vizhte-sluchaite-v-koito-toy-vredi_news581669.html", "text": "Може да изглежда странно, но има хора, на които сексът носи страдание. Кои са те, как възниква зависимостта им и как се измъкват от порочния кръг? Сексуално зависимите хора губят контрол над тяхната сексуалност, пише Psychologies. Тя става нежелана и принудена, може да бъде сравнена с наркотик – причинява отрицателни емоции, но в същото време е невъзможно да се откажат, пише tialoto.bg.Сексът като наркотик   Зависимите постоянно търсят все по-мощни изживявания. Трепетът от един сексуален акт не трае дълго и такива хора се стремят да го повторят възможно най-скоро. „Те вдигат летвата по-високо и по-високо. И скоро откриват, че тяхната сексуалност противоречи на установените обществени норми“, казва психоаналитикът Жан-Беноа Дюмонт. И често нещата вървят към садомазохизъм. Тези хора често използват фразата „необходима доза“, „моята част“. Сексът за тях играе ролята на стимулант, като алкохола или марихуаната. „Да, това са сходни неща“, смята психоаналитикът. – В някои случаи лишаването от „дозата“ причинява треперене на крайниците, стягане на челюстите. Това са същите симптоми на абстиненция, които изпитват наркозависимите“. Психологията също се променя. Възприятията се стесняват като един вид тунел, който дава илюзия за сигурност. Смятат другия само за обект Зависимите към секса търсят все повече нови партньори, но не се интересуват от тяхната личност. Другият престава да бъде за тях човек в пълния смисъл на думата. Той е само един обект. „Един от начините да се измъкнеш от зависимостта е да върнеш на партньора човешкия облик“, подчертава психоаналитикът. Зависимите разрушават социалните връзки, тяхната пагубна страст поглъща изцяло времето и мислите им. Те могат да се откажат да се срещнат с приятели, ако има възможност да правят секс. Ако се окажат в криза или са разочаровани, могат да се държат агресивно, да пренесат гнева си върху другите, защото са загубили способността да контролират живота си. В повечето случаи в компания изпитват срам. Спецификата на зависимостта Сексуалната зависимост е подобна в много отношения с другите видове зависимост, но има своята особеност – нейният „инструмент“ е неразделна част от нас, тя е част от нашата личност.   „Ние можем лесно да прибегнем до мастурбация“, обяснява Жан-Беноа Дюмонт. – Защото борбата с този наркотик е много трудна. Можем да откажем алкохола и никога да не се докоснем до чашата, но не можем да се отървем от нашата сексуалност. Затова винаги съществува риск да попаднете в зависимост“. Но в какъв момент хиперсексуалността може да премине в зависимост и да бъде различавана? Първата може да бъде регулирана и носи удоволствие, а във втория случай е неконтролируема и предизвиква усещане за вина и срам. Типични признаци Сексуалната зависимост засяга хора от всички възрасти, независимо от техния пол. Но все пак могат да се разграничат някои типични признаци. Повечето зависими, както обяснява психоаналитикът, са мъже на около четиридесет години, които в ежедневието често се намират в стресови ситуации и носят голяма отговорност. Например, политици или лекари, от които зависи животът на други хора, понякога буквално. Те започват да използват секса като начин да обезвредят натрупаното напрежение. Друг признак може да бъде травма в миналото със сексуално естество – непристойно поведение на някого от близкия кръг, кръвосмешение или насилие. Подобни събития, особено в детска или юношеска възраст, когато психиката все още не е толкова силна и оформена, могат да докарат зависимост. Те едновременно генерират чувство на отхвърляне и възбуда. На по-късен етап се развива в дълбоко вътрешно безпокойство. Често се оказва, че зависимите са израснали в пристрастяваща среда – например някои от родителите са имали проблеми с алкохола или наркотици. Лъжа и разкриване Сексуалната зависимост е неразделно свързана с лъжата. Зависимите имат не само два телефона, те имат двойствен живот. „Повечето от моите пациенти са женени, казва психоаналитикът, така че трябва или предстои да кажат на партньорите си какво се случва“. Всички те са изправени пред риска да загубят някого, когото обичат. Това също е момент на голям срам, те трябва да разкрият истинското си лице, признавайки факта, че преди това са го крили. И все пак разкриването на истината е облекчение, защото често партньорите подозират, че нещо се крие от тях. В същото време, когато научат за изневярата на зависимите, разбират, че причината не е в тях. В повечето случаи, след преживяване на шока, партньорите на зависимите все още намират силата да разбират и да прощават. Те остават заедно, за да им помогнат да се възстановят и тяхната помощ е безценна. За самотните хора изходът от зависимостта е по-труден и самата зависимост е много по-разрушителна. И въпреки това може да намери изход от зависимостта. Той започва с отказа да лъже себе си. Намерете изход Всички зависими хора преминават през етапа на отричане, когато изглежда, че зависимостта е управляема. Докато този етап не свърши, лечението няма да започне. Първата стъпка към възстановяването е признаването на проблема. Вторият – да се потърси помощ. Необходимо е, защото сме склонни да мамим себе си и няма как да станем терапевти за себе си.   За да се справим с това, е необходим терапевт, който може да работи със зависимостта, подчертава психоаналитикът. Самата терапия се състои от два етапа. Първата е дискусия за болестта. Зависимият поставя важни въпроси – Какво правя? Какво се случва с мен? В какви моменти се случва? Така неговият живот става по-съзнателен, учи се да види проявите на болестта си. След това започва по-дълбок, аналитичен етап. Тогава разбира причините за зависимостта и трябва да се търси промяна в поведението в трудни ситуации. Три важни части от терапията: -  Избягвайте скуката . Времето и мястото, които окупира сексуалната зависимост, не трябва да останат празни, важно е да ги запълните. Да намерите нещо, което да ви доставя удоволствие и ви увлича. Скуката е рисков фактор за всеки наркоман, независимо от неговия наркотик. Това заместване не се извършва незабавно и изисква търпение. -  Създайте си нова реакция . Зависимият се опитва да се справи със себе си по нов начин. Той вниква какво се случва с него и се научава да отлага реакцията си на стрес – ще изчака 5 или 10 минути и по този начин ще избегне предишната автоматична реакция. Той получава възможността да действа съзнателно. -  Да се предвидят кризите . Зависимият се научава да предвижда кризи, които биха могли да активизират пристрастяването, опитва се да планира събитията така, че да не предизвикат стресова реакция. Излекуването означава, че предишното поведение вече е в историята и се създават нови модели. Но предразположението към зависимост не изчезва, в този смисъл е нелечимо. В случай на нараняване е възможно тя да се завърне. Ето защо трябва да бъдем бдителни. Това изисква да влагаме сили, но с течение на времето става обичайно.", "date": "2018.02.24", "title": "Сексът ни кара да страдаме! Вижте случаите, в които той вреди"}
{"url": "https://www.blitz.bg/svyat/patsient-se-zakani-shche-razsipya-tezi-lekari-napravikha-mi-sheva-na-frankenshchayn-koyto-ne-zarastva-snimka-18_news581553.html", "text": "Жител на Москва ще съди местната болница \"Виноградова\" заради некачествено лечение. По информация на телеграм канала \"Маш\" 19-годишният Иван паднал у дома и си счупил рамото. Счупването е било много тежко и Иван трябвало да потърси помощ в болницата.Там младежът бил настанен в платена болнична стая за сумата от 20 000 рубли за три дни и му обещали, че той ще бъде опериран от най-добрия хирург в клиниката. Резултатът обаче шокирал Иван. Освен, че шевът от операцията приличал на шеф, направен на чудовището Франкенщайн, след седмица раната започнала и да гноясва.   ", "date": "2018.02.24", "title": "Пациент се закани: Ще разсипя тези лекари! Направиха ми шева на Франкенщайн, който не зараства (СНИМКА 18+)"}
{"url": "https://www.blitz.bg/layfstayl/geri-nikol-izbukhna-ss-snimka-18-kim-kardashiyan-i-niki-minazh-shche-zavidyat-na-tova-koeto-lolitkata-pokaza_news581637.html", "text": "Двете части от тялото на Гери-Никол – от пъпа нагоре и под пъпа надолу са сякаш фрагменти, взети от две различни тела… Общо взето тийнейджърката се оказа доста стегната. Ким Кардашиан и Ники Минаж могат да си мечтаят за подобни естествени форми.Красавицата никога не е криела пищните си задни части, а напротив. Винаги гордо е показвала \"яката дупара\" с гордост.  Последното й фото по бански е направо зашеметяващо. ", "date": "2018.02.24", "title": "Гери-Никол избухна със СНИМКА 18+! Ким Кардашиян и Ники Минаж ще завидят на това, което лолитката показа"}
{"url": "https://www.blitz.bg/layfstayl/rosi-ivanova-stana-khit-v-dubay-sdobri-se-s-zheni-kalkandzhieva-i-karierata-y-tsfti_news581667.html", "text": "Най-красивата \"Мис България\" проби в модните среди в Дубай. Красавицата, която от години е най-желаният модел за дефилета в България най-накрая се престрашила да се пробва в чуждестранния шоубизнес. От години в светските среди се шушука, че многобройните проблеми в личния живот на Роси, за които се пишеше през годините са оказали влияние на самочувствието й и завистливи колежки се възползвали да препречат пътя й към големите пазари, пише Hot Arena. От скоро, обаче Роси се амбицирала и вече наела добър PR, който да помогне името й да се прочуе и в чужбина. Иванова вече качи снимки от някои от своите посещение в Дубай и други страни в и извън Европа.   В модните среди, обаче близки до нея коментират  Може би именно този факт накарал Роси да направи най-накрая свой профил в Инстаграм, където вече добива хиляди фенове от различни страни.  Преди време се говореше за скандал между Иванова и Жени Калканджиева за това коя е най-красивата миска, но това бе категорично отречено от Росица, която публикува снимки от рождения ден на Калканджиева. ", "date": "2018.02.24", "title": "Роси Иванова стана хит в Дубай! Сдобри се с Жени Калканджиева и кариерата й цъфти"}
{"url": "https://www.blitz.bg/layfstayl/skorost/uzhasyavashch-ili-ne-mercedes-x-klasse-e-v-bg-snimki_news581612.html", "text": "\"С пускането на луксозния пикап X-Klasse Mercedes-Benz пое риск, който не се оправда\", смята старши вицепрезидентът на BMW за азиатския и южноафриканския пазар Хендрик фон Кунхайм. Висшият мениджър бил разочарован след запознанството си с новия модел на конкуренцията на автосалона в Женева през пролетта и заяви, че той е ужасяващ, пише Факти бг.Въпреки многобройните критики, този модел започна офанзива в класа на пикапите и вече се продава и у нас. Премиум пикапът, който е клонинг на Nissan Navara, влиза на български пазар с начална цена 63 780 лева с включено ДДС.  Mercedes-Benz X-Klasse e първият средноразмерен пикап в историята на марката. Автомобилът е базиран на Nissan NP300 Navara и разработен в сътрудничество с френско-японския алианс Renault-Nissan. Х-класата бе отличена с пет звезди на Euro NCAP – най-високото отличие на независимия тест за сигурност. Пикапът на Mercedes-Benz се представи най-добре в категориите безопасност за пътници, безопасност за деца, предпазване на пешеходци и асистиращи системи.", "date": "2018.02.24", "title": "Ужасяващ или не, Mercedes X-Klasse e в БГ (СНИМКИ)"}
{"url": "https://www.blitz.bg/svyat/farazh-osmya-vrzkata-rusiya-trmp-edinstvenata-mi-vrzka-s-rusiya-e-da-piya-vodka_news581668.html", "text": "Британският евроскептичен политик Найджъл Фараж осмя идеята, че тайно е предал информация между президента на САЩ Доналд Тръмп и руснаците, заявявайки, че единствената връзка с Русия е пиенето на руска водка, съобщават британски медии. Фараж изнесе реч на конференция на консерваторите до американската столица Вашингтон., иронизира той.  Той подчерта, че кампанията му в подкрепа на Доналд Тръмп преди изборите в САЩ е била \"най-доброто решение в живота ми\". Евроскептикът заяви пред присъстващите на ежегодната конференция за консервативна политика (Conservative Political Action Conference - CPAC), че Тръмп се е превърнал в \"наистина голям президент\". Фараж похвали консерваторите от двете страни на Атлантическия океан, визирайки избирането на Тръмп за президент и подкрепата за Брекзит на Острова. Британският политик обеща да се върне в челните редици на политиката, ако на британците им бъде  даден втори референдум  за членството на страната в ЕС. Но той се обяви срещу \"самодоволството\" и подчерта, че ако трябва да се бори на втори референдум за членството на Великобритания в ЕС, той повече няма да бъде \"доброто момче\".", "date": "2018.02.24", "title": "Фараж осмя връзката Русия-Тръмп: Единствената ми връзка с Русия е да пия водка!"}
{"url": "https://www.blitz.bg/svyat/ot-poslednite-minuti-ogromna-tragediya-raztrese-kholivud-pochina-izvestna-aktrisa-zvezda-ot-noting-khil_news581676.html", "text": "Звездата от \"Нотинг Хил\" Емма Чамбърс почина внезапно по-рано днес, съобщава Daily Mail. Тя е известна с ролите си в ситкома на BBC Dawn French в ролята на Алис Тинкър, както й с партньорството й с Джулия Робъртс в холивудския хитов филм Notting Hill.Агентът на Чамбърс изказа съболезнования към семейството на актрисата и сподели, че тя много ще липсва. \"Тя обогати толкова много роли. Донесе смях и радост на милиони хора по света\", пише той.   Твърди се, че 53-годишната актриса е починала от естествена смърт.      Близката й приятелка Емма Фройд написа в Туитър: Красивата ни Емма Чамбърс умря само на 53-годишна възраст. Това е много, много тъжно. Тя бе страхотен комик и перфектна актриса. Беше забавно, сладко и необикновено човекшко същество.\"   Кадър от Нотинг Хил Превод и редакция: БЛИЦ", "date": "2018.02.24", "title": "От последните минути: Огромна трагедия разтресе Холивуд! Почина известна актриса, звезда от \"Нотинг Хил\""}
{"url": "https://www.blitz.bg/svyat/nay-velikite-snimki-shedovri-napraveni-za-national-geographic_news581615.html", "text": "Към момента професията фотограф може да е доста доходоносна, но само ако сте истински талант. Все пак днес всеки, който може да си купи фотоапарат, може и да снима. Много агенции постоянно провеждат различни конкурси, за да издирват млади таланти. Все пак хубавата снимка може да разкаже цяла история. Дори снимки на природата, с които обикновено ни радва National Geographic, са доста красноречиви.  Вижте няколко снимки, попаднали в една или друга класация през последните няколко години. На тях може човек да се наслаждава вечно, те притежават особена атмосфера.                                ", "date": "2018.02.24", "title": "Най-великите СНИМКИ шедьоври, направени за National Geographic"}
{"url": "https://www.blitz.bg/svyat/uzhasyavashcho-uchenik-ot-ada-napkha-zhivo-kotentse-v-nazhezhena-furna-snimkivideo_news581619.html", "text": "Ужасяващо видео обикаля мрежата! На запис ученик напъхва малко и сладко котенце в нажежена до червено фурна, пише в. „Метро“. Предполага се, че инцидентът е станал по време на пиянско запой в руския град Красноярск. На кадрите се вижда как младеж напъхва черно котенце във фурната на печка, загрята до 375 градуса по Целзий. Той е идентифициран като 18-годишният Кирил Берьозин.  На записа се вижда, че докато той се опитва да изпече котенцето живо, останалите му приятели се смеят. Един от тях дори предлага: „Дай да го направим още веднъж“.    Руската прокуратура е започнала разследване на зверството. Вълна от възмущение заля интернет заради варварската постъпка. Превод и редакция: БЛИЦ", "date": "2018.02.24", "title": "Ужасяващо! Ученик от ада напъха живо котенце в нажежена фурна (СНИМКИ/ВИДЕО)"}
{"url": "https://www.blitz.bg/svyat/sashch-zaplashvat-irak-ss-sanktsii-ako-kupi-ruskite-s-400_news581599.html", "text": "САЩ предупреждават Ирак и другите страни за възможните последствия във връзка с приемането на закона „За противодействие на противниците на Америка чрез санкции” (CAATSA). Това съобщава polit.info като цитира официалния представител на Държавния департамент Хедър Науърт. В отговор на журналистически въпрос за възможна покупка от Ирак на комплекси С-400 Науърт заявила, че САЩ обсъждат със страните в света CATSAA и възможните реакции в отговор. Тя ясно отбелязала, че Вашингтон „ясно дал да разберат страните, с които работят”.     Преди това ръководителят на Комитета на Съвета на Федерацията по отбраната и сигурността Виктор Бондарев заяви, че Сирия, Ирак, Египет и Судан са възможни кандидати за покупка на руски С-400. На свой ред руският посланик в Багдад Максим Максимов съобщил за нови заявки от иракската страна. Превод и редакция:  БЛИЦ    ", "date": "2018.02.24", "title": "САЩ заплашват Ирак със санкции, ако купи руските С-400"}
{"url": "https://www.blitz.bg/svyat/mnogo-smyakh-sobstvenik-imitira-sobstvenata-si-smrt-za-da-vidi-kak-shche-reagira-kotkata-mu-video_news581623.html", "text": "Всяко домашно животно без преувеличаване се превръща в член на семейството. Стопанинът му обикновено го взима съвсем малко, храни го, пои го, подрежда след него. Оттам нататък всеки стопанин разчита на любовта на животното, но все пак в нашата история става въпрос за котка.Собственикът на 10-годишната котка Спарта си задал веднъж въпроса: \"Какво ще прави моята котка, ако внезапно умра?\". За да разбере, той имитирал своята смърт и записал реакцията на питомеца си.   Запознайте се със Сапрта, 10-годишна бенгалска котка, известна в мрежата като \"Лошото коте\".  Спарта обича да преследва, да се бие, играчките, да носи вещи и да го държат на ръце.  Веднъж стопанинът му си задал въпрос.  \"Какво ще прави котката ми, ако внезапно умра?\"  За да разбере отговора, той имитирал своята смърт пред нея.  И ето какво се случило. ", "date": "2018.02.24", "title": "Много смях! Собственик имитира собствената си смърт, за да види как ще реагира котката му (ВИДЕО)"}
{"url": "https://www.blitz.bg/layfstayl/shoubiznes/radina-krdzhilova-s-prochuvstvena-izpoved-za-razhdaneto-na-sina-si_news581566.html", "text": "Уча сина си Христо да казва обичам те, но още не може да произнесе цялата фраза, а думи като „мразя” и „не искам” гледам да избягвам. Това сподели Радина Кърджилова в „Тази събота” по bTV.Тя посочи, че говори на детето си като на голям, въпреки че може да не я разбира. Той е на година и осем месеца. „Когато съм по-тревожна е изненадан, гледа ме по-настоятелно, изучава ме. Той е много чувствително дете. Той е раче и е много привързан към нас”, каза актрисата.  За началото на майчинството си Кърджилова сподели, че е била много паникьосана. „Не можех да му сложа памперса, плаках много, четох книги”. За Деян Донков Радина посочи, че й е помагал много и продължава да помага. „ Той е баща в истинския смисъл на думата, много ми помогна. Той беше и по-наясно с това какво е да гледаш пеленаче”, посочи тя. „Играх в театъра до осмия месец включително. Родих в деня когато той имаше премиера като режисьор. За него беше някакъв сън всичко”, допълни актрисата.", "date": "2018.02.24", "title": "Радина Кърджилова с прочувствена изповед за раждането на сина си"}
{"url": "https://www.blitz.bg/layfstayl/shoubiznes/obichan-aktor-i-lyubimets-na-btv-izbyaga-pri-konkurentsiyata_news581449.html", "text": "Ники Илиев е поредното лице на bTV, което вече работи за Нова телевизия. Актьорът режисьор, който до момента поддържаше топла връзка единствено с първата частна национална телевизия, от няколко дни снима сериал на конкуренцията, пише в. \"Уикенд\". Продукцията, в която е ангажиран русокосият бивш манекен, е новата комедия на канала „Полицаите от края на града“. Самият Ники Илиев преди няколко дни се похвали, че работи там.  В сериала играят най-известните лица от „Господари на ефира“ начело с Васил Василев-Зуека, Димитър Рачков, Герасим Георгиев-Геро, Румен Угрински, Мария Игнатова, Милица Гладнишка и др. Всички те са под ръководството на продуцента Магърдич Халваджиян, а сега вече и на Ники Илиев като режисьор. Куриозното е, че стартът на работата му за конкуренцията става, след като месеци наред екипът на Би Ти Ви бе зает да рекламира най-новия му филм „Нокаут“ по всички възможни начини.  До момента тв изявите на Ники Илиев като режисьор са били свързани единствено с Би Ти Ви. „Полицаите от края на града“ тръгва по Нова тв на 9-и март от 9 часа вечерта. Той ще бъде в пряка конкуренция с най-рейтинговата продукция на Би Ти Ви в момента – „Столичани в повече“. ", "date": "2018.02.24", "title": "Обичан актьор и любимец на bTV избяга при конкуренцията"}
{"url": "https://www.blitz.bg/svyat/polugoli-snimki-18-i-provokativni-momenti-ili-kakvo-skri-megan-markl-kato-iztri-svoya-profil-v-instagram_news581594.html", "text": "На 19 май Меган Маркъл получи най-главната роля в живота си – ролята на съпруга на принц Хари. На почитателите на британското кралско семейство много им се иска да вярват, че този романтичен сериал ще продължи до края на живота им, а в него ще има много повече комични серии, отколкото драматични такива. Казвайки „да“ на внука на кралица Елизабет II, Меган в същото време се лиши от много свои любими неща. Наложи ѝ се да се откаже от актьорската си кариера, но тя не започнал да се оплаква: „Не мисля, че това е краят на нещо, гледам на нещата като на промяна. Това е нова глава в живота ми, не е ли така?“.  Освен това, тя изтри профилите си в социалните мрежи. Но най-забавните снимки на момичето все пак се запазиха в просторите на интернет.   \"Пекохме пиле, изведнъж той ми направи предложение\", това разказа Меган за трогателния момент. Съдейки по всичко, тя харесва печено пиле.  А с тази снимка тя, изглежда, пожела лека нощ на своя любим.       Интересно е, че Маркъл има собствен таг за храната, която консимира, наподобяващ хаштага #светъттрявбадазнаекаквоядем.  Дори и да си на 35, ти може да си позволиш да се правиш на глупак. Така Маркъл отмаря на слънце. В коментарите я посъветваха да не престава да носи бански, все пак и Кейт Мидълтън има такива снимки.   \"Меган и принц Хари. Каква мила двойка\", шегуват се потребителите.   Съвсем скоро това чудо ще стане съпруга на принц Хари.  В тези дрехи Маркъл покори внука на Елизабет Елизаветы II на първата им официална среща. Тази снимка се появи в Инстаграм след слуха за годежа Почитателите смятат, че така маркъл е изобразила първата буква на своя любим - h В този пакет актрисата е получила нощница. Любимите дънки на Меган, които не се харесаха на кралското семейство.   Меган често си прави селфита.  Калъфите на телефона са различни на различните снимки. Накъде без баналните за Инстаграм снимки. Впрочем, в Инстаграм има място не само за развлечения.  На среща с генералния секретар на ООН Бан Ки Мун. Меган се радва, че седи далеч от Хилари Клинтън.    Тази снимка тя направи на демонстрация против \"Брекзит\".  Ето и среща с Барак Обама. Той не е в списъка с гостите, поканени на сватбата.   Разговор с канадския премиер Джъстин Трюдо.", "date": "2018.02.24", "title": "Полуголи СНИМКИ (18+) и провокативни моменти или какво скри Меган Маркъл като изтри своя профил в Инстаграм"}
{"url": "https://www.blitz.bg/lyubopitno/shok-zasnekha-zhena-reptil-v-rusko-super-populyarno-predavane-video_news581611.html", "text": "През изминалите дни потребител гледал в YouTubе руското предаване „Что? Где? Когда?“ (Какво? Къде? Кога?)» от 25 юни 2011 година и открил нещо, което, по неговите думи, е много странно. Потребителят твърди, че сред зрителите в залата е имало жена рептил, която е била заснета от оператора с камерата в един момент, пише Езорейтер. В записа на предаването може да се види загадъчна дама около 4-тата минута. Камерата дава в по-близък план лицето ѝ, а след няколко секунди на екраните отново се появява лицето на един от играчите.  Сякаш нищо толкова странно не се е случило, но защо авторът на „находката“ смята, че тази жена може да е представител на извънземна раса, който се е маскирал като човек?  По думите на наблюдателния руснак, в един момент може да се забележи, че зениците на дамата имат зловещ вертикален вид, сякаш са на гущер. Освен това, тайнствената дама някак си упорито гледа „през“ обектива, сякаш операторът е доста по-заинтересован от нея, отколкото тя от него.    Възможно е да става дума просто за обикновен дефект на записа или някаква оптична илюзия, но да не забравяме, че, според уфолози и конспиролози, да се разпознае маскирал се рептил е най-лесно по очите, които понякога губят своя камуфлаж. Превод и редакция: БЛИЦ    ", "date": "2018.02.24", "title": "Шок! Заснеха жена рептил в руско супер популярно предаване (ВИДЕО)"}
{"url": "https://www.blitz.bg/svyat/dzhikhadistite-atakuvali-damask-s-moshchna-takticheska-raketa-ima-golemi-razrusheniya-i-zhertvi-snimki_news581543.html", "text": "На 23 февруари ислямисти атакували Дамаск с мощна самоделна тактическа ракета тип „Касем”, предизвиквайки значителни разрушения, има жертви. Съобщението е на rusvesna.su. „Взривът нанесе значителни щети на градската инфраструктура. Той предизвика пожари, разруши сгради и унищожи много автомобили” – предал специалният кореспондент на изданието.     На мястото на експлозията пристигнали аварийни служби и строителна техника за ликвидиране на последствията от атаката.  Предполага се, че атаката е дело на терористи от Източна Гута, за които ООН, Меркел и Макрон искат едномесечно прекратяване на ударите, за да могат да се прегрупират, да си попълнят запасите от боеприпаси, да си постегнат разрушените позиции, да си починат и наспят.  Превод и редакция: БЛИЦ    ", "date": "2018.02.24", "title": "Джихадистите атакували Дамаск с мощна тактическа ракета: Има големи разрушения и жертви! (СНИМКИ)"}
{"url": "https://www.blitz.bg/svyat/ot-igrachka-plachka-momche-se-zabavlyavashe-s-igla-za-pletene-i-se-napravi-na-shishche-snimki-18_news581556.html", "text": "Петгодишно момче оцеля като по чудо, след като се набучи на игла за плетене, която прониза гърлото и стигна чак до задната част на черепа му. Детето, чието име не се съобщава, си е играло с дългия метален шиш, когато паднало на него, пише в. \"Метро\".От силата на падането върхът на иглата минал през устата му, гърлото му и се спрял чак в задната част на черепа му. Инцидентите е станал в китайския град Байджи.  Иглата се използва за плетенето на дрехи и не е ясно откъде момченцето я е взело. Лекарите казват, че е имало сериозна опасност за живота на детето заради тежката получена травма.  Момчето веднага било прието по спешност в местна болница. Последвала четиричасова операция. В крайна сметка усилията на лекарите дали резултат и животът на детето бил спасен. В момента то е в стабилно състояние. Превод и редакция: БЛИЦ  ", "date": "2018.02.24", "title": "От играчка-плачка! Момче се забавляваше с игла за плетене и се направи на шишче (СНИМКИ 18+)"}
{"url": "https://www.blitz.bg/svyat/pteshestvenik-vv-vremeto-izvadi-snimki-ot-5000-ta-godina-kartinkata-ne-e-rozova_news580310.html", "text": "Мъж, който твърди, че е пътешественик във времето, показа снимки как ще изглежда земята през 5000-та година. Новините за човечеството никак не са добри, съобщава „Мирър“. Мъжът, за когото се знае само, че се казва Едуард, открехва съвсем леко завесата за ужасяващото бъдеще на планетата. Той държал снимки от живота в град под водата, за който се смята, че е Лос Анджелис.     Едуард, който крие лицето си, а гласът му е променен, обяснил, че бил част от таен експеримент, проведен през 2004 година. Той му позволил да пътува във времето и така той успял да направи няколко снимки на това, което видял.     Странното разкритие Едуард направил в парк, вероятно в Армения. Той обяснил, че работил в лаборатория в Лос Анджелис, където му наредили да пътува във времето и да направи снимки.     „Стоях на огромна дървена платформа. Къщите, сградите бяха изцяло от дърво. Тогава осъзнах, че това беше същият град – Лос Анджелис, но под водата“, разказва той пред “Yahoo news”.     Мъжът твърди, че хората били принудени да живеят под вода, когато полярните ледове се стопили заради глобалното затопляне.     Миналата седмица друг човек, обявил се за пътешественик във времето – Ноа, също отправи стряскащи предупреждения за бъдещето. Той заяви, че през 2030 година единствената внучка на Мартин Лутър Кинг – Йоланда Рене Кинг, ще бъде президент на САЩ.    ", "date": "2018.02.24", "title": "Пътешественик във времето извади СНИМКИ от 5000-та година. Картинката не е розова!"}
{"url": "https://www.blitz.bg/obshtestvo/intervyu/blgarint-teodor-ushev-boril-se-za-oskar-napravi-senzatsionno-otkroveni-priznaniya_news581567.html", "text": "Художникът аниматор Теодор Ушев е роден на 4 февруари 1968 г. Син е на художника Асен Ушев. През 1995 г. завършва специалност графичен дизайн в Националната художествена академия в София. От близо 20 години живее в Монреал и създава своите филми в сътрудничество с Националния филмов борд на Канада. Анимационните му филми „Тауър Бауър“ (Tawer Bawher), детският „Царица“ (Tzaritza), „Човекът, който чакаше“ по Кафка (The Man Who Waited), Gloria Victoria и др. печелят множество награди по света. През 2017 г. кратката анимация „Сляпата Вайша“ по разказ на Георги Господинов бе сред 3-те номинации за „Оскар“ в категорията. Проектът му за дебютен пълнометражен игрален филм „Пумпал“ спечели субсидия от НФЦ. Преди броени дни Ушев откри в СГХГ изложба инсталация с миксирана реалност, озаглавена „Като в тъмно огледало“.- Г-н Ушев, след номинация за „Оскар“ и триумфално шествие по света, вече имате ли отговор кое е разковничето за успеха на „Сляпата Вайша“? Дали това, че вашата анимация е близка до българската графична традиция, родната линогравюра, творчеството на Иван Милев и т.н., което я прави по-нетипична и интересна на фона на преднамерената холивудска „красивост“?  - Със сигурност това изигра някаква роля, защото филмът е по-различен и в естетиката, и в антиестетиката си. Точно с влиянието от българските църковни гравюри. Може би това е помогнало. Моят род е от Банско, аз съм потомък на иконописец от ХVІІІ век, който се казва Тома Вишанов – Молера. Този човек е ходил да учи в Австрия, затова са му казвали Молера (от немската дума Maler, художник – б.а.). След това неговите синове създават Банската иконописна школа. Много от стенописите по църквите в града и Рилския манастир са направени от семейство Молерови, които са мои прадеди. Когато Молера се е върнал от Европа, не са му поръчвали много неща, защото са смятали, че неговите персонажи са прекалено розовобузести, прекалено барокови, което не е било в традицията на тогавашната иконописна школа в България. Той е вкарал повече реализъм. И по този начин е въздействал на всички иконописци след него – на своите синове Никола и Симеон и така нататък, та чак до мен. Но не е само това – нека не се лъжем: нищо, което е в България, не е само българско, то винаги е повлияно от някъде. Ние не сме сами на тази планета, ние се влияем от всичко и, колкото и да е затворена екосистемата, влияние винаги има, макар и по-късно, макар и деформирано... Така че образите и естетиката на „...Вайша“ не са само български – те имат влияния и от германската гравюра, и от експресионизма, сигурно по някакъв начин и от някои канадски художници. Аз вече не мога да определя кое откъде идва, още по-малко пък да анализирам защо хората от Холивуд харесаха този филм.  - Изкуството загуби или спечели от това, че светът се превърна в едно глобално село?  - Сигурно донякъде е загубило чувствителността си. За мен това е най-големият проблем, който виждам, докато обикалям музеите по света. Мисля си, че художниците станаха прекалено концептуални. Всичко е прекалено измислено и те сякаш са загубили чувствителност в това състезание кой да роди по-интересната идея, по-сложната, по-комплексната и по-комплицираната... Това по някакъв начин влияе на изкуството и то не само на изобразителното изкуство – същото е и в киното. Но я има и обратната тенденция. Ето, ще дам пример с филмите, които са номинирани тази година за „Оскар“ – те всичките се връщат към персоналната история, към индивида, към малкия човек, който се бори с непробиваемата жестока система и абсолютно ирационално успява накрая да я победи чрез ирационални действия... - Мислили ли сте каква би била творческата ви съдба, ако бяхте останали в България?  - Това никой не може да каже. Със сигурност нямаше да бъда номиниран за „Оскар“, най-вероятно въобще нямаше да мога да правя кино. Това беше едно от предимствата, когато отидох в Канада – там няма никакво значение къде си учил, какво си завършил, единствено важно е какво можеш и как се разбираш с хората. Досега там никога не съм си изваждал дипломата от Художествената академия в София, дори не съм я превел – просто никой не ми я е искал. Никой също така не ми е искал и дипломата за средно образование. Тоест всичко, което можеш, е това, което те движи напред. - А какви шансове има днес ваш колега художник, аниматор, режисьор, избрал да работи в България, да покори големия свят, да бъде видян отвън, да направи международен пробив?  - Смятам, че шансовете са големи. Защото има социални мрежи. Има много случаи, когато можете да бъдете видени. Въпросът е друг: трябва да излезете навън, за да се ориентирате как работят системите и схемите, за да продължите. То е лесно да бъдете видян, но е много важно какво ще стане след това, защото след това е най-трудното. Тогава настава моментът, в който трябва да се познава системата, да се познава структурата на бизнеса, тъй като културата е един бизнес. Именно това непознаване пречи на хората, които остават в България. Така че всеки художник, всеки артист трябва да отиде и да поживее поне 2-3-4 години навън, за да види как се случват нещата. Иначе няма как. Не става въпрос да емигрира. Аз въобще, като чуя тази дума „емиграция“, много се нервирам, защото днес емигранти няма. Разстоянието оттук до Париж е по-кратко, отколкото разстоянието оттук до Русе. Тоест, за каква емиграция говорим?! Както казахме, ние живеем в едно глобално село. И най-основното за един артист е да пътува, да гледа, да се среща с колеги. Не за да бъде повлиян, не за да имитира чуждото изкуство – това е най-глупавото, а точно то се прави в България. Някои си мислят, че така стават по-интересни, по-модерни, но не е вярно. Хората трябва да си останат самобитни, но е добре да излизат, за да видят как функционира системата. - Какво става с вашия бъдещ пълнометражен филм по романа на Владислав Тодоров „Пумпал“, който ще е хибрид между игрално кино и анимация? Според вас вярно ли е, че нашите кинаджии умеят да мислят концентрирано, във философски категории, затова са силни в кратките жанрове, но не могат да разкажат добре някоя простичка житейска история с времетраенето на нормален филм?  - Моят филм е в предпродукция, затова не ми се говори сега за него. Още дълъг път трябва да измине. А като стана дума за българската школа – аз имам едно просто обяснение. Изключително уважение изпитвам към един човек от българската анимация, който се казва Тодор Динов. Той е бил велик, той е създал тази школа. И въпреки че след това някои са се опитвали да му попречат, той е продължавал да бута. Та Тодор Динов е изказал забележителна мисъл, която наскоро прочетох в някакво интервю: „Радвайте се за успехите на колегите си и страдайте с техните неуспехи“. Смятам, че това е най-най-най-важно за творците в България. Защото някак си няма производство на съгласие в тази държава... - Имате игрален дебют с филма омнибус \"8 минути и 19 секунди\" по разкази на Георги Господинов, който ще бъде показан на София Филм Фест. Какво ви даде работата над новелата „Кристин, която мяха от влака“, която е една от 6-те миниатюри в него?  - Беше много приятно преживяване. Страхотни професионалисти са българските кинаджии. И всъщност това ме предизвика и ме развълнува, за да се осмеля да направя филм в България. С изключително добро впечатление останах от професионализма им – много добри са и като технически работници, и като творци. - Първата ви голяма изложба у нас в СГХГ „Като в тъмно огледало“ гъмжи от изображения на компресирани, нагнетени едно в друго човечета. Какви са те – страдалци или заплашителна маса?  - Това са всички хора, които виждам, познавам и срещам всеки ден. Ако се вгледате, по някакъв начин те имитират формата на ракови клетки, защото аз настина смятам, че в един момент ние, хората, се превръщаме в ракови образувания, които пречат на света да функционира. Те са клъстери, аз така ги наричам... И докато ги рисувах, осъзнах, че всъщност рисувам начина, по който се разпространява и размножава ракът. А той е много опасен... - Може ли днес едно произведение да бъде модерно, съвременно, универсално без мултимедия и специални ефекти?  - Разбира се. Аз смятам, че тези рисунки, които съм направил тук, в СГХГ, приличат на скални рисунки. По същия начин, по който аз рисувам по стените на галерията, е рисувал първобитният човек. Единствената разлика е, че аз използвам маркери за графити „Молотов“, а тогава са използвали въглени от огнището. - Каква е вашата миксирана реалност, когато излезете от ателието си или от изложбената зала?  - Тогава като че ли излизам от реалността. За мен реалността е виртуалната реалност – тя е по истинска, отколкото това, което виждам навън. Колкото и да е странно...  Интервю на", "date": "2018.02.24", "title": "Българинът Теодор Ушев, борил се за „Оскар“, направи сензационно откровени признания"}
{"url": "https://www.blitz.bg/svyat/politsay-khvana-padnalo-ot-balkon-dete-no-popadna-po-speshnost-v-bolnitsa-video_news581609.html", "text": "Полицай от египетския град Асют спаси падащо от балкон 5-годишно дете. Докато неговите колеги се опитвали да разпънат чаршаф, мъжът не изгубил самообладание и хванал момчето с голи ръце. Подвидът на стража на реда е записан от камера за наблюдение.По информация на в. \"Мирър\", в резултат на падането на детето от 3-ия етаж, то не е пострадало, но неговият спасител е бил принуден спешно да потърси медицинска помощ.    По-късно и тримата полицаи, участвали в спасяването на детето, се срещнали с губернатора на Асют Ясир Ел Десуки, който им благодарил и им раздал парични награди. ", "date": "2018.02.24", "title": "Полицай хвана паднало от балкон дете, но попадна по спешност в болница (ВИДЕО)"}
{"url": "https://www.blitz.bg/layfstayl/za-damite/na-tazi-prelestna-modelka-predrichakha-svetovna-slava-no-sdbata-reshi-drugo-snimki_news580939.html", "text": "За 21-годишната моделка Рауде Атиф от Бангладеш разбра целия свят през 2014 година, след като в мрежата се появиха първите ѝ снимки. Необичайната ѝ външност веднага стана повод за възхищение. Зелено-сините очи на фона на смуглата кожа, изтънчените черти на лицето - нейната одухотворена красота веднага заинтересува модните агенции.През есента на 2016 година Рауда се появи на корицата на индийския Vogue. Продуценти, дизайнери и редактори от цял свят ѝ предсказваха голям успех в модния бизнес. Но момичето обаче имаше други планове - тя учеше медицина, а снимането за списания бе само нейно хоби.       Ученето се отдавало на Рауда с лекота. Тя е била обичана от приятели и колеги. Въпреки това, в един момент в живота на Рауда е станало нещо необратимо, което я накарало да се самоубие.  На 31 март 2017 година тялото на момичето бе открито в стаята ѝ в общежитието ѝ в град Раджшахи. Вратата била заключена от вътрешната страна. Според официалната версия, Рауда се е обесила. По тялото на загиналата не е имало никакви следи от насилствена смърт.   Най-вероятно, ние никога няма да разберем какво е накарало красавицата да сложи край на живота си. Може ли причината за смъртта ѝ да се крие в нейното хоби? Интригите, клюките, обидите са неразделни от модния бизнес. Не всяка красива жена ще може да издържи.   Превод и редакция: БЛИЦ", "date": "2018.02.24", "title": "На тази прелестна моделка предричаха световна слава, но съдбата реши друго (СНИМКИ)"}
{"url": "https://www.blitz.bg/daydzhest/lyubovta-na-kim-chen-un-kakvo-e-izvestno-za-prvata-dama-na-severna-koreya-snimki_news581603.html", "text": "Първите дами на държавите винаги са на показ пред обществото. На тяхно място иска да се озове една ли не всяка една дама на планетата. Цялото внимание на медиите винаги е приковано към тях, а обикновените граждани следят изкъсо всяка тяхна крачка.Много е писано за първата дама на САЩ Мелания Тръмп. Всички се възхищават на нейния характер или тоалети. Има и класация за 10-е най-красиви първи дами на света. Разказвано е за грациозността на първата дама на Азербайджан Мехрибан Ариф Алиева.   Но за първата дама на Северна Корея се знае много малко. Информацията за тази тайнствена дама трябва да бъде събирана едва ли не троха по троха.    Тази година се случи наистина знаково за Северна Корея събитие: страната изпрати 22-ма спортисти в съседната \"враждебна\" Корея на зимната Олимпиада. При това определен оптимизъм и надежда за подобряване на отношенията между страните внесе и новогодишната реч на Ким Чен Ун.      Конкретно, Ким Чен Ун е страстен любител на спортните състезания. И макар външният му вид да не издава това, той много обича футбол, баскетбол и ски спортове.  Идването на Ким Чен Ун на власт даде нов тласък на развитие на страната не само на редица видове спортове. Сериозно се подготвят и групите за подкрепа. В тях влизат само момичета от добри семейства и с определена външност. Представленията им винаги са грандиозни по своята красота и грациозност събития.  Изолацията на страната от целия свят обаче е довела до плачевни последствия: на базата на БВП на глава от населението Северна Корея се нарежда сред 20-е най-бедни страни в света. Прекомерната милитаризация на страната не позволява наличните средства да бъдат рационално изразходвани за други цели.  Благата се разпределят сред партийната върхушка, затова обикновените граждани просто трябва да оцеляват. За мъжете шанс за спасение е записването в армията. В същото време момичетата от заможните семейства пък имат шанса да попаднат в отбора на мажоретките, а това е билет за един относително обезпечен живот.    Историята за запознанството на Ким Чен Ун и Ли местните медии крият по всевъзможен начин. Съдейки по наличната информация, първата им среща е била през 2009 година. При това не е известна дори и точната дата на раждането на момичето. Предполага се, че тя се е родила между 1985 и 1989 година.  Официално за Ли Сол Чжу в качеството ѝ на съпруга на Ким Чен Ун бе съобщено едва на 25 юли 2012 година. По данни на южнокорейското разузнаване сватбата е била вдигната още през 2009 година. Редките появи на съпружеската двойка пред обществото са били маскирани от местните медии, които наричали Ли ту певица, ту сестра на севернокорейския лидер.   Въпреки това, под влиянието на жена си Ким Чен Ин се съгласил да отслаби до известна степен изискванията за външния вид на жените в страната. Сега те имат право да носят панталони, дънки и обувки на токчета. Също така севернокорейките получиха право да карат колела.   Ли Сол Чжу рядко се появява пред публика. Понякога тя просто изчезва за няколко месеца, а западните медии започват да правят предположения, че Ли е бременна. Според наличната информация, съпружеската двойка има 3 дъщери. Във връзка с това върху Ли се оказва натиск да роди момченце, което да наследи лидера.  Както се вижда, не е лесно на първата дама на Северна Корея. Тя е критикувана за прекомерната си любов към западната мода, за скъпите дрехи и бижута. Критикувана е дори за това, че не може да роди наследник.   Превод и редакция: БЛИЦ", "date": "2018.02.24", "title": "Любовта на Ким Чен Ун: Какво е известно за първата дама на Северна Корея? (СНИМКИ)"}
{"url": "https://www.blitz.bg/ikonomika/bnb-blgarite-stavat-vse-po-bogati_news581571.html", "text": "В края на януари 2018 г. депозитите на неправителствения сектор са 71.769 млрд. лв. или 68.4 на сто от брутния вътрешен продукт (БВП), като годишното им увеличение е 5.9 на сто, отчита Българската народна банка. Депозитите на нефинансовите предприятия са 21.689 млрд. лв. (20.7 на сто от БВП) в края на януари 2018 година. В сравнение със същия месец на 2017 г. те се увеличават с 14.5 на сто. Депозитите на финансовите предприятия намаляват с 28 на сто на годишна база през януари 2018 година и достигат 2.490 млрд. лв. (2.4 на сто от БВП). Депозитите на домакинствата са 47.591 млрд. лв. (45.4 на сто от БВП) в края на януари 2018 година.  Те се увеличават с 4.8 на сто спрямо същия месец на 2017 г. Кредитите за нефинансови предприятия нарастват с 1.6 на сто на годишна база през януари 2018 г. и в края на месеца достигат 31.097 млрд. лв. (29.6 на сто от БВП). Кредитите за домакинствата и НТООД са 19.741 млрд. лв. (18.8 на сто от БВП) в края на януари 2018 година. Спрямо същия месец на 2017 г. те се увеличават с 6.1 на сто.  В края на януари 2018 г. жилищните кредити са 9.506 млрд. лв. и нарастват на годишна база с 8.2 на сто. Потребителските кредити възлизат на 7.774 млрд. лв. и се увеличават с 6.5 на сто спрямо януари 2017 г. Кредитите, предоставени на финансови предприятия, са 2.301 млрд. лв. (2.2 на сто от БВП) в края на януари 2018 година.  В сравнение с януари 2017 г. те се увеличават с 53 на сто. Нетните чуждестранни активи са 51.784 млрд. лв. в края на отчетния месец при 51.738 млрд. лв. в края на декември 2017 година, като нарастват с 3.5 на сто в сравнение с януари 2017 г. През януари 2018 г. чуждестранните активи се увеличават с 3.2 на сто, като достигат 60.730 млрд. лева. Чуждестранните пасиви са 8.946 млрд. лв. и на годишна база нарастват с 1.1 на сто.  ", "date": "2018.02.24", "title": "БНБ: Българите стават все по-богати"}
{"url": "https://www.blitz.bg/ikonomika/kitay-izostana-ot-rusiya-po-zlatni-zapasi_news581544.html", "text": "Златният резерв на Русия расте с агресивни темпове и вече изпревари втората икономика в света – Китай, пише Bloomberg. Така РФ излязла на пето място по запаси от жълтия благороден метал. Миналата година са придобити 224 тона, а за последните три години са купени 576 тона. Сега, ако се вярва на МВФ, Русия има запаси от 1857 тона, (еквивалентни на $80,4 млрд), докато на Китай са 1843 тона.     Първите четири места са заети от США (8133 тона), Германия (3374 тона), Италия (2452 тона) и Франция (2436 тона). МВФ също разполага с 2814 тона.     Анализаторите не разбират защо тези две развиващи се икономики изобщо купуват толкова много златни кюлчета и предполагат, че Москва и Пекин пределно минимизират използването на американския долар.     Следва да се отчитат амбициите на китайските власти по извеждането на юана в ранг на резервна валута.     Не е ясно обаче защо Москва трупа благородния метал, възможно е това да е свързано с влошаване на отношенията със САЩ.    Превод и редакция: БЛИЦ    ", "date": "2018.02.24", "title": "Китай изостана от Русия по златни запаси"}
{"url": "https://www.blitz.bg/svyat/premakhvat-imeto-aleksandr-makedonski-ot-skopskoto-letishche_news581688.html", "text": "Започна премахването на буквите от надписа „Александър Македонски“, който стоеше на сградата на международното летище в Скопие. Концесионерът на летището е започнал да изпълнява правителственото решение за неговото преименуване. Преди дни бяха отстранени табелите с името на магистралата \"Александър Македонски\", предава БГНЕС. Македонският премиер Зоран Заев в знак на добра воля обеща в Давос на своя гръцки колега Алексис Ципрас да се промени името на летището и на магистралата, която ще се казва \"Магистрала на приятелството\". ", "date": "2018.02.24", "title": "Премахват името \"Александър Македонски\" от скопското летище"}
{"url": "https://www.blitz.bg/intsidenti/katastrofi/srednoshchen-ekshn-biznes-dama-skochi-na-gazta-i-smaza-dzhipa-si-v-skali-kray-vratsa-snimki_news581616.html", "text": "Джип „Тойота“ се размаза в дъжда в скалите край Враца, съобщава BulNews.bg. Неприятният инцидент стана в полунощ на пътя между Згориград и областния център. Возилото с врачанска регистрация по неясни причини напуснало пътното платно в района на сградата на „Гражданска защита“ и се ударило в скалите.  Японският джип бил шофиран от 47-годишна бизнес дама от Криводол, която има аптека в ж.к. „Дъбника“ във Враца. С нея е пътувал и съпругът й, като и двамата се отървали без наранявания. От силния удар обаче автомобилът е със смазана предна част и по тази причина той бе преместен с Пътна помощ.  Пристигналият патрул на полицията провери шофьорката с дрегер, като пробата за наличие на алкохол бе отрицателна. На водачката бе съставен акт за движение с несъобразена скорост.", "date": "2018.02.24", "title": "Среднощен екшън! Бизнес дама скочи на газта и смаза джипа си в скали край Враца (СНИМКИ)"}
{"url": "https://www.blitz.bg/obshtestvo/kola-plamna-v-dvizhenie-i-se-zabi-v-stlb-na-klyuchov-bulevard-v-khaskovo_news581641.html", "text": "Лек автомобил \"Форд\" пламна в движение и се заби в стълб на бул. \"Освобождение\" в Хасково. Инцидентът е станал малко след 9:00 часа тази сутрин. Колата се е движела към центъра, когато таблото се е запалило и вследствие на това автомобилът се е блъснал в оградите и стълба, съобщават местни медии.При сблъсъка по пешеходната пътека не е имало хора. Най-вероятната причина за инцидента е късо съединение.    ", "date": "2018.02.24", "title": "Кола пламна в движение и се заби в стълб на ключов булевард в Хасково"}
{"url": "https://www.blitz.bg/intsidenti/katastrofi/prvi-snimki-ot-zhestokata-tragediya-kray-sliven-ediniyat-bus-e-izletyal-v-poleto_news581673.html", "text": "Появиха се първи снимки от ужасяващата касапница край \"Петолъчката\" днес, при която един човек загина, а други седем пострадаха. Днес в 15.55 часа в дежурната част на ОДМВР - Сливен е постъпил сигнал за възникнал пътен инцидент на главен път I-6 на около 100 метра преди разклона за село Драгоданово. По първоначални данни е настъпил челен сблъсък между два буса.  Едното превозно средство се е движило в посока град Бургас - град Сливен, другото от град Сливен в посока село Градец. От произшествието на място е загинал един от пътниците в буса, пътуващ за село Градец, а други 7 от същото превозно средство са откарани в МБАЛ - Сливен за преглед и оказване на медицинска помощ, без опасност за живота.  В другото превозно средство водачът е пътувал сам, не е пострадал. На мястото на инцидента се намират екипи на „Пътна полиция” и експерти. Извършва се оглед. Пътният участък не е затворен. Движението се регулира от екипи на „Пътна полиция”.         ", "date": "2018.02.24", "title": "Първи СНИМКИ от жестоката трагедия край Сливен, единият бус е излетял в полето"}
{"url": "https://www.blitz.bg/obshtestvo/lesno-i-brzo-razpoznayte-nartsisite-po-podpisa_news581660.html", "text": "Ново изследване, проучило подписите на 500 финансови мениджъри, откри връзка между подписите и тъмните страни на нарцисизма, като например авторитарността, манипулативността и използвачеството. С други думи - хора с по-големи подписи е по-вероятно да бъдат нарцисисти.Учените са открили, че мениджърите с най-големи подписи са по-склонни към нарцисизъм. Те често изкривяват истината, като например докладват нереални цифри по отношение на приходите или дори отслабват вътрешния контрол на компанията.   “В идеалния ваариант ще имате достъп и директен контакт с изпълнителните директори и ще можете да им направите личностен тест, но това обикновено не е възможно. В случая подписите дойдоха директно от мениджърите и ние използвахме два лабораторни теста, за да установим връзката между подписа и нарцисизма,” обяснява д-р Чарлз Хам, един от авторите на изследването. Понякога приемаме нарцисизма като предимство, добавя Хам, “Когато си мислим за нарцисизма, първото нещо, за което се сещаме, е, разбира се, Стив Джобс. Хората асоциират това с положителни характеристики на личността.” Но в реалността само някои от чертите на нарцисистите са положителни, като например себеувереността.  Учените са установили връзка само между тъмните страни на нарцисизма, като авторитарността и манипулативността. “Ние отчетохме при анализа фактори като пол, длъжност и фирмена история. В допълнение измерихме и размера на подписите на генералните директори, за да се ориентираме дали наистина финансовите мениджъри движат процеса на фирмен надзор,” добавя друг учен от изследването, Ник Сейберт. Друг белег, по който може да се установи нарцисизма по подписа, е използването на допълнителни линии или удивителни.  Източник: Psy Blog", "date": "2018.02.24", "title": "Лесно и бързо: Разпознайте нарцисите по подписа!"}
{"url": "https://www.blitz.bg/obshtestvo/piyte-cherveno-vino-vsyaka-vecher-eto-nyakolko-vlshebni-polzi-ot-tova_news581664.html", "text": "Червеното вино е любима напитка на мнозина, като учените не правят изключение. Почти всеки ден се появява по едно проучване, което разкрива невероятните му качества. Но колко полезно е наистина червеното вино за здравето? Оказва се, че консумацията на чаша червено вино всяка вечер може да донесе много ползи – физически и психически. Все пак трябва да уточним, че става въпрос само за една чаша, защото по-големи количества могат да ви навредят.И така, защо трябва да пиете чаша червено вино всяка вечер?  1. Полезно е за сърцето Антиоксидантите в червеното вино, наречени флавоноиди, намаляват риска от сърдечни заболявания, като понижават нивата на лошия холестерол и увеличават тези на добрия. Според изследователи от Университета на Калифорния, в някои сортове има по-голяма концентрация на флавоноиди, в сравнение с други. Те установяват, че най-голямо е количеството в Каберне Совиньон. 2. Облекчава депресията Докато прекомерното пиене е свързано с проблеми, засягащи психичното здраве, пиенето на чаша червено вино на ден може да направи точно обратното. От данни на скорошно проучване става ясно, че хората, които консумират между 2 и 7 чаши вино на седмица, са по-малко склонни да страдат от депресия, отколкото тези, които пият повече или по-малко. 3. Полезно е за стомашно-чревното здраве Киселото мляко не е единственото средство да подпомогнете здравето на червата. Според изследователи консумацията на червено вино увеличава нивата на добрите бактерии в храносмилателния тракт. 4. Подпомага паметта Полифенолите, които се намират в чая, ядките, плодовете и какаото, могат да подобрят паметта ви и да намалят риска от болестта на Алцхаймер.", "date": "2018.02.24", "title": "Пийте червено вино всяка вечер! Ето няколко вълшебни ползи от това"}
{"url": "https://www.blitz.bg/obshtestvo/byagashchata-pteka-e-nay-travmatichniyat-ured-vv-fitnesa_news581687.html", "text": "Лондонският таблоид \"Метро\" предупреждава, че бягащата пътека предизвиква най-много травми във фитнес салона и този уред трябва да се ползва с повишено внимание.Вестникът цитира американско национално изследване, според което джогингът, спринтовете, а дори и ходенето по движещата се лента предизвикват всяка трета травма във фитнес клуба.Инцидентите обикновено завършват с шиниране на пищялите, с фрактури и наранявания на колянната става.   Споменатите травми най-често се дължат на липсата на предварително загряване преди ползването на уреда. Много често спортуващите падат от бягащата пътека. На лентата не трябва да се предприемат никакви екстремни натоварвания, за да се опазим от наранявания.", "date": "2018.02.24", "title": "Бягащата пътека е най-травматичният уред във фитнеса"}
{"url": "https://www.blitz.bg/obshtestvo/tragediya-vnezapno-izdkhnaliyat-sluzhitel-na-nova-borislav-imal-problemi-ss-stomakha-kolegite-mu-sa-v-shok_news581638.html", "text": "Служителят на Нова телевизия Борислав Киров, който е издъхнал внезапно тази сутрин след кратко боледуване, е имал стомашни проблеми, научи БЛИЦ oт негови колеги. Те са в шок от смъртта му. Киров е бил монтажист в спортния отдел на телевизията. Негови колеги разказват, че нищо не предвещавало този трагичен развой на събитията.  Боби е бил един от най-духовитите в екипа и е бил изключително отдаден на работата си, споделят още почернените служители на Нова. Освен това той се занимавал и с обработката на сватбени филми.    Борислав Киров оставя син на 23-години. Екипът на БЛИЦ изказва искрени съболезнования на близките и семейството на Борислав.    ", "date": "2018.02.24", "title": "Трагедия: Внезапно издъхналият служител на Нова Борислав имал проблеми със стомаха, колегите му са в шок"}
{"url": "https://www.blitz.bg/obshtestvo/zdraveopazvane/prof-gencho-nachev-ne-e-normalno-da-ima-razminavane-v-razmera-na-dlgovete-na-nzok-s-tolkova-golemi-tsifri_news581591.html", "text": "Националната здравна каса де юре е независима, но де факто никога не е била - по-голямата част от управата й е част от управляващите. Това посочи в ефира на bTV проф. Генчо Начев, директор на болница „Света Екатерина” и бивш управител на НЗОК по повод скандалите в сектора. Той заяви, че не е нормално да има разминаване в размера на дълговете на НЗОК и то с толкова големи цифри – това значело, че някой не дава верни данни.По думите му Касата не може да бъде независима, защото е част от системата на здравеопазването и трябва да има синхрон между този, който прави политиката в здравето, НЗОК като основния платец на медицински услуги и министъра на финансите, който осигурява и прави бюджета на държавата.   Начев посочи механизма, по който пациенти от България отиват на лечение в чужбина. „Единият път е по спешност – с европейска здравна карта или подобен документ. Когато е планово се подава молба до касата и се дава офертата на болницата, която може да извърши лечението. Тогава комисия към касата иска становище на националния консултант и председател на дружество по специалността, който да каже, че в България няма такова лечение или не е толкова качествено”, обясни експертът.  Той добави, че не вижда нещо страшно в този скандал, но би било неприятно ако не се подпише рамковия договор. Но и това няма да създаде хаос или напрежение. Председателят на БЛС д-р Венцислав Грозев посочи, че нагласата е да бъде подписан рамковия договор, но допълни, че има риск винаги да не бъде одобрен. Проф. Начев е категоричен, че системата на здравеопазването не може да се срине - в нея работят хора, отдадени на професията си, но, че върви на зле - това е така. По думите му трябва да се реши проблема с финансирането на системата и клиничните пътеки не са инструмент за финансиране. Той смята, че трябва да се въведе съучастие на пациентите, болниците да са по-малко и чрез национална здравна карта да се актуализира нуждата и предлагането.", "date": "2018.02.24", "title": "Проф. Генчо Начев: Не е нормално да има разминаване в размера на дълговете на НЗОК с толкова големи цифри"}
{"url": "https://www.blitz.bg/obshtestvo/regioni/zhandarmerist-paraplanerist-napravi-neshcho-koeto-tryabva-da-e-za-primer-na-vsichki_news581549.html", "text": "36-годишен жандармерист от поделението в Монтана спаси защитен орел–мишелов и го предаде на екоинспекцията. Пилето е вписано в Червената книга на България. Георги Георгиев го открил в района на река Огоста в землището на село Долно Белотинци, пише Конкурент бг.Миналата събота Георгиев бил на разходка край реката в родното си село. Мъжът забелязал пилето, кацнало край водата. Снимал го с телефона си. Пернатото отлетяло, но след около 10 метра паднало. Тогава жандармеристът го взел и отнесъл в екоинспекцията.  „Познавам орлите. Разбрах, че нещо не е наред с този и заради това го предадох на специалистите”, разказва Георгиев. Той има специално отношение към птиците, защото е парапланерист. По начина им на летене Георги и колегите му разбират кога вятърът е подходящ, за да се издигнат и те във въздуха. „Когато се реят над нас в кръг, значи всичко е наред и политаме спокойно”, разказва жандармеристът. От РИОСВ – Монтана напомнят, че защитени видове животни и птици, се прибират от хората само когато са ранени и в безпомощно състояние. После задължително се предават в екоинспекциите или горските стопанства. Задържането на защитено пиле е криминално престъпление, напомнят експертите. Мишеловът, спасен от Георгиев, вече е пуснат на свобода.", "date": "2018.02.24", "title": "Жандармерист-парапланерист направи нещо, което трябва да е за пример на всички"}
