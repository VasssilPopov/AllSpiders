{"url": "https://www.blitz.bg/layfstayl/shoubiznes/opnakha-cherveniya-kilim-pred-dolbi-titr-nad-500-politsai-pazyat-oskarite-na-zhivo_news583650.html", "text": "Светът е кино. Предстои голямата нощ на големите победители и на големите губещи. След няколко часа в Лос Анджелис на 90-ата церемония „Оскар” ще бъдат раздадени най-престижните отличия в киното. Така сезонът на наградите официално ще бъде закрит. Червеният килим е застлан, текат последни приготовления. Над 500 полицаи ще следят за сигурността на място, съобщава Нова телевизия.     През последните няколко месеца скандалите със сексуалното насилие в Холивуд превзеха заглавията във вестниците. Много известни актриси разказаха за техните преживявания в началото на кариерите си. Очаква се този въпрос да е сред основните, които ще се дискутират на червения килим. Част от церемонията също ще бъде посветена на този проблем и на движението „Me Too”.     Изключително много дами са номинирани тази година. Номинирани са и филми, които разглеждат сложни и противоречиви женски харакетир.     Органзиаторите на филмовите награди са намалили броя на акредитираните журналисти за така наречените „стендъп позиции”. Оказва се, че дори CNN няма право за тях.     Междувременно стана ясно, че някои от звездите са си спретнали предварителен купон в Лос Анджелис. Сред тях и номинираната за най-добра женска роля за „Аз, Тоня“ Марго Роби, съобщава tmz.com. Красавицата била в звездна компания – Лесли Ман, Кристен Стюърт, Джейми Дорнан, Даниел Калууя, Ейдриън Броуди и др. Всички те били поканени на вечеря от автора на мистериозни романи Чарлс Финч.", "date": "2018.03.04", "title": "Опънаха червения килим пред „Долби тиътър“! Над 500 полицаи пазят Оскарите (НА ЖИВО)"}
{"url": "https://www.blitz.bg/svyat/siriyskata-armiya-veche-prevzela-13-ot-iztochna-guta_news583582.html", "text": "Продължителната артилерийска и авиационна огнева подготовка от страна на сирийската армия, която предшествала началото на голямата военна операция в Източна Гута край Дамаск, дала своите резултати. Според ливанската информационна агенция Almasdarnews (AMN), за по-малко от 10 дни сирийските войници успели да отнемат една трета от територията контролирана от терористите. Най-голям успех войската постигнала в източната част на анклава. Седмичните успехи са толкова значителни, че те може ясно да се видят на картата на бойните действия.     Според AMN, от началото на настъплението САА взела под свой контрол 6 големи населени пункта. Разрушени са голям брой отбранителни съоръжения, обекти от военната инфраструктура на джихадистите в източната и северната им зона за контрол.     Изданието обръща внимание на запазената стремителност в настъплението на САА, които последно освободили Утая, Ан-Нашаби и Хазраму.    Превод и редакция: БЛИЦ    ", "date": "2018.03.04", "title": "Сирийската армия вече превзела 1/3 от Източна Гута"}
{"url": "https://www.blitz.bg/obshtestvo/intervyu/samo-v-blits-advokat-markovski-otgovori-na-stotitsite-blgari-i-obyavi-kategorichno-bi-li-stanal-zashchitnik-na-doktora-ubil-zhoro-plkha_news583560.html", "text": "Цяла България изтръпна, заради убийството на крими героя Жоро Джевизов в Пловдив. Бандитът беше ликвидиран от рентгенолога д-р Иван Димитров, след като известният като Плъха се опита да го ограби в дома му и го нападна. Стотици протестиращи зоват известния адвокат Марин Марковски да стане защитник на задържания лекар. Агенция БЛИЦ потърси юриста за експертен коментар.- Г-н, Марковски, стотици граждани Ви зоват да защитавате в съда обвинения в убийството на Жоро Плъха д-р Иван Димитров, бихте ли се съгласили?  - Може да ме пожелаят 4 милиона пълнолетни съзнателни български граждани, но единствено той трябва да ме пожелае. - А вие как ще реагирате, ако той изрази желание да го защитавате?  - Разбира се, че бих се съгласил. Това е една човешка кауза, която ме задължава. - Какво трябва да се случи по закон след този инцидент?  - Ако прокуратурата прецени, че това е самоотбрана, д-р Димитров няма да бъде съден. Няма да внесат обвинителен акт срещу него. В момента има труп, вероятно ще се образува се досъдебно производство срещу рентгенолога. Но съгласно действащия закон прокурорът преценява дали някой да бъде привлечен като обвиняем. - Какви са вариантите?  - Вариантите са два. Или го привличат за обвиняем за убийство, или не го привличат. Те могат да не го привлекат от прокуратурата, защото доказателствата сочат, че има неизбежна отбрана. - Каква е Вашата лична позиция за случая?  - Аз трябва да знам конкретно какви са фактите. Чух, че нападателят е бил вътре в апартамента на доктора и има доказателство, че му е посегнал. Съобщават ми, че лекарят е бил наранен. Но ако това го има като факт в делото, то ще бъде оформено с медицинско. Този факт ще се изведе първо от показанията на доктора, второ от медицинското. Този факт има своето значение. Но дори и да не е ранен, след като е влязъл да обира къщата му, той има право на неизбежна отбрана. Такъв е законът. Има един специален текст, който гласи: няма превишаване пределите на неизбежна отбрана, когато нападателят е увреден в жилището на този, който се отбранява. Тоест имаш право да гръмнеш всеки, който ти влиза в къщата да краде. Законът ти го дава като право.   Интервю на Явор БЕЛЧЕВ, БЛИЦ", "date": "2018.03.04", "title": "Само в БЛИЦ! Адвокат Марковски отговори на стотиците българи и обяви категорично би ли станал защитник на доктора, убил Жоро Плъха!"}
{"url": "https://www.blitz.bg/blits-tv/gola-aktivistka-razvya-tsitsi-pred-berluskoni-i-mu-kresnavremeto-ti-izteche-snimkivideo-18_news583607.html", "text": "Топлес активистка на ФЕМЕН се разголи пред бившия премиер на Италия Силвио Берлускони докато той гласуваше на изборите днес. Жената доста стресна скандалния политик, след като скочи на масата и изкрещя: „Берлускони, времето ти изтече“, съобщава „Сън“. Активистката, която имаше надпис „ФЕМЕН“ на голия си гръб, беше обкръжена от фотографите, дошли да снимат как Берлускони пуска гласа си в секция в Милано. 81-годишният миалиардер се намръщи и набързо напусна стаята. Охраната изведе голата жена докато тя крещяла постоянно.     Берлускони стана мишена на скандалната организация, основана в Украйна, през 2013 година, когато три голи жени се хвърлиха срещу него.     6 години след края на премиерския си мандат Силвио Берлускони се опитва да се завърне отново на политическата сцена. Анализатори смятат, че неговата дясноцентристка партия, подкрепена от крайнодесни формации, ще бъдат най-голямата фомация в парламента след днешните избори, но малко няма да им достигне да формират мнозинство.     Превод и редакция: БЛИЦ ", "date": "2018.03.04", "title": "Гола активистка развя цици пред Берлускони и му кресна:\"Времето ти изтече!\" (СНИМКИ/ВИДЕО 18+)"}
{"url": "https://www.blitz.bg/lyubopitno/iskate-da-prespite-vv-vilata-na-musolini-prigotvete-si-pachka_news583628.html", "text": "В началото на седмицата в Дубай откриха най-високия хотел в света, съобщи емирското издание Khaleej Times. Дубай е една от основните туристически дестинации в Залива. През 2017 година той посрещна 15.8 милиона туристи. Новият хотел-рекордьор Gevora е разположен на централната магистрала Sheikh Zayed Road. Височината му е 356 метра. Gevora е разположен в 75-етажен небостъргач. Той разполага с четири ресторанта, басейн, луксозни спа помещения и спортен салон. И вероятно ще остане в историята като много други прочути хотели от миналото.     Аrchitectural digest направи класация на 7-те най-важни исторически хотела в света. От централна Англия до Маракеш тези зашеметяващи имоти са приемали видни кралски особи, филмови звезди и държавни глави. През 1789 Hôtel de Ville в Париж се оказа идеалното място за срещи на хората, предизвикали Френската революция. И това е само един пример за важната роля, която хотелите са играли през цялата история на човечеството. От място на забележителни любовни романи до политически шпионаж.     Вила \"Фелтринели\" има само 21 стаи и апартаменти, но може да „разкаже” много пикантни истории. От 1943 до 1945 година тук е живял Мусолини като изгнаник. А в края на 50-те имота го ползвали функционери на комунистическата партия. Това се случило, след като собственикът на вилата Гианиякомо Фелтринели се срещнал лично с Фидел Кастро и бил запален по каузата.     Построената през 1892 г. вила беше купена през 1997 г. от английския милиардер Боб Бърнс. Той я превърна в луксозен хотел със стаи, които струват по 3300 евро на вечер. Бърнс похарчи 30 милиона евро за реструктурирането й. После обаче продаде половината от вилата за 40 милиона евро. Сред кандидатит-купувачите са китайски богаташи, които предложиха цена от 100 милиона евро за цялата вила. Мераклия за бижуто е и руският милиардер Роман Абрамович. За нея все пак се пребори друг руски олигарх. Виктор Векселберг купи 50% от Вила \"Фелтринели\" през 2004 година.     Днес вилата е изящен и оживен хотел. Стенописите и фреските са от 1890 година, но голяма част от мебелите и обзавеждането са модерни. Циментова замазка е от оригинални парчета, датиращи от 1892 г. Това е времето, когато синовете на Фаустино Фелтрилили са трупали богатството си от дървообработване.    ", "date": "2018.03.04", "title": "Искате да преспите във вилата на Мусолини? Пригответе си пачка"}
{"url": "https://www.blitz.bg/layfstayl/shoubiznes/uzhasen-zdravosloven-problem-mchil-aleks-bogdanska-kosata-y-okapala-ot_news583577.html", "text": "„Преди години водех продължителна борба с килограмите, вследствие на която косата ми започна да капе”, призна манекенката Александра Богданска, пише \"Уикенд\". За щастие проблемите на красавицата с теглото вече са зад гърба й. Днес тя успява да поддържа фигурата си със спорт и здравословен режим на хранене.    Най-притеснени от жестоките й някогашни гладувания били роднините й. Те се опасявали, че Алекс може да се разболее от анорексия.   За щастие,  съпругата на Лудия репортер Даниел Петканов не стигнала чак до там , че да заприлича на концлагерист от Освиенцим. Преди съвсем да замяза на скелет тя започнала отново да се храни, а косата си възстановила с прием на подходящи витамини. ", "date": "2018.03.04", "title": "Ужасен здравословен проблем мъчил Алекс Богданска, косата й окапала от..."}
{"url": "https://www.blitz.bg/svyat/raketniyat-kompleks-s-khiperzvukova-manevrirashcha-boyna-chast-avangard-e-pusnat-v-proizvodstvo-video_news583468.html", "text": "Руският стратегически комплекс „Авангард” с хиперзвукова планираща и маневрираща бойна част е пусната в серийно производство, съобщи in24.org с позоваване на военно-дипломатически източник. „Време е нашите западни партньори да осъзнаят новата реалност. Руските „Кинжали” вече се намират сред войските. А „Авангард” е пуснат в серийно производство” – предаде tass.ru думите на източника.     Той съобщил също, че „няма защита или противоотрова” от авиационния ракетен комплекс „Кинжал”, притежаващ скорост 10М. Сега всички натовски позиционни райони на ПРО, военноморски групировки и батальонни групи не са нещо повече от добри цели.     „Против създадените от Русия най-нови системи тези американски противоракети са като детски прашки против самолети” - заявил източникът. Според него, западните партньори на Русия е време да осъзнаят новата реалност. /  БЛИЦ     ", "date": "2018.03.04", "title": "Ракетният комплекс с хиперзвукова маневрираща бойна част „Авангард” е пуснат в производство (ВИДЕО)"}
{"url": "https://www.blitz.bg/svyat/merkel-s-prvi-komentar-za-novata-koalitsiya-v-germaniya_news583542.html", "text": "Председателят на Християндемократическия съюз на Германия и канцлер на страната Ангела Меркел поздрави Социалдемократическата партия на страната за резултата от гласуването на членската ѝ маса в полза на коалиционно споразумение с нейните сили, предава ТАСС.  „Поздравявам ГСДП с този ясен резултат, радвам се от по-нататъшното сътрудничество за благото на нашата страна“, предава думите на Меркел пресслужбата на ХСС.  „Това е добро решение за Германия“, коментира на свой ред генералният секретар на ХСС Анегрет Крамп Каренбауер.", "date": "2018.03.04", "title": "Меркел с първи коментар за новата коалиция в Германия"}
{"url": "https://www.blitz.bg/svyat/zapaden-pogled-ot-myunkhen-rusiya-predstavlyava-osnovna-prichina-za-strategicheskiya-disbalans_news583568.html", "text": "На 18 февруари завърши Мюнхенската конференция по сигурността, чиято основна дейност премина при закрити врата. БЛИЦ обаче предлага резюме за западния поглед, отразен в последния брой на френския бюлетин TTU в публикацията La conférence de Munich confirme la menace russe. Външният министър Сергей Лавров се опитал да предложи геополитически прочит на \"благосъстоянието\" въз основа на това, което той нарича \"руски успех в Сирия\", никой обаче не му повярвал. Руският дискурс се загубил в комуникационните стратегии, където идеологическият разказ за \"Западната грешка\", свързан с императивната нужда да \"разберем Русия\", вече няма смисъл. Високопоставен немски чиновник изразил умората си от Лавров, като го нарича \"безпомощен\".     Укрепени в убеждението си за руската заплаха, европейците се увериха в способността си да реагират военно. На първо място, тази тези цифри са публикувани в доклада на конференцията „Мюнхен 2018”, в който се посочва възможността за почти незабавна мобилизация на 31 813 мъже, изправени пред фронта от 78 000 руснаци, разположени по границата с ЕС. След това последвало твърдението на Майк Пенс, че Съединените щати ще останат финансовото и оперативното сърце на НАТО.     Накрая идва потвърждението за това, което говори външният френски министър Юбер Ведрин от петнадесет години: защитата на Европа идва преди всичко от НАТО. Тримата началници на най-големите европейски разузнавателни служби никога не са се съмнявали в това. Бруно Кал от германската БНД, Алекс Юнгер от британската MI6 и директорът на DGSE Бернар Еми публично заявили, че имат общо разбиране за дълбоката нестабилност, надвиснала над бъдещето на Близкия изток.     Те също така искали да демонстрират, че основното ядро на Европа и НАТО – Франция, Германия и Великобритания ще преодолеят сложните времена на Брексит. Германски дипломат уточнил, че „французите са наши стратегически съюзници. И в областта на разузнаването ние, както и в случая с британците, сме единни.” „Разбираемо е, че ние приветстваме двустранните връзки, но ние също така вярваме в бъдещето на разузнаването под егидата на НАТО”, продължил дипломатът.     След завършване на Мюнхенската конференция, вече в самолетите чиновниците и представителите на компаниите, които си водели записки, потресено говорили за „лицемерието на дискусиите и „туитъризацията” на въпросите по сигурността”. Според един французин, редовен участник в конференциите, най-важно е обстоятелството, че най-високопоставените представители на този свят предпочитат комуникациите за мобилизиране на общественото мнение, вместо да стегнат редовете за обсъждане на ключови въпроси.    Превод и редакция: БЛИЦ    ", "date": "2018.03.04", "title": "Западен поглед от Мюнхен: Русия представлява основна причина за стратегическия дисбаланс"}
{"url": "https://www.blitz.bg/layfstayl/shoubiznes/shok-sled-ekzekutsiyata-na-dyado-stefan-mzh-se-obadil-na-telefon-112-za-da-podade-signal-po-sluchaya-no-otgovort-na-operatorkata-shche-vi-potrese_news583531.html", "text": "В предаването \"Съдебен спор\" още нищят трагичната гибел на участника в продукцията Стефан Янев. Мъжът бе убит дни, след като реши публично да разкрие, че дърщеря му държи като затворници трите си дъщери. На 17 февруари съседка е била крайно притеснена за възрастният мъж. Тя разказа колко шокиращи неща е чула от апартамента му:  \"Чух, че човека стене, след като ви даде интервю. Вратата на дома му беше заключена. Биеха го в коридора. Дъщеря му казваше \"Аз ще те убия.\".Чувах, че го удря с нещо\", сподели тя.  \"Викнахме със съседката полиция. Искаха да влязат, но никой не им отвори. Стояха половин час, но после си отидоха, без да видят какво се случва в апартамента\", каза още тя.  След дни Жоро Игнатов от предаването отново е на място и вика полиция. Този път вратата бе разбита от униформените, но вътре не е открит никой.     Млад мъж с будна гражданска съвест подава сигнал на 112. Антонио Иванов е видял Мария и семейството й на 19 февруари в мола. \"Отидох да си плащам сметките там и видях жената, мъжа и трите деца. Вече бях гледал предаването и се обадих на 112.  От там ми казаха, че това е предаване е с развлекателна цел и това не са действителни случаи.  Тогава реших да се обадя на вашия телефон. От продукцията ви ми казаха, че се работи по случая и пожелаха подробности\", разкри младежът.  Нана бе крайно възмутена от това, което е получил Иванов като отговор от оператора на телефона. Тя започна да пита публиката в \"Съдебен спор\" дали им е смешно и развлекателно. Отговорът на хората обаче бе, че всичко вече е трагично. \"Аз като гражданин, мисля, че и от кукления театър да се обаждам, мисля, че щом звъня на 112, значи имам проблем\", заяви Гладуиш. Тя дебело подчерта, че всяка една от показаните истории в предаването е абсолютно реална, действителна и достоверна.", "date": "2018.03.04", "title": "Шок след екзекуцията на дядо Стефан! Мъж се обадил на телефон 112, за да подаде сигнал по случая, но отговорът на операторката ще ви потресе!"}
{"url": "https://www.blitz.bg/layfstayl/ptuvane/8-bezplatni-neshcha-v-samoleta_news583506.html", "text": "Ако пътувате често със самолет, със сигурност знаете колко ограничени може да са услугите на борда (особено ако сте икономична класа). Всъщност обаче, нещата не са такива, каквито изглеждат. Особено ако знаете за какво точно да попитате. Налични са множество безплатни екстри, с които можете да направите полета си по-приятен, пише \"Мениджър Нюз\", позовавайки се на BrightSide.Обиколка в кабината на пилота   С дете сте? Пилотът може и да се съгласи да ви разведе из кабината и да ви покаже всички интересни неща напълно безплатно. Просто в края на полета, попитайте. Второ блюдо храна Полетът, на който сте, включва безплатна порция храна? Чудесно – попитайте за допълнително. Винаги има някой, на който не му е до ядене и екипажът може да ви предостави неговият сандвич или кроасан. Особено ако е нощен полет. Тогава повечето пътници спят и не пипат предоставената им храна. Да ви намерят лекар Ако на някой пътник му прилошее и има спешна нужда от медицинска помощ, може да помоли екипажа да потърси лекар на борда. Това ще бъде обявено на високоговорителя. Ако пък сте вие лекар и го обявите в началото, ще получите безплатна храна и напитка. Хапчета Боли ви глава, зъб или нещо подобно? Екипажът разполага със специална медицинска чантичка, пълна с всякакви обезболяващи. Те са длъжни да ви предоставят, каквото ви трябва. Санитарни кърпички Едва ли е тайна за някого, че всичко, което пипате на борда, е мръсно. Дръжки, седалки, копчета, каквото се сетите. Ако искате да почистите повърхностите, които ще пипате, помолете за кърпички. Стюардесите обикновено имат. Алкохол Често са налични безплатни алкохолни напитки към международните полети – питайте. Полезни неща Доста компании предоставят комплект от полезни неща, когато ще летите дълго. Може да си поискате маска за очите, слушалки, карти за игра, нещо за писане, индивидуална четка за зъби, паста за зъби и дори чорапи. Ако пък сте с деца, може да получите играчки за тях – пастели за оцветяване, книжки, стикери, пъзели. Да ви напълнят с вода бутилката Всички пътници, които носят бутилки с вода, трябва да ги изпразня преди полета. Пазете обаче празните бутилки. Щом се качите на борда, помолете да ви ги напълнят пак с вода.", "date": "2018.03.04", "title": "8 безплатни неща в самолета"}
{"url": "https://www.blitz.bg/layfstayl/shoubiznes/yana-marinova-se-otkaza-ot-seksa-aktrisata-reshi-da_news583552.html", "text": "Яна Маринова е решила тази година да спазва стриктно Великденските пости, които вече започнаха. До Възкресението актрисата няма да яде нито месни, нито млечни продукти, ще консумира само и единствено храни от растителен произход, издават хора от обкръжението й. Звездата от хитовите кино и тв продукции „Стъклен дом”, „Фамилията”, „Връзки”, „11-а” и „Привличане” иска да пречисти не само тялото, но и духа си.  Затова сега тя се въздържа и от плътски удоволствия.  Мъжът й Тихомир вече се оплаквал на приятелите си, че го е оставила „на сухо”.  „Великите пости не са диета.  Ограничаването на храната и подтискането на страсти просто помага на човек да се концентрира върху процеса на очистването”, обяснявала актрисата пред хората от антуража си. ", "date": "2018.03.04", "title": "Яна Маринова се отказа от секса, актрисата реши да..."}
{"url": "https://www.blitz.bg/layfstayl/shoubiznes/misho-shamara-pozhivya-v-sashch-i-vze-da-brshcholevi-che-ne-e-imalo-osmansko-igo-snimka_news583493.html", "text": "Мишо Шамара взриви социалната мрежа с думите си за Националния празник на България, честван на трети март. Рапърът отсече, че думите нямат значение, а изкривените представи за миналото ни вменяват несправедливи чувства. В думите на рапъра се чете намек, че по време българите не са били под османско иго.Ето какво точно написа той в социалната мрежа:     ", "date": "2018.03.04", "title": "Мишо Шамара поживя в САЩ и взе да бръщолеви, че не е имало османско иго (СНИМКА)"}
{"url": "https://www.blitz.bg/svyat/kakvo-predstavlyava-novata-ruska-krilata-raketa-s-yadren-dvigatel-9m730-otrichana-ot-zapadnite-orzheyni-eksperti_news583328.html", "text": "Сред изброените нови руски оръжия от Владимир Путин пред Федералното събрание едва ли не най-голяма сензация предизвика споменаването на новата крилата ракета с ядрена енергетична установка и неограничена далечина на полета. По същество това е нов клас оръжия, който закономерно предизвика множество разнопосочни публикации и коментари, и привлича вниманието на медиите по цял свят.   Компактните ядрени двигатели и компактните източници на енергийно захранване винаги са били секретно ноу-хау на съветското и атомното машиностроене. Много от тях отдавна са използвани като енергетични установки в космически апарати. През изминалото време габаритите на ядрените устройства просто са намалени до размерите на битова бутилка за газ, стойността е снижена, решени са редица съпътстващи проблеми. При безпилотните апарати отпада необходимостта от радиационна защита.     БЛИЦ уточнява, че в случая става дума за АПВРД (атомен правопоточен въздушен двигател). В Мрежата за него няма нито обяснения, нито изображения. Остава по аналогия от двигателостроенето в авиацията и ракетната техника (германските ФАУ-1 и съветските СА-4 „Круг”, RIFFON) да се разшифрова понятието „правопоточен”. Това означава, че двигателят може да работи само във въздушна среда под височина примерно 30 км, но няма компресор. Въздухът преминава през него и се ускорява за сметка на пряко получена топлина.     При АПВРД изтичащият от соплото въздух служи за охлаждащ агент, той отнема топлината в активна зона на двигателя и я изхвърля в атмосферата.     Този тип двигател има редица недостатъци, сред които е сложното плавно регулиране на тягата и ниска ефективност на малки скорости. Затова тяхното използване е изгодно в един режим или поне в няколко строго фиксирани режими.     Теоретично е възможно активната зона на двигателя да бъде изпълнена във вид на модул, да се съхранява и складира отделно, което допълнително намалява опасността от радиационно облъчване на персонала.     От открити източници вече е известен индексът на новото изделие – 9М730, което означава, че ракетата вече е преминала минимум един цикъл от летателни изпитания.    Превод и редакция БЛИЦ ", "date": "2018.03.04", "title": "Какво представлява новата руска крилата ракета с ядрен двигател 9М730, отричана от западните оръжейни експерти"}
{"url": "https://www.blitz.bg/obshtestvo/klopkite-na-baba-marta-yavlenieto-leden-dzhd-krie-strashna-opasnost_news583518.html", "text": "Редица пътища в страната са заледени, особено тези в Северна България. Поради обилните валежи и снеготопене са се активизирали на места и свлачища, а в планините е висока опасността от лавини, пише .Временно е ограничено движението на всички автомобили поради леден дъжд и заледена пътна настилка по: път II-71 Силистра - Добрич, път III-2075 Орляк – Зърнево, път III-7106 Карапелит – Кочмар, път III-207 Жегларци - Тервел – Честименски, съобщават от Агенция „Пътна инффраструктура”.   Временно е ограничено движението на всички автомобили по републиканските пътища в област Силистра, както и по път I-7 Шумен - до границата с област Силистра и по път II-21 Русе - Силистра в област Силистра поради леден дъжд и обледяване. Временно е ограничено движението на всички автомобили по път III-2075 Орляк – Зърнево в област Добрич поради леден дъжд и заледена пътна настилка. Ограничено е движението по път III-3011 Крамолин – Горско Косово, поради срутване на скална маса. Движението е в едната лента двупосочно по път II-16 Лакатник - Оплетня, поради свличане на скална маса.", "date": "2018.03.04", "title": "Клопките на Баба Марта: Явлението \"Леден дъжд\" крие страшна опасност"}
{"url": "https://www.blitz.bg/layfstayl/shoubiznes/kray-zlatka-raykova-sled-strashen-skandal-bi-shuta-na_news583515.html", "text": "Топ фризьорът Ивайло Колев и красавицата Златка Райкова развалиха дългогодишното приятелство. Двамата са имали жесток скандал преди повече от месец и от любима комбинация те си станаха напълно непознати. Те вече дори не са приятели в социалните мрежи. Преди време именно Ивайло оправи отношенията на Златка и Алисия, но дне с мястото в блокирани зае именно Колев.  Каква е причина за скандала не е ясно, но Златка все по-усилено рекламира новия си фризьор - Момчил Спасов, с когото твърди, че \"се  преоткрила\".   За последно  Ивайло качи снимка със Злати през октомври 2017  за именния й ден.  Може да се направи връзка и със скандала между Цецо Андреев и Ивайло. Двамата разделиха бизнеса си, а Златка категорично остана с гримьора, с когото е безкрайно близка. Каква е причината за конфликта между двамата обаче също остава тайна за момента. Те не желаят да говорят за това какво се е случило.  \"Просто дойде време да се разделим\", сподели в интервю Андреев. ", "date": "2018.03.04", "title": "Край! Златка Райкова след страшен скандал би шута на..."}
{"url": "https://www.blitz.bg/svyat/sashch-podgotvyat-za-razpolagane-v-es-na-grupirovka-ot-300-000-dushi_news583374.html", "text": "САЩ са създали в Европа тилови запаси за допълнително разполагане на групировка до 300 хиляди военни, заявил руският зам.-министър на отбраната Александър Фомин, цитиран от rusvesna.su. „САЩ отработват трансатлантическо прехвърляне на войнски формирования, като правило във формат на бригада, на територията на Европа. В различни места са създадени запаси от въоръжения, военна техника, специална техника, боеприпаси, продоволствие, имущество и прочее. Вече е създаден тилов запас, достатъчен за много оперативно разполагане на допълнителна групировка до 300 хиляди души”, съобщил Фомин по телевизия „Россия 24”.     Освен това в Европа са създадени 8 координационни центрове за контрол на пристигащите войски и разполагането им в страните от Източна Европа. /  БЛИЦ    ", "date": "2018.03.04", "title": "САЩ подготвят за разполагане в ЕС на групировка от 300 000 души"}
{"url": "https://www.blitz.bg/lyubopitno/astrologt-ivelina-pencheva-preduprezhdava-dnes-e-den-svrzan-s-predtsite-ni-dobra-polichba-e-ako_news583476.html", "text": "19 слънчев ден е посветен на небесните ни покровители, има отношение към природните духове, посветен на семейството, дома, на молитвите за другите. Време за покаяние и изправяне на грешките. Това прогнозира астрологът Ивелина Пенчева, пише bulgaria.utre.bg.Денят е свързан с Предците ни. Хубаво е да им се отдаде почитание и да се помолим за душите им. Почитайте своите Предци, погрижете се за остарелите си роднини. Желателно е да посветите този ден на близките си и да прекарате деня в семеен кръг. Старайте са да изпълнявате молбите им и бъдете внимателни към нуждите им. Подходящо е за укрепване на отношенията, за възстановяване на семейни традиции. Ден за смирение, покаяние и изправяне на грешки. Постарайте са да простите обидите, особено на своите близки. В този ден всяко лошо дело засяга целия род.  Добре е да се започне лечение. Бъдете бдителни и следете за думите, които изричате. Денят не подхожда за веселие. Може да си позволите да бъдете сантиментални, хубаво е да си поплачете. Трябва да бъдете спокойни и релаксирани. Благоприятно е за индивидуална работа, работа по къщата. Не подписвайте никакви документи и не поемайте никакви ангажименти. Не давайте обещания и клетви. Не правете планове, не започвайте нови дела, нови реформи. Не отказвайте помощ на никого, особено ако са ви помолили. Не лъжете. Не оскърбявайте и не обиждайте никого. Не проявявайте злоба нито в мислите, нито в думите си. Не бъдете цинични. Лошо е да се откажете от молбите си. Да се избягват шумните компании, отклонявайте покани за увеселителни мероприятия. Не се готви в този ден. Храната трябва да е приготвена предварително. Желателен е пост. Старайте се да не обличате много дрехи. За да сте в синхрон с вибрациите на деня използвайте зелените нюанси. Избягвайте жълти, оранжеви и черни дрехи. Добра поличба за цялата местност е, ако слънцето изгрее в мъглата – предците ви защитават. Добре е, ако излае домашният ви любимец – защита от предците. Но ако лежи и мълчи е лошо. Ако намерите полускъпоценен камък или пръстен – изпълнение на желание. Не е добър знак да падне пръстена ви. Да счупите зъб или нокът – не е на добре, болест. Ако кожата ви сърби и често се чешете – знак за загуба на защита. Сипете в чинийка малко вино в памет на ваши починали близки. Ако виното изсъхва бързо – приети сте от предците. Ако дълго време не изсъхне – вашата жертва не е приета от предците. Счупено огледало или спрял часовник са знак че предците ще ви призоват скоро при себе си. Да видите починали предци – знак за помощ и защита. Сънищата се сбъдват след много време. Да сънувате дървета и цветя – щастие, любов и неочаквани придобивки. Числа на деня  – 19, 26, 51", "date": "2018.03.04", "title": "Астрологът Ивелина Пенчева предупреждава: Днес е ден, свързан с предците ни, добра поличба е, ако..."}
{"url": "https://www.blitz.bg/stsena/tsetsa-napravi-neshcho-nevizhdano-v-lazarevats-pred-10-000-v-prespi-snyag-snimkivideo_news583325.html", "text": "Балканската фолк икона Цеца Величкович изнесе концерт в белградската община Лазаревац. Над 10 000 души се събраха да чуят хитовете ѝ, въпреки че температурата беше доста под нулата, съобщава македонският „Вечер“. Обилен сняг трупаше по сцената и публиката. Въпреки това певицата не се уплаши и дори намери сили да вдъхне кураж на почитателите си.           „Скъпи мои, благодаря, че толкова много хора сте дошли да сме заедно. Много се радвам, че тази вечер заедно ще се веселим и играем. Това е доказателство, че лошото време и минусовите температури не могат да ни направят нищо\", каза певицата, обилно затрупана със сняг.           „Тук на снега с вас ще бъдат и аз. Тази вечер няма да има привилегировани, освен музикантите, които заради техниката трябва да бъдат на закрито. Благодаря ви за вашата любов, която както винаги отново ме трогва“, добави тя пред събралото се множество. ", "date": "2018.03.04", "title": "Цеца направи нещо невиждано в Лазаревац пред 10 000 в преспи сняг (СНИМКИ/ВИДЕО)"}
{"url": "https://www.blitz.bg/na-tozi-den/predi-56-godini-strashno-sbitie-shokira-sveta-yadrenata-epokha-nastpva-i-v-antarktika_news583480.html", "text": "САЩ активира първия (и единствен) ядрен реактор в Антарктика. От днешна гледна точка идеята да се построи подобно нещо на толкова чувствителна от екологична гледна точка място изглежда като пълна лудост (особено след инциденти като тези в Чернобил и на Тримилния остров), припомня obekti.bg.По онова време обаче САЩ са смятали, че това ще е ефективен, евтин и надежден метод за постоянно електрифициране на изследователските бази на Антарктика.  Реакторът, наречен PM-3A е бил мобилен и изработен от Martin Co. (предшествениците на Lockheed-Martin). Той е трябвало да функционира и като водно-пречиствателна станция.  Макар и Martin Co. да го изграждат така, че да може да се побере в самолет C-130, в края на краищата PM-3A е превозен до Антарктика на кораб. Проблемите спохождат PM-3A още от самото начало, но кулминацията идва по време на рутинна инспекция през 1972 г., когато е открит теч, а впоследствие – и пукнатини в реактора. САЩ решава да го затвори и разглоби. Какво още се е случило на днешната дата? Събития •    870 г. — На Осмия вселенски събор в Константинопол е призната автокефалност на Българската православна църква.  •    1152 г. — Фридрих I Барбароса е избран за германски крал.  •    1238 г. — Войските на Владимирско-Суздалското княжество, водени от Юрий II, претърпяват пълно поражение от армията на Монголската империя в битката при река Сит.  •    1275 г. — Китайски астрономи наблюдават пълно слънчево затъмнение.  •    1386 г. — Владислав II е коронован за крал на Полша.  •    1519 г. — Ернан Кортес пристига в Мексико с намерение да търси цивилизацията на ацтеките и техните богатства.  •    1665 г. — Кралят на Англия Чарлз II обявява война на Нидерландия.  •    1770 г. — При най-големия пожар в Пловдив са изпепелени над 500 къщи и много обществени сгради.  •    1789 г. — В Ню Йорк е открит първият Конгрес на САЩ, който приема конституцията на страната.  •    1791 г. — Върмънт става 14-я щат на САЩ.  •    1837 г. — Чикаго е обявен за главен град на Илинойс.  •    1848 г. — Във Франция по време на Февруарската революция е въведено всеобщо избирателно право за мъжете, навършили 21 години.  •    1849 г. — Приета е конституцията на Австрия.  •    1854 г. — Кримската война: Англия и Франция обявяват война на Русия в подкрепа на Турция.  •    1857 г. — Англия признава независимостта на Афганистан.  •    1877 г. — Американският изобретател от немски произход Емил Берлинер създава микрофона.  •    1877 г. — В Русия излиза първият дипломиран випуск на жени-лекари.  •    1882 г. — В Лондон е пуснат първият електрически трамвай.  •    1887 г. — Германският автомобилен инженер и предприемач Готлиб Даймлер извършва тест на първия си автомобил.  •    1894 г. — При голям пожар в Шанхай (Китай) изгарят над 1 000 сгради.  •    1898 г. — Белгийският кораб Belgica, с капитан Адриан дьо Жерлаш е скован от антарктическите ледове и принудително прави първото презимуване на толкова южна ширина.  •    1901 г. — Съставено е двадесет и второто правителство на България, начело с Петко Каравелов.  •    1910 г. — Официално е основан град Албиън, окръг Уитман, щатаВашингтон, САЩ.  •    1917 г. — Николай II абдикира като цар на Русия.  •    1933 г. — Канцлерът на Австрия Енгелберт Долфус разпуска парламента и налага авторитарен режим на управление, известен като период на австрофашизъм.  •    1936 г. — Извършен е първият полет на най-големия в света дирижабъл Хинденбург, произведен в Германия.  •    1942 г. — Никола Вапцаров заловен заради участие в нелегалната комунистическа партия  •    1943 г. — Холокост: Започва депортиране на български евреи от Беломорието.  •    1944 г. — Втората световна война: В Япония е обявена всеобща мобилизация на студентите.  •    1945 г. — Принцесата на Великобритания Елизабет (по-късно кралица Елизабет II) започва служба в армията като шофьор.  •    1946 г. — Излиза първият албум на Франк Синатра.  •    1949 г. — Съветът за сигурност на ООН препоръчва на Израел да стане член на организацията.  •    1966 г. — Джон Ленън прави скандалното изявление, че Бийтълс са станали по-известни от Иисус, което му навлича неприязън сред американските християни и те изгарят публично записи на групата.  •    1974 г. — Открит е най-дългият мост (мостът Нитерой) в Бразилия (13 290 м), свързващ градовете Рио де Жанейро и Нитерой.  •    1975 г. — Кралица Елизабет II дава благородническа титла на актьора Чарли Чаплин.  •    1977 г. — В Свищов по време на най-унищожителното в Югоизточна Европа земетресение —Вранчанското (с магнитуд 7,4 по Скалата на Рихтер, над 1 600 жертви), са разрушени 2 сгради и загиват 121 души; властта в България запазва в тайна тази трагедия.  •    1980 г. — Робърт Мугабе става първия цветнокож премиер на Зимбабве.  •    2001 г. — B референдум гласоподавателите на Швейцария отхвърлят членство на страната в Европейския съюз.  •    2005 г. — В Ирак е убит българският рейнджър Гърди Гърдев.  •    2007 г. — В началото на денонощието се наблюдава първото от двете пълни лунни затъмнения за 2007, което е уникално с това, че е частично видимо от всеки континент по света.", "date": "2018.03.04", "title": "Преди 56 години страшно събитие шокира света, ядрената епоха настъпва и в Антарктика!"}
{"url": "https://www.blitz.bg/layfstayl/shoubiznes/losho-yulian-vergov-go-zaksa-zdravo-s-ochite_news583523.html", "text": "Д-р Банков от „Откраднат живот” ходи с тъмни цайси и през зимата. Силните прожектори, които осветяват сцената в Народния театър, са увредили зрението на Юлиан Вергов. Затова дори и през зимата актьорът ходи с тъмни очила. Цайсите го спасяват от дразнещото очите му слънце, твърди \"Уикенд\"., обяснявал пред колеги аркашки екранният д-р Банков от хитовия сериал „Откраднат живот”.   Онзи ден Вергов бе щракнат край Народния театър. По улиците валяха снежинки и Юлиан  предвидливо си бе сложил цайсите.   Приближавайки входа на най-престижния ни храм на Мелпомена, артистът зърна джипа на свои приятели и отиде да ги поздрави. Пътниците от колата много му се зарадваха и излязоха да си побъбрят с него.  ", "date": "2018.03.04", "title": "Лошо! Юлиан Вергов го закъса здраво с очите"}
{"url": "https://www.blitz.bg/layfstayl/shoubiznes/ne-e-za-vyarvane-v-kakvo-zhivee-d-r-ognyanova-ot-otkradnat-zhivot_news583551.html", "text": "Диана Димитрова, която играе д-р Огнянова в сериала „Откраднат живот”, предпочита скромния начин на живот. Въпреки успехите си, които със сигурност са подплатени и финансово, талантливата актриса отказва да се пренесе в нов, просторен дом, пише \"Уикенд\".В момента тя обитава таванско помещение.  Красавицата не е прахосница и не харчи луди пари за скъпи салони за красота. Луксозни вещи си купува рядко, а не е и маниачка на тема маркови дрехи. Нещо повече – гардеробът й е изключително скромен.    сподели наскоро живеещата на таван актриса.  ", "date": "2018.03.04", "title": "Не е за вярване в какво живее д-р Огнянова от „Откраднат живот”"}
{"url": "https://www.blitz.bg/layfstayl/shoubiznes/tsvetanka-rizova-shokira-ne-e-za-vyarvane-kakvo-napravi-vodeshchata-na-litse-v-litse_news583527.html", "text": "Дори мразовитото време с минусови температури и поледици не могат да откажат Цветанка Ризова от високите токчета. Зяпачи останали безкрайно изумени от решението на водещата да се предвижва по заледените тротоари с неудобни и неподходящи обувки, пише \"Уикенд\". В деня, в който София бяха регистрирани най-ниските температури, а снежната покривка бе 30-40 сантиметра, Ризова спря джипа си „Фолксваген Тигуан” на паркинга край bTV. Ризова слезе от всъдехода, натоварена с две чанти – по една във всяка ръка.    До входа на телевизията имаше голямо разстояние, което  Цветанка трябваше да преодолее пеш с 12-сантиметровите си токове.   Ужас се изписа на лицето на журналистката, когато видя колко заледена е настилката. В следващите няколко минути тя пристъпяше едва-едва със сивите си боти, стремейки се да не се пребие. Добре, че бяха чантите й в ръцете та да й помагат да балансира, споделят зяпачи.  Сакатлъкът й се размина буквално на косъм,  когато погледът й се разсея към табела с ценоразпис за паркирането. Десният крак на тв звездата се приплъзна напред, но с последни усилия тя успя да удържи тялото си във вертикална позиция, разказват още те. „Леле, Ризова, много внимавай как ходиш, че да не си седнеш на задните джобове”, провикна се в този момент от двайсетина метра встрани колега чешит на популярната телевизионна труженичка.     ", "date": "2018.03.04", "title": "Цветанка Ризова шокира, не е за вярване какво направи водещата на \"Лице в лице\""}
{"url": "https://www.blitz.bg/daydzhest/znaekhte-li-che-kuche-e-bilo-nominirano-za-oskar-i-tova-ne-e-nay-otkachenoto_news583586.html", "text": "Тази вечер за 90-и юбилеен път в Лос Анджелис ще бъдат раздадени най-престижните филмови награди – „Оскар“. В дългата история на наградите са се случвали какви ли не куриози. „Гардиън“ припомня едни от най-странните номинации и носители на статуетката.  Хърмаяни Бадли получава номинация за \"Оскар\" за най-добра актриса в поддържаща роля за \"Път към висшето общество\" (1959), въпреки че екранното й време едва надхвърля две минути.   Настоящата рекордьорка за най-скромно екранно присъствие, отличено с награда, е Беатрис Стрейт. През 1977 г. тя печели \"Оскар\" за най-добра актриса в поддържаща роля, въпреки че екранното й време във филма \"Телевизионна мрежа\" (1976) е под шест минути.     Френският писател Пиер Бул е автор на романа \"Мостът на река Куай\", по който Дейвид Лийн снима едноименния си филм, излязъл на екран през 1957 г. Бул е номиниран в категорията за адаптиран сценарий заедно с Карл Форман и Майкъл Уилсън. Когато през 1958 г. на церемонията за наградите \"Оскар\" Пиер Бул излиза на сцената, за да получи отличието, всички знаят, че той е само \"параван\" за включените в черния списък Форман и Уилсън. \"Всички бяха наясно, че Бул не може да говори английски, още по-малко да пише на езика\", отбелязват холивудски историци.      Казухиро Цуджи и Рик Бейкър безспорно са майстори на грима, но и до днес наблюдателите недоумяват на кого му е хрумнало да ги номинира в съответната категория на \"Оскар\"-ите за работата им над филма \"Норбит\". Фактът, че комедията от 2007 г. с Еди Мърфи завинаги ще бъде представяна като номиниран за награда на киноакадемията филм кара куп сърца да се свиват болезнено.   Цуджи тази година отново е сред номинираните в категорията за грим и прически за работата по забележителното преобразяване на актьора Гари Олдман в Уинстън Чърчил във филма \"Най-мрачният час\". Този път никой не оспорва номинацията на японския майстор на грима.      Друг казус, който и до ден днешен остава извън умозрението на наблюдателите, е номинацията на Кенет Брана за най-добър адаптиран сценарий за филма \"Хамлет\" (1996) - \"претакана\" и неподходяща за голям екран версия на прочутата шекспирова творба, при това с продължителност над 4 часа.      Още един случай от историята на наградите \"Оскар\" остава загадка - как централният женски персонаж във филма \"Играчка-плачка\" (1993) на Нийл Джордан, пресъздаден от модела Джей Дейвидсън, попада сред номинираните в категорията за поддържаща мъжка роля заедно с актьори от ранга на Джак Никълсън, Ал Пачино и отличения впоследствие Джийн Хекман.      Тридесет години след като печели Нобелова награда за литература, британският писател и драматург Джордж Бърнард Шоу прибавя и \"Оскар\" към колекцията си - като съавтор на адаптирания сценарий за филма \"Пигмалион\" (1938) по едноименната му пиеса. Творбата впоследствие вдъхновява продукции като \"Моята прекрасна лейди\" (1964) и \"Хубава жена\" (1990).      Родерик Джейнс е номиниран в категорията за монтаж за филмите \"Фарго\" и \"Няма място за старите кучета\", въпреки че...не съществува. Това всъщност е псевдонимът, с който братята Итън и Джоуел Коен монтират продукциите си. Известните кинодейци дори съчиняват биография за Джейнс, представяйки го като \"свадлив\" ветеран на британското кино. След втората му номинация през 2008 г. Джоуел Коен дори изразява съмнение дали Родерик Джейнс ще се появи на церемонията за наградите \"Оскар\", тъй като вече е на преклонна възраст и му е трудно да пътува.      За разлика от Родерик Джейнс Пи Ейч Вазак е истински. Ако обаче беше спечелил приза за адаптиран сценарий за \"Тарзан от рода Грейстоук\" (1984), той щеше да предпочете кучешки бисквитки пред статуетка \"Оскар\". Пи Ейч Вазак всъщност е унгарското овчарско куче на Робърт Тауни, който в знак протест срещу промени в сценария му за филма отказва името му да фигурира сред създателите на продукцията.      Чарли Кауфман вече има номинация за \"Оскар\" за сценарий за \"Да бъдеш Джон Малкович\", когато получава втора за \"Адаптация\" (2002). Този път тя е споделена с неговия брат-близнак Доналд Кауфман. В действителност такъв човек не съществува, освен като персонаж във филма, пресъздаден от Никълъс Кейдж.      До 1957 г. категориите за сценарий на наградите \"Оскар\" са три - за оригинален и адаптиран сценарий и за оригинална литературна творба. Именно в нея през последната година от съществуването й е номиниран френският философ, писател, драматург и общественик Жан-Пол Сартр. Сартр получава номинация за филма \"Горделивите\", базиран върху сценария \"Тиф\" (\"Typhus\"), който написва през 1944 г. Той не печели отличието - получава го Робърт Рич - псевдоним, използван от включения в черния списък сценарист Долтън Тръмбо. Друга странност на филма, за който е номиниран Жан-Пол Сартр, е рядката актьорска поява в него на режисьора Луис Бунюел.    ", "date": "2018.03.04", "title": "Знаехте ли, че куче е било номинирано за „Оскар“? И това не е най-откаченото..."}
{"url": "https://www.blitz.bg/ikonomika/prodadokha-raztsepenata-transportna-bolnitsa-v-burgas-za-nad-2-mln-lv_news583598.html", "text": "Сделката за приватизацията на сцепената сграда и двора на бившата Транспортна болница в Бургас е пред сключване, съобщава „Флагман“. Надзорният съвет на Агенцията за приватизация и следприватизационен контрол (АПСК) тази седмица е одобрил резултатите от търга, както и представените доказателства за произход на средствата. Купувачът – фирмата „Еми“ ООД, ще трябва да плати 2,034 млн. лева с ДДС, за да се сдобие с имота. По процедура АПСК трябва да уведоми дружеството за положителния резултат, след което да бъде сключен договор между двете страни. Това се очаква да стане идната седмица.     Припомняме, че публичният търг на 31 януари протече драматично. В него участваха трима, а наддаванията бяха 42 на брой. Търгът започна при начална цена от 440 000 лева без ДДС, при стъпка за наддаване 30 000 лв. и приключи на 1,7 млн. лева (без ДДС).     Дружеството победител „Еми“ ООД е с двама управители с равен дял – Дончо Жеков Станков и съпругата му Емилия Станкова. Двамата са родители на зам.-министъра на енергетиката Жечо Станков.     Дончо Жеков е прославял страната ни като борец и е почетен гражданин на Бургас с решение на Общинския съвет от 2012 г.     Основна дейност на дружеството „Еми“ е търговия с горива.    ", "date": "2018.03.04", "title": "Продадоха разцепената Транспортна болница в Бургас за над 2 млн. лв."}
{"url": "https://www.blitz.bg/obshtestvo/da-lezhi-li-v-zatvora-edin-blgarski-lekar-pogubil-plkha-byal-kovcheg-ili_news583557.html", "text": "Един български лекар можеше вече да е погребан в бял ковчег, ако не се беше спасил сам, благодарение на бързия си рефлекс и не бе погубил крадеца с прякор Плъха. Навръх националния си празник България показа, че е жива и се вдигна в подкрепа на рентгенолога д-р Иван Димитров.  Разследването установи, че медикът е стрелял по бандита с прякор на гризач със самоделно оръжие. Стрелял е едва, когато Плъха го е пробол в крака. Ясно е какво е щяло да се случи, ако д-р Димитров не беше произвел изстрел.  Прокуратурата му повдигна обвинение в убийство, за което законодателството предвижда до 20 години затвор. Трябва ли страната ни да се лиши от един добър лекар, само защото е избрал да живее?  Това е основният въпрос, на който трябва да отговорят магистратите, които все още имат време да прецизират обвинението срещу д-р Димитров, а не да постъпят бездушно.  Далеч съм от мисълта, че трябва да разстрелваме всеки, който се е опитал да посегне на имуществото ни. Тогава родината ни ще заприлича на каубойски декор, а законите ще изчезнат.  В крайна сметка човешкият живот е най-голямото богатство и само Господ има право да реши кога и как да ни повика при Себе си.  Но докато сме живи трябва да се борим за справедливостта. А в случая СПРАВЕДЛИВОСТТА изисква д-р Димитров да не бъде съден като криминален престъпник, а като човек, опитал да спаси живота си. Ивайло КРАЧУНОВ", "date": "2018.03.04", "title": "Да лежи ли в затвора един български лекар, погубил Плъха? Бял ковчег или..."}
{"url": "https://www.blitz.bg/kriminalni/prestplenie/eto-go-angel-koyto-se-opita-da-izbushi-bankomata-vv-vratsa-no-vednaga-izgorya-snimka_news583592.html", "text": "Мъжът, който тази нощ се опита да обере банкомат на „УниКредит Булбанк“ във Враца, живее в София, но е врачанин, съобщиха източници от разследването, цитирани от BulNews.bg. Около полунощ бе направен опит да се отвори машината и да откраднат съдържанието й.     Днес от областната дирекция във Враца съобщиха, че арестуваният е 35-годишният Ангел А. Мъжът от дълги години живее в столицата, но е роден във Враца. На местопрестъплението е спипан с лаптоп и различни технически средства, необходими за отварянето на банкомата. Още когато направил опит да се свърже с устройството, то подало сигнал в охранителната фирма и така обирджията е бил заловен.     Денят за удара не е избран случайно. Заради празниците единственият банкомат на най-голямата банка бил зареден до горе с пари. За негово съжаление след многото обрани банкомати, финансовите институции са предприели защитни мерки, които са останали в тайна. ", "date": "2018.03.04", "title": "Ето го Ангел, който се опита да избуши банкомата във Враца, но веднага изгоря (СНИМКА)"}
{"url": "https://www.blitz.bg/stsena/visoka-chest-ministr-angelkova-spetsialen-gost-na-tseremoniyata-po-vrchvane-na-oskarite-snimki_news583522.html", "text": "Министърът на туризма Николина Ангелкова за втора поредна година ще има щастието да присъства на церемонията по връчването на \"Оскарите\", която ще се проведе тази нощ в Лос Анджелис. Преди голямото събитие Ангелкова се видя с някой от най-известните актьори на Холивуд.  \"За мен е огромно удоволствие да присъствам за втора поредна година в лично качество на церемонията по връчване на Оскарите. Преди официалното събитие на червения килим имах възможността да разговарям с Ейдриън Броуди, Salma Hayek Pinault, Oliver Stone, Leonardo DiCaprio, Jenifer Aniston и Matthew McConaughey които много харесват България. \", написа министър Ангелкова във Фейсбук.  И допълни: На култовото за Холивуд събитие “Нощта преди Оскарите” се видях с невероятния Майкъл Дъглас и с Гал Гадот- звездата от “Бързи и яростни” и “ Жената чудо”. Срещнах се и с Чедвик Боузман, който прави невероятна роля в “Черната пантера”. Разговарях също с номинирания за “Оскар” Самюел Джаксън и с легендарния Стивън Спилбърг.    ", "date": "2018.03.04", "title": "Висока чест! Министър Ангелкова специален гост на церемонията по връчване на \"Оскарите\" (СНИМКИ)"}
{"url": "https://www.blitz.bg/ikonomika/ninova-se-razfucha-zaradi-chez-pravitelstvoto-postavi-naroda-na-kolene-zaradi-volyata-na-ginka-vrbakova_news583519.html", "text": "Правителството постави държавата и народа на колене пред волята на един човек – какво ще каже Гинка Върбакова в Чехия. Това каза лидерът на БСП Корнелия Нинова в предаването „Денят започва с Георги Любенов“ по БНТ. „Мисля, че скандалът с ЧЕЗ ще се разраства в международна линия, защото чешкият премиер обвини българския премиер в лъжа. А когато си председател на Съвета на Европа, да влезеш в тази ситуация е голям проблем на Борисов и на България и последиците не закъсняха. По този начин правителството постави държавата и народа ни на колене пред волята на един човек – какво ще каже Гинка Върбакова в Чехия“, коментира Нинова.  Тя посочи, че когато някой купува 1/3 от електропреносната мрежа на България, това е въпрос на национална сигурност. „Някой ще контролира през сметките за ток живота на 3 млн. българи. А няма много информация кой е този човек, кой финансира сделката и как ще се връщат тези пари. Когато има риск дори и минимален, такъв субект да стане собственик на 1/3 от електропреносната мрежа на България, това ражда много въпроси“, коментира още лидерът на БСП и посочи, че в тази ситуация въпросите са много, а отговорите – малко.  „Ако някой се е съмнявал дали ГЕРБ стои зад Гинка Върбакова по някакъв начин, на изслушването в комисията в Парламента всичко стана ясно. Тя произнесе политическа реч, с която напада лидера на опозиционната политическа партия и президента. И в думите си повтаря едно към едно пресконференция на ГЕРБ отпреди три дни. И на децата им стана ясно, че зад нея стои политическата подкрепа на ГЕРБ“, каза още Нинова.  Тя посочи, че в България икономиката е пазарна и всеки има право да купува и продава активи, но ЧЕЗ не е случайно предприятие. „Най-вече според мен проблемът е заровен в миналото – в онази продажба на 33% остатъчен дял на ЕРП-тата. Симеон Сакскобургготски продава през 2004 г. 67%, като в договора за продажба пише, че запазва 33%, за да може държавата да участва в управата и вземането на решения, задължава купувача да я информира за всяко действие и т.н.  Според този договор се забранява продажбата на офшорни компании. Тогава държавата е получавала дивидент – около 40-45 млн. годишно. А продажбата на тия 33% от Бойко Борисов през 2011 г. анулира всички тези условия. Затова тази седмица искаме цялата сделка в Прокуратурата, защото някой трябва да носи отговорност. Не може в държавата ни постоянно да се случват грабежи и никой да не носи отговорност“, каза още Нинова и посочи, че заради това хората чувстват несигурност. „Последно проучване за случая ЧЕЗ показва, че хората искат да се управлява от държавата. Но държавата е лош стопанин, когато се управлява от мафията“, посочи още лидерът на БСП.", "date": "2018.03.04", "title": "Нинова се разфуча заради ЧЕЗ: Правителството постави народа на колене заради волята на Гинка Върбакова"}
{"url": "https://www.blitz.bg/zdrave/chudotvorna-ribata-pazi-ot-edna-ot-nay-kovarnite-bolesti_news583559.html", "text": "Хората, които редовно консумират риба, са с по-малък риск от множествена склероза, сочат резултатите от изследване, цитирани от ЮПИ. Участниците в изследването, които консумирали риба най-малко веднъж седмично или ядели риба между един и три пъти месечно и приемали добавки рибено масло, били с 45 процента по-малък риск от множествена склероза в сравнение с хората, консумиращи риба по-малко от веднъж месечно, без да приемат добавки рибено масло, предава Дарик. \"Резултатите от изследването ни показват поредната потенциална полза от хранителния режим, базиран върху морска храна\", заяви Анет Лангър-Гулд от медицинските центрове \"Кайзер Перманенте\" в Калифорния.  Когато за пръв път се получат  симптоми на множествена склероза , като умора, вкочаненост или затруднено ходене за 24 и повече часа, се говори за клинично изолиран синдром. В този момент не е ясно дали въпросният индивид е засегнат от множествена склероза или не. Той обаче е с по-голям риск от развитието й.  Изследването обхванало над 1100 души на средна възраст 36 години в Южна Калифорния. Половината участници били  диагностицирани с ранна форма на заболяването  или с клинично изолиран синдром. Били анализирани също  13 генни вариации на група гени , които  регулират нивото на мастните киселини . Оказало се, че две от 13-те генни вариации са свързани с по-малък риск от множествена склероза, независимо каква е консумацията на риба. Това навежда на мисълта, че някои хора имат генетично предимство при регулирането на нивото на мастните киселини.     \"Известно е, че  омега-3 мастните киселини  имат неврозащитен и противовъзпалителен ефект, който може да осигури потенциална защита срещу множествена склероза\", отбелязаха учените. Изследването обаче не е открило причинно-следствено връзка.  Резултатите от него ще бъдат представени на годишната конференция на Американската академия по неврология през април в Лос Анджелис. ", "date": "2018.03.04", "title": "Чудотворна: Рибата пази от една от най-коварните болести!"}
{"url": "https://www.blitz.bg/zdrave/tezi-fakti-za-khranata-shche-vi-uchudyat_news583572.html", "text": "Храната, която ядем всеки ден, е важна част от нашия живот, и все пак крие купища интересни тайни, които трудно можем да си представим. Bright Side представя някой по-малко известни факти, разкриващи част от загадките, които се крият в чиниите ни, пише obekti.bg.  ", "date": "2018.03.04", "title": "Тези факти за храната ще ви учудят"}
{"url": "https://www.blitz.bg/intsidenti/stikhii/reka-vardar-prelya-zatvorikha-ptishcha-v-makedoniya_news583583.html", "text": "Бързото топене на снега и валежите от дъжд в района на македонския град Гостивар предизвикаха проблеми, които наложиха затваряне на пътища, съобщават македонските медии. Близо до село Лакавица пътят е блокиран от свлачище и паднали дървета. Заради атмосферните условия нивото на река Вардар се е повишило опасно. Снощи реката е преляла и наводнила десетина къщи в село Балиндол. Застрашени от наводнение са и нивите покрай реката.     Опасност от преливане има за реките Треска, Църна река и Вардар и техните притоци. Има данни а преливане по горното течение на Църна река.     Македонската хидрометеорологична служба предипреждава движението около реките деретата да се осъществява с повишено внимание, особено в Западна Македония.    ", "date": "2018.03.04", "title": "Река Вардар преля, затвориха пътища в Македония"}
{"url": "https://www.blitz.bg/ikonomika/studt-struva-pari-eto-kolko-izgubikha-britantsite-ot-loshoto-vreme_news583589.html", "text": "Лошото мразовито време струва на британската икономика 1 милиард паунда на ден, показват икономически анализи, публикувани в британски медии. Блокирани магистрали, празни ресторанти, хора без работа – всичко това струва на британската икономика поне 1 милиард паунда на ден и може да намали наполовина брутния вътрешен продукт за първите три месеца на годината.     Анализатори от Центъра за икономически и бизнес проучвания смятат, че последиците от студения въздушен фронт „Звяр от изтока“, идващ от Сибир, и бурята „Емма“ от Атлантическия океан могат да се окажат най-скъпо струващото природно бедствие за Британските острови след 2010 година, когато минусовите температури и снегът парализираха икономиката за седмица преди Коледа.     Лошото време е засегнало най-сериозно строителството, като експертите изчисляват загуби от порядъка на 2 милиарда паунда в трите най-студени дни. Транспортът и търговията на дребно също са големи потърпевши. Хауърд Арчър, главен икономически съветник в EY ITEM Club заяви, че намалялото посещение на магазини, места за отдих и развлечения, театри, кина и ресторанти намалява икономическата активност, а закъсненията на доставките на суровини за заводите нарушават сериозно производствения цикъл.    ", "date": "2018.03.04", "title": "Студът струва пари – ето колко изгубиха британците от лошото време"}
{"url": "https://www.blitz.bg/obshtestvo/regioni/speshno-razchistikha-dereto-kray-belo-pole-bedstvieto-e-predotvrateno_news583596.html", "text": "По нареждане на кмета на община Благоевград Атанас Камбитов бяха взети спешни мерки по почистване на дерето край пътя за благоевградското село Бело поле. Водата бе придошла заради топенето на снеговете и дъждовете и излязла от дерето, заради струпали се боклуци, съобщава struma.com. Хората, които работят в района сигнализираха за ситуацията и незабавно градоначалникът разпореди то да бъде почистено спешно. Към момента ситуацията с придошлата вода е овладяна.     Специалисти от Община Благоевград и доброволци почистиха боклуците и наносите, които бяха затруднили преминаването на водата и я бяха отклонили от нейното корито. Така пътят към тухларната фабрика, чийто работници не можеха да стигнат с коли, газеха кал и наноси, в момента си отдъхнаха. Пътят е чист.     От община Благоевград съобщиха, че регулярно се почистват коритата на реките. Предвид топенето на снеговете, се отправя апел към жители на града и малките населени места, да не изхвърлят отпадъци, които да замърсяват и затрудняват естественото движеие на водата, тъй като по този начин могат да се предизвикат наводнения.    ", "date": "2018.03.04", "title": "Спешно разчистиха дерето край Бело поле – бедствието е предотвратено"}
{"url": "https://www.blitz.bg/obshtestvo/regioni/eto-tova-e-skandalno-v-krdzhali-khilyadarka-za-servitor-700-leva-za-lekar_news583620.html", "text": "„Вече не подбирам. Няма значение каква ще е работата, а да е високо заплатена. Специалности и дипломи в днешно време са обезценени”. Това споделя безработен висшист от Кърджали в Бюрото по труда в областния град. Ако един безработен с диплома от университет кандидатства за нискоквалифицирано работно място в региона, то той ще трябва да се бори за него с поне 8 души с осми клас или по-ниско образователно ниво. Това установи проверка на 24rodopi.com на база последните данни от трудовите борси в област Кърджали.     През препитание в региона са 467 лица с висше образование. 3 632 души са регистрирани в бюрата по труда с основно или по-ниско образование.  Най-трудно пък си намират работа жени, като те съставляват 58 на сто от общия брой на безработните лица. 2 275 души пък повече от година не могат да намерят свое професионално поприще.     До хиляда лева на месец може да си докара сервитьор в някои от най-оборотните заведения в Кърджали, като основното му възнаграждение е над 700 лева. В същото време в областния град се търсят лекари, като офертата за месец е... 700 лева. И в двете сфери обаче има недостиг на служители. Интересното в случая е, че „въртенето на табла” се оказва далеч по-доходоносна работа от дейността на млад медик в Източните Родопи.     От гледна точка на намирането на препитание, то Кърджали и Момчилград са общините с най-ниска безработица в региона. На другия полюс пък са Ардино и Кирково. Едва 5,6 на сто е нивото по показател „Липса на работа” край Арда, като то е по-ниско дори от средните стойности за страната.  9,2% е безработицата в Момчилград, докато в Ардино достига рекордните 20 процента. Следва Кирково с 18,9 на сто безработни, Джебел-17,2% и Крумовград с 14,7%.     Данните бяха оповестени от директора на Бюрото по труда Метин Хафъзсалим.  Към края на януари т.г. в отделите на трудовата борса в различните общини са се регистрирали общо 6 550 души. Нивото на безработица в областта е 10,8 на сто при 7,2% за страната. По този показател регионът е на 14 място сред 28 области.     През януари 462 е броят на лицата започнали работа.    ", "date": "2018.03.04", "title": "Ето това е скандално! В Кърджали: Хилядарка за сервитьор, 700 лева за лекар!"}
{"url": "https://www.blitz.bg/obshtestvo/s-golyam-zor-izmknakha-politseyskata-kola-ot-vladayskata-reka-snimki_news583617.html", "text": "С общи усилия полицаи и пожарникари извадиха от водата падналия във Владайската река полицейски автомобил. С помощта на лебедка колата беше изтеглена изпод моста на улица „Георги Раковски“, където беше заседнала, информира „Булфото“. След това закачиха „Нива“-та с кран и я извадиха от коритото на реката.    , полицейската кола е излязла от пътното платно на булевард \"Сливница\", скъсала е предпазната мантинела и е паднала в бетонното корито на реката. Тепърва ще се изясняват причините за инцидента.    ", "date": "2018.03.04", "title": "С голям зор измъкнаха полицейската кола от Владайската река (СНИМКИ)"}
{"url": "https://www.blitz.bg/obshtestvo/priyatelka-na-d-r-dimitrov-razkaza-kak-toy-s-risk-za-zhivota-si-e-zashchitil-svoeto-semeystvo-ot-napadenieto-na-zhoro-plkha_news583610.html", "text": "Арестуваният за убийството на крадеца Жоро Плъха д-р Иван Димитров не е имал друг избор и е защитавал семейството си. Това заяви пред bTV Зоя Николова, семейна приятелка на рентгенолога. „Убедена съм, че д-р Иван Димитров не е имал друг избор, за да пристъпи към това действие, защитавайки семейството си с цената на своя живот”, подчерта тя.     Д-р Димитров никога не е проявявал агресия, категорична е Зоя Николова.     „За нищо на света не бих казала, че той е агресивен, просто е бил принуден от стеклите се обстоятелства. Може да е емоционален, но между емоция и агресия има огромна разлика”, отбеляза тя.     „Семейството има две деца, от които едното е много мъничко. Не искам да си представям, ако в същата нощ е бил на нощно дежурство. Представяте ли си тази млада майка с две невръстни деца, какво би се случило? Невероятен късмет е, че същата нощ той е бил вкъщи”, каза Зоя Николова.     Приятелката на д-р Димитров до описа като добър, възпитан, всеотдаен, грижовен и ерудиран мъж, на когото можеш да разчиташ 24 часа в денонощието.     Зоя Николова настоява той да не бъден съден за предумишлено убийство. „Не може, когато защитаваш близките си в собствения си дом, да бъдеш съден наравно с рецивидистите”, посочи тя.       По думите ѝ съпругата на д-р Димитров видимо е добре, но все още в е дълбок стрес. Тя и децата са спели, когато са се случили събитията.    ", "date": "2018.03.04", "title": "Приятелка на д-р Димитров разказа как той с риск за живота си е защитил своето семейство от нападението на Жоро Плъха!"}
{"url": "https://www.blitz.bg/kriminalni/nakazanie/khaskovliya-iznasili-sobstvenata-si-zhena-osdikha-go-samo-na_news583633.html", "text": "Хасковлия получи присъда за изнасилване на млада жена. Наказание от 2 г. условно с изпитателен срок от 4 г. получи Байрям Дурмуш, постанови Районният съд в Хасково. Престъплението е извършено на 2 срещу 3 октомври 2013 г. в областния град, става ясно от съдебния акт по делото, провело се при закрити врати. Тогава мъжът бил на 32 г., а потърпевшата на 22 г. Според запознати двамата се венчали по мюсюлмански обичай. Въпросната нощ обаче съпругът пожелал интимна близост с булката си.     „Принудил я към това със сила - блъскал я и насилствено съблякъл дрехите й, притискал я към тялото си и разтварял краката й с ръце”, пише в съдебното решение. След посегателството е заведено дело.     Байрям е осъден да плати 14 000 лева обезщетение за неимуществени вреди на момичето, конституирано в процеса като частен обвинител и граждански ищец. Мъжът, който е управител на хасковска фирма за търговия с облекло, трябва да покрие и разноските по делото.     Присъдата подлежи на обжалване и протест пред Окръжния съд в Хасково. Мотивите по казуса на съдия Пламен Георгиев трябва да бъдат публикувани в законовия 2-месечен срок.    ", "date": "2018.03.04", "title": "Хасковлия изнасили собствената си жена, осъдиха го само на..."}
{"url": "https://www.blitz.bg/politika/kraynodesnite-v-germaniya-obyavikha-novoto-pravitelstvo-na-merkel-za-katastrofa_news583647.html", "text": "Крайнодясната партия \"Алтернатива за Германия\" обяви за \"катастрофа\" формирането на ново коалиционно правителство, начело с Ангела Меркел. Реакцията дойде, след като членовете на Германската социалдемократическа партия одобриха на вътрешнопартиен референдум споразумението за голяма коалиция с Християндемократическия и Християнсоциалния съюз, съобщава БНР. \"Ясно е защо ГСДП, ХДС и ХСС са толкова ниско в допитванията. Тези партии всъщност вече са загубили мнозинство за голяма коалиция. Затова не може да се говори за реална такава коалиция.\"     Това каза Алис Вайдел - съпредседател на \"Алтернатива за Германия\", която сега е най-голямата опозиционна формация в Бундестага. Вайдел се зарече \"Алтернатива за Германия\" да е \"свирепа опозиция\".     Не за опозиция, а за свръхкритичен коректив на кабинета, се обяви лидерът на младежкото крило на ГСДП Кевин Кюнерт:     \"Успехът не е даденост. Задължението ни започва от днес и далеч не е изпълнено. Ние - младежкото крило на ГСДП, заедно с много други, ще се опитаме да бъдем гаранти. Ще следим правителството изкъсо - и двете страни на коалицията. За да се превърнат всички необвързващи декларации за намерения в конкретни политики. Ще настояваме политическите дебати най-после да се върнат в нашата партия и в обществото.\"     Очаква се социалдемократите да обявят официално кои ще са шестимата министри от тяхната партия в правителството, което трябва да встъпи в длъжност до средата на март.    ", "date": "2018.03.04", "title": "Крайнодесните в Германия обявиха новото правителство на Меркел за „катастрофа“"}
{"url": "https://www.blitz.bg/foto/tsar-i-ombudsman-na-obshchata-liturgiya-na-neofit-i-kiril-snimki_news583587.html", "text": "Десетки миряни се събраха за Божествена литургия в патриаршеската катедрала „Свети Алесандър Невски“. Литургията отслужиха българският патриарх и софийски митрополит Неофит и патриархът на Москва и цяла Русия Кирил. Службата е по повод 140-годишнина от Освобождението на България от османско владичество в Неделята на свети Григорий Палама.  Сред присъстващите се забелязваха Симеон Сакскобургготски, омбудсманът Мая Манолова и ексдепутатът Румен Петков, руският посланик Н. Пр. Анатолий Макаров и други представители на българската държавност и църковните среди.     „В единството е истинският залог за нашата сила и за нашия успех“, заяви Негово Светейшество Българският патриарх Неофит след службата.     „С благоговение трепет и духовна радост извършихме в този дивен ден великото тайнство на Божествената евхаристия. Радостта ни беше още по-голяма, защото имахме възможността да направим това в благословеното съслужение с обичния и скъп на сърцето ни наш в Христа брат - Светейшният Кирил, патриарх на Москва и цяла Русия, който в тези тържествени и празнични за цяла България дни оглави делегацията на Московската патриаршия за честванията на паметната 140-годишнина от Освобождението на страната ни от вековно иго“, каза българският патриарх.     „Приемете нашата дълбока благодарност за радостта от това да бъдем заедно в тези паметни дни. Вашето присъствие сред нас и на всички гости от Русия е още едно свидетелство за здравите и непрекъсваеми духовни връзки между нашите православни народи и православните ни църкви. Свидетелство за нашето единство и залог за нашето общо бъдеще в следване на Евангелския път“, обърна се патриарх Неофит към руския патриарх.     „Днес, когато БПЦ празнува началото на историческото си съществуване, всички ние отново обръщаме духовния си взор назад във времето, когато са се полагали основите на християнството. Най-важният завет е да пазим православната си вяра“, подчерта Негово Светейшество.     „Божията любов и неговата велика милост да бъдат с всички нас-с православните ни църкви и нашите братски православни народи“, пожела още патриархът.     Господ да благослови Светата Българска църква и да не оставя народа й без своите милости. Това заяви Московският и на цяла Русия патриарх Кирил.     „В памет на края на войната, която преди 140 години донесе освобождението на българския народ, на руските медали е издълбан стих: „Не нам, Господи, не нам, а на твоето име дай слава“. Това смирено призоваване на Божията воля, постигнато във военните събития, изисква Божията помощ и запълва немощта на човешките сили“, заяви руският патриарх.     „Историците говорят за това, че нито Русия, нито българският народ, са били готови за тази война. България е била обезкървена жестоко от потушеното въстание, а Русия - още невъзстановена от неблагополучния конфликт с европейските държави в предшестващите години. Войната заплашвала да легне като тежко бреме над цялото руско население и да изостри отношенията с Европа, но Русия е потресена от страданията на единоверния народ и решава да го защитава, презирайки собственото си благополучие и без да получи в замяна на това нещо“, заяви Московският и на цяла Русия патриарх Кирил.     Той посочи, че свещената българска земя е напоена с кръвта на български опълченци и руски войници, паднали в битката преди 140 години, когато нашите народи се сражават рамо до рамо за свободата на България. Тази победа носи и духовния смисъл на победата над земното зло и несправедливост. Тя е дадена заради вярата на нашите народи“, заяви патриарх Кирил.           ", "date": "2018.03.04", "title": "Цар и омбудсман на общата литургия на Неофит и Кирил (СНИМКИ)"}
{"url": "https://www.blitz.bg/goreshtite-novini/uchenichkata-vanesa-uplashi-do-smrt-mayka-si-i-vdigna-na-krak-tsyala-vratsa-snimki_news583595.html", "text": "Младо момиче изчезна за ден и принуди родителите си да я обявят за издирване. Родителите на Ванеса Григорова я обявиха за издирване, тъй като от вчера нямаха връзка с нея, съобщава BulNews.bg. Момичето е ученичка в езиковата гимназия „Йоан Екзарх“ във Враца. Детето има здравословни проблеми, заради които ходи с перука. Ванеса дълго време се е занимавала с народни танци. Съученици на абитуриентката споделят, че е дистанцирана и избягва социални контакти.     Последният контакт с нея е бил в събота около 14 часа и оттогава била в неизвестност.     Бащата на детето работи като международен шофьор и в момента е на път. Майката Цветелина предостави и телефона си с молба за помощ. Жената била притеснена от факта, че дъщеря й излязла от дома си вчера в 14.00 часа и от нея нямало следа почти цяло денонощие.     В ранния следобед станало ясно, че Ванеса е намерена и е добре.    ", "date": "2018.03.04", "title": "Ученичката Ванеса уплаши до смърт майка си и вдигна на крак цяла Враца (СНИМКИ)"}
