{"url": "https://www.blitz.bg/svyat/noviyat-kantsler-na-avstriya-otkaza-tseluvka-na-zhan-klod-yunker-snimkivideo_news552734.html", "text": "Външният министър на Австрия Себастиян Курц, след победата от водената от него Австрийска народна партия на парламентарните избори, в края наминалата седмица посети Брюксел за среща на ЕС. Бъдещият австрийски канцлер летя за срещата с европейските лидери в икономична класа на „Австрийските авиолинии“.\nАвстрийският телевизионен канал ОЕ24.TV, лидерът на консерваторите дори след успеха си на изборите за Национален съвет и скорошното формиране на собствен кабинет на министрите Курц не се отказва от своята традиция да лети сред обикновените хора. \nПоредно доказателство за неговата непринуденост и простота в общуването стана снимка от борда на самолета, публикувана в Туитър.   \n \n \n \nОсобено внимание журналистите обърнаха също и на срещата на Курц с председателя на Европейската комисия Жан-Клод Юнкер. На видеозапис се вижда как Юнкер иска да нацелува политика вместо да му стисне ръката. Самият Курц не очакваше такива действия от Юнкер.    Превод и редакция: БЛИЦ   \n", "date": "2017.10.23", "title": "Новият канцлер на Австрия отказа целувка на Жан-Клод Юнкер (СНИМКИ/ВИДЕО)"}
{"url": "https://www.blitz.bg/svyat/progovori-palavata-studentka-koyato-pravi-seks-na-dansinga-na-noshchen-klub-snimki_news552739.html", "text": "Момичето, което прави секс на дансинга на нощен клуб в Нижни Новгород, съжалява за случилото се. Студентката отговаря на въпроси на интернет потребители в приложението \"Перископ\".\nТя е категорична, че не би се съгласила да участва в телевизионно шоу, без значение какъв хонорар й предлагат. Момичето не крие, че съжалява, че се е прочуло по този начин и нарича себе си глупачка. \n„Мисля, че сексът се случи по инициатива и на двама ни. Бях много пияна, много пих и затова това се случи”, обяснява тя. \nСтудентката признава, че след като видеото стана публично достояние, е започнала да получава заплахи по свой адрес. Не липсват обаче и такива, които я подкрепят. Намерили се и такива, които обещали да я пазят от недоброжелатели. \nМомичето е категорично, че повече кракът й няма да стъпи в този клуб. \nМеждувременно стана ясно, че младежът, с който тя прави секс на дансинга, е бил курсант в МВР академията в Нижни Новгород. След инцидента обаче той е изключен. „Днес приключихме с проверката на видеозаписа. Младият човек, когото разпознахме на клипа, е изключен”, се отбелязва в съобщение на училището. \nЩо се отнася до партньорката му, която е студентка във филологическия факултет на Минския университет, специална комисия ще решава съдбата й.    Превод: БЛИЦ \n", "date": "2017.10.23", "title": "Проговори палавата студентка, която прави секс на дансинга на нощен клуб (СНИМКИ)"}
{"url": "https://www.blitz.bg/kriminalni/napadatelyat-ot-ekhoto-na-moskva-radiovodeshchata-me-vzbuzhdashe-seksualno-video_news552713.html", "text": "Психопатът, който нападна водещата на радиостанция „Ехото на Москва“ Татяна Фелгенгауер, в хода на разпита заяви, че журналистката го е преследвала по телепатичен път. На запис, публикуван на сайта на руското МВР за Москва,   мъжът признава за нападението и обяснява своята постъпка с „телепатично преследване“.\nПри това, по думите на задържания, жената не го оставяла намира в течение на цели пет години, а през последните два месеца, използвайки телепатични контакти, всяка нощ „го е вбесявала сексуално“. \n„Телепатичните контакти започнаха през 2012 година. През последните два месеца тя ме преследваше сексуално. Всяка нощ, използвайки телепатични контакти, тя влизаше при мен и ме възбуждаше“, казва задържаният Борис Гриц. \nПо-рано стана известно, че Гриж е обвинявал журналистката в преследване и в своя интернет дневник. В частност, мъжът е твърдял, че Фелгенгауер „си прави експерименти“ със сърцето му и дишането му, а също е говорил, че за журналистката работят някакви хакери. \nСъщо така, психопатът заяви, че водещата го използва „за задоволяване на своя похот“ и простоянно го следи.   \nПо-рано днес 48-годишен мъж нахлу в редакцията на радио „Ехото на Москва“ и заби нож в гърлото на водещата Татяна Фелгенгауер. Охраната задържа нападателя и го предаде на органите на реда. По предварителни данни, причината за атаката е била лична неприязън. \nЖивотът на журналистката е вън от опасност. Превод и редакция: БЛИЦ   \n", "date": "2017.10.23", "title": "Нападателят от „Ехото на Москва“: Радиоводещата ме възбуждаше сексуално (ВИДЕО)"}
{"url": "https://www.blitz.bg/svyat/v-moskva-se-rushi-pametnik-paraklis-za-geroite-ot-pleven_news552367.html", "text": "В центъра на Москва на малкия Илински площад на изхода от метрото „Китай-город” се издига доста внушителният паметник-параклис, посветен на 38-те хиляди руски гренадири, загинали в боевете при Плевен в Руско-турската освободителна война. Построен е преди 130 г. (1887 г.). Още тогава е предаден на властите в Москва.\nВъв вътрешността на паметника има миниатюрен параклис от 13 кв м., уреден по каноните на православната църква. Отначало той е украсен с позлата, сребро и бронз, но сега от някогашния разкош не е останала дори следа. \n  \nПрез 1992 г. параклисът е предаден за ползване на Руската православна църква, но като цяло паметникът остава собственост на градската управа и Църквата няма право да извършва реставрационни дейности. След освещаването му някога имало охрана в специална кабинка, но не и сега. \n  \nДва пъти годишно – на 10 декември (превземането на Плевен) и на 3 март – в параклиса се извършват богослужения. Всяка година на панихидата пристигат именити гости – например космонавтът Алексей Леонов, представители на най-висшите държавни структури в РФ, българският посланик с делегации, архиреи от БПЦ и РПЦ. \n  \nПрез 1998 г. на паметника е извършен ремонт с не добро качество. През изминалите почти 20 г. паметникът отново е занемарен, къртят се надписи, металът корозира, плесен превзема параклиса, има вандалски прояви, изключено е електроснабдяването. \n  \nПомощничката на настоятеля Наталя Степановна с горчивина признава пред руски медии, че паметниците в България за тази война (само за битката при Плевен са 9) са в прекрасно състояние. „Ние често упрекваме европейците за рушенето на монументите, свързани с нашата обща история, но забравяме за паметниците на нашата воинска слава” – казва тя. \n  Редакция БЛИЦ (по публикации в руски медии) \n \n", "date": "2017.10.23", "title": "В Москва се руши паметник-параклис за героите от Плевен"}
{"url": "https://www.blitz.bg/svyat/ekskluzivni-snimki-na-nalozhnitsite-na-islyamska-drzhava-otkriti-v-seks-stolitsata-na-dzhikhadistite_news552755.html", "text": "Руският сайт „Звезда” публикува ексклузивни кадри, направени от бандити на „Ислямска държава” в град Ал Таанах, който дълго време бе смятан за секс столицата на терористите.\nНа голяма част от снимките, направени с мобилен телефон, главорезите позират на фона на черното знаме на терористичната организация. \nНа някои снимки се виждат и момичета, които по всяка вероятност са били наложници на джихадистите. \nМомичетата от снимките „позират” в оскъдно облекло и в доста фриволни пози. \nГрадчето Ал Таанах наскоро бе освободено от сирийската армия. След като терористите го напуснаха, военните откриха много техни снимки с голи момичета.  \n \n \n Превод: БЛИЦ \n", "date": "2017.10.23", "title": "Ексклузивни СНИМКИ на наложниците на „Ислямска държава”, открити в секс столицата на джихадистите"}
{"url": "https://www.blitz.bg/kriminalni/atentat-v-moskva-strelyakha-po-vitsepremiera-rogozin_news552753.html", "text": "\n Московската полиция издирва престъпник обстрелял апартамента на заместник-председателя на правителството на Руската Федерация Дмитрий Рогозин, съобщава РЕН ТВ. Инцидентът е станал миналата събота, на 14 октомври, но за него става известно едва сега.  \n  \nПо данни на оперативни работници неизвестният нападател е стрелял по прозорците на апартамента на Рогозин в елитния жилищен комплекс \"Близката вила\" на ул.  Староволинска. Куршумът е разбил стъклото, но за щастие никой не е пострадал. \nМестното районно управление на полицията е започнало разследване на инцидента, като първоначално той е квалифициран като хулиганство. Поради специалния статут на собственика на апартамента обаче следствието се контролира директно от Министерството на вътрешните работи, което засега не е огласило официална информация.  \nАпартаментът на Дмитрий Рогозин, по прозорците на който е стрелял неизвестният престъпник, принадлежи, както е посочено в декларацията на висшия чиновник, на петима съсобственици - това са вицепремиерът, неговата съпруга, синът им Алексей и внуците Федор и Мария.  Превод: БЛИЦ \n", "date": "2017.10.23", "title": "Атентат в Москва: Стреляха по вицепремиера Рогозин"}
{"url": "https://www.blitz.bg/lyubopitno/vsichki-sa-v-shok-misteriozno-yavlenie-v-nebeto-nad-oklakhoma-snimki_news552773.html", "text": "Този месец хората в щата Оклахома станаха свидетели на изумително и много рядко събитие - червена светкавична буря. Необичайният природен феномен е резултат от  електрически изблици на светлина над силно активни гръмотевични бури.\nЧервената светкавична буря е изключително рядко явление, но един фотограф с голям късмет все пак успя да я хване с обектива си в небето над Едмънд.   Превод и редакция: БЛИЦ \n", "date": "2017.10.23", "title": "Всички са в шок! Мистериозно явление в небето над Оклахома (СНИМКИ)"}
{"url": "https://www.blitz.bg/blits-tv/plen-absurd-smelchaga-se-khvrli-ot-pristan-v-ledenite-vodi-za-da-spasi-video_news552754.html", "text": "Мъж рискува живота си, за да спаси от удавяне... чайка! Служител на ресторант в Нова Скотия е бил заснет как се хвърля от пристанищен кей във водата, за да помогне на чайка, заплела се в рибарска мрежа.\n Видеоклипът, публикуван в YouTube, показва как Ерик Нолан скача от кея на пристанището на Халифакс и се устремява към бедстващата птица. Докато бил на работа, Нолан забелязал чайката, която се мъчела да се освободи от кордата на мрежа, опъната между ресторанта и морския музея. \"Тутакси съблякох униформата и скочих във водата, доплувах до там, уверих се, че няма да ме нападне и няма нищо против компанията ми\", разказва спасителят на чайки пред CBC News. \n След като я освободил с помощта на нож, с който срязал внимателно кордата около крилото и измъкнал от краката ѝ забитите рибарски куки, Нолан хванал птицата и доплувал с нея обратно до брега. \"След като го я освободих очаквах, че ще отлети, но не стана така\"\", разказва той. \"Мислех си: \"О, не! Наистина ли скочих в пристанището, за да спася мъртва птица? Или аз я убих?\" \n Все пак птицата била жива и показала признаци на живот щом била оставена на сушата. \"Тя се размърда и после обърна главата си към мен и впери втренчен поглед\", разказва още мъжът, който предал чайката на ветеринари от доброволческа организация за защита на животните, които по-късно му се обадили, за да му съобщят, че пернатото е било успешно пуснато на свобода. \n   \n \n", "date": "2017.10.23", "title": "Пълен абсурд! Смелчага се хвърли от пристан в ледените води, за да спаси ... (ВИДЕО)"}
{"url": "https://www.blitz.bg/layfstayl/nikoleta-na-spazva-zakonite-zastrashi-zhivota-na-dshcherya-si-s-nelepa-postpka-snimka_news552686.html", "text": "Николета Лозанова не спазва по никакъв начин законите и правилниците, алармира Secret.bg. Докато шофира тя не слага предпазен колан, а невръстната й щерка също не е обезопасена с нужното детско столче или поне колан.\n Племейтката сама публикува кратко видео, на което се вижда, че шофира, а автомобилът й е в движение. Коланът е сложен зад гърба й, което я излага на опасност. \n Дъщеря й Никол пък свободно се движи и изправя на задната седалка без да е обезопасена по никакъв начин. В същото време двете позират за селфи на телефона, което допълнително разсейва Лозанова. \n", "date": "2017.10.23", "title": "Николета на спазва законите! Застраши живота на дъщеря си с нелепа постъпка (СНИМКА)"}
{"url": "https://www.blitz.bg/svyat/stava-napecheno-tsru-vze-klyuchovo-reshenie-puska-ekipi-na-lov-za_news552678.html", "text": "Централното разузнавателно управление (ЦРУ) на САЩ ще разшири тайните си операции в Афганистан, изпращайки малки екипи от опитни офицери, които заедно с афганистански спецчасти ще формират екипи за „лов“ на талибани, пише американското издание The New York Times.\nУвеличаването на броя на тайните операции срещу талибаните бележи изменението в стратегията на Вашингтон към Афганистан, където до този момент агентите на ЦРУ разследваха членове на терористичната мрежа на „Ал Кайда“ и участваха в мисии за подкрепа на местните спецчасти. \nПрез месец август президентът на САЩ Доналд Тръмп обяви нова стратегия в политиката към Афганистан, която предвижда отслабване на ограниченията за борба срещу талибаните. Последва увеличение на броя американски военнослужещи, изпратени в размирната страна. Талибаните на свой ред отговориха с терористични атентати в няколко провинции.\n", "date": "2017.10.23", "title": "Става напечено! ЦРУ взе ключово решение, пуска екипи на \"лов\" за..."}
{"url": "https://www.blitz.bg/svyat/kataloniya-otgovori-ryazko-na-madrid-nyama-da-izplnyavame-zapovedite-na-ispanskoto-pravitelstvo-a-na-naroda-si_news552644.html", "text": "Каталонските власти няма да изпълняват заповедите на испанското правителство. Това заяви местният министър на външните работи, предаде BBC. Коментарът идва като отговор на решението на Мадрид да поеме контрол над района.\n Раул Ромева подчерта пред БиБиСи, че основният въпрос не е независимостта, а демокрацията. \n В събота испанският премиер Мариано Рахой обяви планове за сваляне на местното каталонско правителство и задейства член 155-и от Конституцията, който не е прилаган никога досега. Мадрид иска да разпусне каталонското правителство и да се организират избори в областта до половин година. Очаква се на 27 октомври горната камара на испанския парламент да одобри предложените от правителството мерки.  \nОт днес започва решаваща седмица за бъдещето на Каталония. Местният парламент на автономната област се събира в четвъртък, за да реши как да реагира след като Мадрид отне автономията й.  Заседанието може да продължи в петък, когато испанският Сенат се очаква да гласува предложените от премиера Мариано Рахой мерки, заяви говорителят на регионалната партийна коалиция „Заедно за Да“. Каталунски партии заплашват с обявяване на независимост, в случай че Сенатът одобри мерките, предаде АФП. \n \" \", подчерта Ромева. \n \"Никой освен народа няма право да променя тези институции\", продължи той. \nРомева изтъкна още, цитиран от Ройтерс, че ЕС ще изгуби доверието си, ако позволи на Мадрид да наложи пряко управление над Каталония. \n В същото време вицепремиерът на Испания Сорая Сантамария предупреди, че регионалният лидер Карлес Пучдемон ще изгуби властта си и повече няма да получава заплата, ако Сенатът одобри задействане на член 155 от конституцията, което ще доведе до поемане на пряк контрол над Каталония, предава Ройтерс. \n Тя поясни пред радио, че Мадрид може временно да назначи управител на Каталуния след одобрението на Сената, който се очаква да гласува в петък. \n По думите ѝ правителството не се е свързвало с каталонските власти от събота. \n", "date": "2017.10.23", "title": "Каталония отговори рязко на Мадрид: Няма да изпълняваме заповедите на испанското правителство, а на народа си"}
{"url": "https://www.blitz.bg/kriminalni/prestplenie/krvavi-snimki-pokazvat-uzhasa-v-ofisa-na-radio-ekhoto-na-moskva_news552681.html", "text": "Ужасът в редакцията на радио \"Ехото на Москва\" бил неописуем. Появиха се кадри, на които се вижда, че всичко е в кръв след бруталната атака.\n \nНападателят е задържан и предаден на полицията. Установено е, че той е чужденец, но не се посочва от коя държава е. \n \nВ различните медии информацията за състоянието на водещата е различна, едни казват, че живота й е в опасност, а други, че се е разминала на косъм от фаталния край. \n \n", "date": "2017.10.23", "title": "Кървави СНИМКИ показват ужаса в офиса на радио \"Ехото на Москва\""}
{"url": "https://www.blitz.bg/intsidenti/stikhii/golyama-tragediya-s-lavina-na-vrkh-otgon-tenger_news552698.html", "text": "\n 10 алпинисти, игнорирали забраната за изкачване на монголския връх Отгон Тенгер, загинаха в резултат на лавина. Седем души са в неизвестност, предаде AFP.  \nТелата са открити на 3 400 метра. В групата е имало четири жени и 13 мъже на възраст между 30 и 50 години. Друга група от 10 катерачи е успяла да слезе безпроблемно. Правителството въведе забрана за изкачване на върха през 2015 г. \nПо данни на местната спасителна служба, алпинистите, всички от които са монголски граждани, са изчезнали в неделя, след като са качили върха с надморска височина 4 021 метра.\n", "date": "2017.10.23", "title": "Голяма трагедия с лавина на връх Отгон Тенгер"}
{"url": "https://www.blitz.bg/layfstayl/za-damite/deyli-meyl-razkriva-do-kolko-godini-mozhem-da-nosim-sksani-dnki_news552701.html", "text": "\n Мнозина мислят, че хората над определена възраст не бива да носят скъсани дънки и даже тениски с надписи, съобщи в. \"Дейли мейл\". \nЗа повечето такива \"забранени\" дрехи възрастовата граница е 40 години, но за скъсаните дънки например, тя е 37 години. \nАко се интересуват от мнението на околните, жените е необходимо да забравят за късите поли още на 39 години, а за банските тип \"бикини\" - на 40. \nНай-категорични анкетираните са за изрязаните бански от две части. 28 процента са убедени, че жените не бива да ги носят, след като навършат 40 години. За 15 процента след тази възраст са недопустими тениските с лозунги, а за 17 процента - потниците. \nЩо се отнася до мъжете, те не би трябвало да носят кожени якета, след като навършат 46 години. За 18 процента от анкетираните обаче тази граница е по-ниска - 40 години. Футболните тениски също са неприемливи след 40 години, както и потниците.\n", "date": "2017.10.23", "title": "\"Дейли мейл\" разкрива до колко години можем да носим скъсани дънки?"}
{"url": "https://www.blitz.bg/svyat/nyama-da-povyarvate-germanskata-armiya-gmzhi-ot_news552699.html", "text": "Военното разузнаване на Германия обяви наличието на голям брой неонацисти и екстремисти в редовете на германската армия, съобщи Noizz.de. Официално проучване по въпроса е било проведено от германското министерството на отбраната. Той е бил изготвен по искане на партията „Зелените“.\n Смята се, че от 2008 г. насам в Бундесвера са членували близо 200 военни, представители на различни крайно десни групи. \n Говорителят на „Зелените“ Ирене Михалич настоя за редовно информиране на Бундестага за „наличието на екстремисти в германската армия“. \nВъпросът за екстремизма в германската армия беше разбуден от случая с екстремиста Франко А. За него стана ясно през април. Тогава се разкри, че 28-годишният военен е готвил кампания и атентати срещу бежанци в страната. \n В момента се водят допълнителни проучвания сред военните. \n", "date": "2017.10.23", "title": "Няма да повярвате! Германската армия гъмжи от..."}
{"url": "https://www.blitz.bg/intsidenti/stikhii/v-grtsiya-e-strashno-buryata-dedal-udari-stranata-gradushki-i-tornado-paralizirakha-khorata-snimkivideo_news552709.html", "text": "\n Лошото време започна в Гърция, като първото силно явление за тази година бе наречено Дедал. Бурята вече е стигнала до Кефалония, Превеза и Патра, съобщава \"Български новини\". \nБързата промяна на времето с дъжд, гръмотевични бури, градушки и силни ветрове започна от запад и по-късно ще удари на север, а мощни метеорологични явления чакат в островите на Егейско и Източна Додеканезите. \nТази сутрин се случи рядко атмосферно явление до летището в Кефалония. Водно торнадо премине на сушата и засегна близкото село Мениес. За щастие, страшилището не успя да причини материални щети, оставяйки само ужас в очите не местните хора.  \n", "date": "2017.10.23", "title": "В Гърция е страшно! Бурята Дедал удари страната, градушки и торнадо парализираха хората (СНИМКИ/ВИДЕО)"}
{"url": "https://www.blitz.bg/stsena/kralyat-na-pop-folka-azis-pusna-film-za-szdavaneto-na-motel_news552666.html", "text": "\n Този уикенд Азис представи мейкинк към клипа си \"Мотел\". В него той разкрива пред феновете си подробности около създаването на хитовия сингъл, с който за пореден път звездата успя да затвърди лидерската си позиция в бранша. \n \"Ето го и филма, който разказва с най-малката подробност как създадох \"Мотел\". Отварям сърцето и душата си, за да надникнете в най-тъмните и тайни кътчета“, това сподели Азис в социалната мрежа по повод представянето на филма към клипа си. \n Кралят на поп-фолка продължава да жъне успехи и в мрежата на YouTube. За по-малко от три месеца „Мотел“ се превърна хит и събра над 30 милиона гледания. Припомняме, че ритмичната балада чукна над 1 милион преглеждания още през първите два дни след дебюта си онлайн. \n  \n \n", "date": "2017.10.23", "title": "Кралят на поп-фолка Азис пусна филм за създаването на „Мотел“"}
{"url": "https://www.blitz.bg/svyat/sled-kirkuk-shche-prodlzhi-li-pomoshchta-na-pentagona-za-kyurdskite-syuznitsi-na-sashch_news552621.html", "text": "Базираната в Латвия информационна агенция vesti.lv твърди, че след като иракчаните превзели Киркук, намиращ в зоната на влияние на кюрдите, иракският „блицкрийг” демонстрирал предателството на САЩ, без чието съгласие Багдад просто не би се решил на подобна военна кампания.\nС подобна стъпка Вашингтон изложил на всеобщ показ непоследователността в реализация на своите решения в отстояване на военните интереси в региона. САЩ максимално използва Кюрдистан във войната с Иран, обаче с възстановяване на позициите на иракските власти в региона на тези планове не бе съдено да се сбъднат. Това обстоятелство в световните медии е възприето като акт на капитулация на САЩ пред Техеран още преди да започне самата война с Иран, пише в латвийския портал Виктор Левин. \n  \nСледва да се отбележи, че след американското военно предателство за продължаване на понататъшното продължаване на съюзническите връзки могат да се замислят не само иракските кюрди, но и сирийските, които сега американците стремително подлагат под ударите на руските ВКС източно от Ефрат. \n  \nВиктор Левин обръща внимание, че сега кюрдските съюзници на САЩ вече не могат да бъдат уверени в помощта на Пентагона, у тях също могат да се появят опасения, че в най-решителен момент американците могат да ги захвърлят. Това обстоятелство лишава кюрдите от мотивация да се подлагат под руските бомби в борбата за Дейр ез-Зор. \n  Превод и редакция: БЛИЦ \n  \n \n", "date": "2017.10.23", "title": "След Киркук ще продължи ли помощта на Пентагона за кюрдските съюзници на САЩ?"}
{"url": "https://www.blitz.bg/stsena/38-zheni-obvinikha-v-seks-tormoz-prochut-kholivudski-stsenarist_news552625.html", "text": "\n 38 жени обвиниха в сексуален тормоз прочутия американски сценарист Джеймс Тобак, съобщи в. „Лос Анджелис Таймс”, цитиран от БГНЕС. Според изданието, той се фокусирал основно върху млади момичета, студентки или гимназистки, увличайки ги в идеята за холивудска слава. \n По-късно, когато те се явявали на прослушвания, били подложени на тормоз от негова страна. Никоя от жертвите не се е обърнала към полицията, а самият Тобак напълно отрича обвиненията. Пред вестника той твърди, че никога не е виждал посочените жени или пък, че ако ги е виждал веднъж, вече не ги помни. \n Режисьорът отбелязва, че през последните 22 години е било \"физически невъзможно\" да извършва подобни неща, описани от жените, тъй като има диабет и болест на сърцето, които изискват медикаменти и утежняват състоянието му. \n 72-годишният Джеймс Тобак работи като режисьор, сценарист и продуцент на повече редица популярни филми, включително \"Черно и бяло\" (1999) с Робърт Дауни Джуниър и Клаудия Шифър, както и \"В очите\" (1983) с Настася Кински. \n През 1992 г. е номиниран за „Оскар” за сценария на „Бъгси”. \n След като редица холивудски актриси заговориха открито за това, че са били обект на сексуален тормоз и дори изнасилване от страна на дискредитирания американски продуцент Харви Уейнстейн, жени в целия свят започнаха да разказват за преживелиците си, сходни с тези на жертвите на Уейнстейн. \n", "date": "2017.10.23", "title": "38 жени обвиниха в секс тормоз прочут холивудски сценарист"}
{"url": "https://www.blitz.bg/svyat/tayfunt-lan-v-yaponiya-vze-prvite-si-zhertvi-ima-mnogo-raneni_news552633.html", "text": "Петима души загинаха, а 85 са ранени в резултат на тайфуна „Лан“, който засегна Япония. Убитите са жертви на свлачища и наводнения, както и на падащи предмети. Днес повече от 81 000 жители на префектура Фукушима в североизточната част на Хоншу получиха заповед за евакуация поради опасност от наводнения, причинени от силните валежи, предават световни медии, цитирани от Труд.\nМестната администрация призовава при екстремни случаи населението да излезе на покривите на къщите и да изчака помощ. \nСпасителни екипи на лодки се изпращат до наводнени райони. В някои случаи хората се спасяват от покривите на къщите с хеликоптери. На значителна част от територията на Япония продължават дъждовете, пренасяни от тайфуна. В района на полуостров Кий на Хоншу през последните 72 часа паднаха повече от 800 mm валежи.\n", "date": "2017.10.23", "title": "Тайфунът „Лан“ в Япония взе първите си жертви, има много ранени"}
{"url": "https://www.blitz.bg/svyat/zvezden-skandal-pink-i-kristina-agilera-sa-shcheli-da-se-mlatyat-v-klub_news552639.html", "text": "Певицата Пинк разкри, че преди години колежката й Кристина Агилера е щяла да я удари в клуб. Пинк разказа за случката по време на интервю в забавното предаване на на Анди Коен.\n На въпрос на Анди за Агилера и тяхната вражда Пинк каза: \n Бяхме много млади и нови. Тя е алфа жена, както и аз. Сблъсък на силни характери. Аз съм свикнала да се браня физически, а тя вербално. Много различни сме. Тя е готино момиче\". \nВодещият попита дали някога се е случвало Пинк да \"посегне\" на Агилера. \n Изненадващо за Коен обаче се оказа, че не Пинк, а Кристина се опитала да \"нападне\" Пинк. \n\"Беше отдавна в един клуб, когато тя се опита да ме удари. Бях много изненадана, но беше и забавно\", допълни Пинк, цитирана от Enews и vesti.bg. \n Между двете певици се заражда за първи път сериозна вражда през 2001 г. \n Тогава те участват заедно с Лил Ким и Миа в ремикс версията на известната песен Lady Marmalade, която в оригинал изпълнява Пати Лабел. \nПроблемът предизвиква Рон Феър, бивш продуцент на Агилера, който настоявал Кристина да пее \"високата част в песента\", а Пинк била против. \n В документален филм от 2012 г., Пинк разказа, че Феър е влезнал в стаята, в която се състояла среща за проекта, част от саундтрака към \"Мулен Руж\", без да се представя, заявявайки, че Агилера ще вземе въпросната част в песента. \n Сагата между двете обаче не приключва с това. \n През същата година Агилера започва записите по един от най-продаваните си музикални албуми - Stripped. По време на записите Кристина се среща с певицата и автор на песни Линда Пери, с която Пинк вече е работила по хитове като Lets the party started. \n Кристина чува демо към песента, която се превръща във визитна картичка на певицата и причина за третата й награда \"Грами\" - Beautiful. Пинк приема зле отношенията между Агилера и Пери. \n Пинк каза през 2012 г., че е приела много лично нещата, защото Линда е работила с друг артист, най-вече артист, който тя не харесва. \n През годините обаче Кристина и Пинк изгладиха проблемите и различията. \n През 2016 г., двете певици седнаха една до друга в музикалното предаване The Voice, където Пинк помагаше на Кристина и нейния отбор. \n В края на интервюто Пинк каза, че певиците са работили по нова песен, която вероятно ще бъде част от новия албум на Агилера, по който тя работи от 2015 г. \n", "date": "2017.10.23", "title": "Звезден скандал: Пинк и Кристина Агилера са щели да се млатят в клуб"}
{"url": "https://www.blitz.bg/svyat/us-general-obyavi-sashch-sa-gotovi-da-privedat-v-postoyanna-boyna-gotovnost-strategicheskite-yadreni-bombardirovachi-b-52-za-prvi-pt-ot-studenata-voyna-nasam_news552619.html", "text": "\n ВВС на САЩ очакват заповед за привеждане на ядрените бомбардировачи B-52 в денонощна бойна готовност за първи път от времето на Студената война. Това пише Defence One като се позовава на съобщение на генерал Дейвид Голдфайн. \nКакто отбелязват източници на изданието съответното разпореждане може да дойде от шефа на Стратегическото командване на въоръжените сили на САЩ (STRATCOM) Джон Хайтън или от началника на Северното командване на въоръжените сили на САЩ  (NORTHCOM) Лори Робинсън. \nДо този момент такава заповед не е издадена, но се провежда подготовката за нея. Както пояснява генерал Голдфайн възможното въвеждане на денонощна бойна готовност за ядрените бомбардировачи е една от много мерки, които ВВС предприемат в рамките на реагирането на САЩ на промените в геополитическата обстановка.  \n\"Светът стана опасно място и има такива, които открито говорят за използване на ядрено оръжие. Това вече не е биполярният свят, в който бяхме само ние и Съветския съюз. Съществуват и други играчи, които разполагат с ядрен потенциал\", подчертава генералът.  Превод: БЛИЦ \n \n", "date": "2017.10.23", "title": "US-генерал обяви: САЩ са готови да приведат в постоянна бойна готовност стратегическите ядрени бомбардировачи Б-52 за първи път от Студената война насам"}
{"url": "https://www.blitz.bg/svyat/kakvo-stava-london-prizova-oon-da-vvede-termina-bremenen-chovek-zaradi-transseksualnite_news552662.html", "text": "Британското правителство иска промяна в документите на ООН, с която терминът \"бременна жена\" да се промени на \"бременен човек\", за да бъдат включени и транссексуалните хора. Това пише британският в. \"Таймс\", позовавайки се на източник от Министерството на външните работи.\n Уточнява се, че британското външно министерство е предложило да бъде изменен Международният пакт за граждански и политически права на ООН. Документът, който е подписан и ратифициран от 168 страни, се основава на Всеобщата декларация за правата на човека от 1948 г. \n Изданието отбелязва, че тази инициатива е предизвикала  негативна реакция сред феминистите . \n \"Обидно е, че жените са лишени от правото да се наричат жени под страх да бъдат наречени фанатички\", оплаква се писателката Сара Дитум. \n От \"Форин офис\" (британското външно ведомство) обаче са уверили, че не са против жените. \n \"Обединеното кралство не е против използването на термина \"бременна жена\". Ние изцяло подкрепяме правото на живот на бременните жени и поискахме от Комитета по правата на човека към  ООН да не изключва бременните транссексуални хора от това право \", коментирала служителка на \"Форин офис\". \n Освен това британското правителство обсъжда възможни промени в законодателството, които ще позволят на британските граждани самостоятелно да удостоверяват смяна на пола си, без да представят медицински доказателства. \n", "date": "2017.10.23", "title": "Какво става? Лондон призова ООН да въведе термина \"бременен човек\" заради транссексуалните"}
{"url": "https://www.blitz.bg/svyat/uzhas-v-rusiya-nakhvrlikha-se-s-nozh-v-efir-sreshchu-vodeshchata-na-ekho-ot-moskva_news552673.html", "text": "Въоръжен с нож мъж нахлу в офиса на радио „Ехо от Москва“ в руската столица и нападна водещата Татяна Фелгенхауер в ефир, предава агенция \"Фокус\", позовавайки се на руски медии.\n„Нахлулият в радиото мъж наръга с нож в гърлото водещата Татяна Фелгенхауер. Той е задържан и предаден на полицията. \nПо думите на лекарите, заплаха за живота на Татяна няма. Но въпреки това тя е хоспитализирана“, се казва в разпространеното съобщение. Мотивите за престъплението се разследват.\n", "date": "2017.10.23", "title": "Ужас в Русия! Нахвърлиха се с нож в ефир срещу водещата на \"Ехо от Москва!"}
{"url": "https://www.blitz.bg/layfstayl/shoubiznes/tga-i-slzi-v-kh-faktor-edna-mechta-svrshi-za-dvama-dushi_news552582.html", "text": "Дахмара и Стоянчо Бучков напуснаха сцената на X Factor \"Сътворението на звездите\" по време на първия грандиозен концерт от пети сезон на шоуто. Най-малък вот от публиката получи Дахмара, а след оспорвана битка между Манал Ел Фейтури и Стоянчо Бучков, талантливият участник от Македония също се раздели с публиката и журито на музикалното шоу.\n Нощта на големите хитове беше открита от някои от най-запомнящите се участници в шоуто, сред които Михаела Маринова, ТИТА, DARA, Невена Пейкова, Славин, Жана Бергендорф, Рафи и много други. Концертът стартира от Йоана, която повиши енергията в залата с един от големите хитове на Бионсе. Въпреки сериозната ангина, Вирджиния успя да впечатли с глас и присъствие. \"Изпълнението ти беше изпепеляващо. Това е истински професионализъм\", сподели Любо.\"Трябва да вървите в една посока и да обедините енергията си\", посъветва Криско момичетата от група Treasures, допълвайки шеговито, че трябва да се превърнат в една ламя с три глави. \n  Ева Пармакова получи определението \"кълбо от енергия\", а Манал Ел Фейтури продължи линията на взривяващи парчета с изпълнение на Ариана Гранде. Майкъл Джексън и Beat it прозвучаха в оригинална сценография, в която главен герой беше една от най-екстравагантните участнички в пети сезон - Дахмара. \n Появата на Иван Димитров обра овации на публиката, а любовният дует на Марио и Виктория донесе сантимент на сцената с италианско парче. Култовата за 90-те песен на Шиниат О‘Конър показа отново неподправения глас на Милена Цанова.\"Никога не сме били на такава сцена, а вълнението да пееш пред такава публика е огромно\", заявиха момичетата от 4 Magic, които имат зад гърба си поредица участия на различни сцени в България.​ \n Изпълнението на Стоянчо Бучков предизвика противоречия в журито, което се обедини около вдъхновяващата постановка на сцената. Една от най-любовните песни прозвуча в джаз изпълнение на 15-годишната Мирослава, която донесе лирично настроение в залата. \n", "date": "2017.10.23", "title": "Тъга и сълзи в \"Х фактор\", една мечта свърши за двама души!"}
{"url": "https://www.blitz.bg/svyat/ruski-biznesmen-prebi-zhestoko-lyubovnitsata-si-zaradi-nadpis-glupachka-na-cheloto-video_news552535.html", "text": "Подгласничката на Мис Русия Ксения Литньова е била жестоко пребита в центъра на Москва от бизнесмен и неговите охранители. Момичето дошло при него в работата, за да се извини, но той не оценил жеста й. Тя решила да му покаже, че е сгрешила след скандал и написала \"глупачка\" на челото си.\nКогато е видял манекенката в такъв вид, бизнесменът започнал да й се присмива заедно със сътрудниците си. След това я пребил и заповядал на охраната си да я изхвърли на улицата. \nОсвен това той заплашил Ксения, че ще запали апартамента й в Сочи, ако за този инцидент разберат медиите.  \nКсения е била откарана в болница с многобройни натъртвания и наранявания.  Превод и редакция: БЛИЦ \n", "date": "2017.10.23", "title": "Руски бизнесмен преби жестоко любовницата си, заради надпис \"глупачка\" на челото (ВИДЕО)"}
{"url": "https://www.blitz.bg/svyat/kucheto-na-makron-preksna-zasedanie-po-mnogo-sramen-nachin-video_news552574.html", "text": "Кучето на френския президент Еманюел Макрон прекъсна служебно заседание с противообществена проява, пише френското издание „Паризиен“, цитирано от Труд. Докато Макрон разговарял в една от залите на Елисейския дворец с трима членове на правителството – Бенжамен Гриво (държавен секретар към министъра на икономиката и финансите), Жюлиен Дьонорманди (държавен секретар към министъра на териториалното сближаване) и Брюн Поарсон (държавен секретар към министъра на екологичния и солидарен преход), президентското куче Немо вдигнало крак и се изпишкало до камината.\nПрезидентът и тримата членове на правителството веднага насочили вниманието си към провинилото се животно. „Често пъти ли прави така?“, попитал държавният секретар Жюлиен Дьонорманди. „Не, вие предизвикахте у кучето ми едно напълно необичайно поведение“, отвърнал през смях Макрон. \nВсичко това било документирано от камерите на две френски телевизии, които излъчиха „гафа“ на Немо днес. На кадрите се вижда как Макрон се опитва да продължи съвещанието с държавните секретари, но не става ясно кой и как почиства мястото на престъплението на Немо. \n", "date": "2017.10.23", "title": "Кучето на Макрон прекъсна заседание по много срамен начин (ВИДЕО)"}
{"url": "https://www.blitz.bg/svyat/nie-ne-sme-kataloniya-italianskite-separatisti-vrvyat-vnimatelno-km-avtonomiya_news552593.html", "text": "Докато неспокойни инвеститори се изтеглят от Каталуня от страх, че богатата област може да се отдели от Испания, друг европейски регион, чиито политици едно време водеха кампания за независимост, опитва да привлече някои от тях, говорейки за автономия, не за отцепване. Италианската област Ломбардия, индустриалният мотор на страната и дом на финансовата й столица Милано, гласува на референдум в неделя за повече автономия. Според нейния лидер, който навремето искаше отцепване от Италия, това би привлякло повече инвестиции. Това може да стане за сметка на Каталуня, която е конкурент на Ломбардия в надпреварата за привличане на работодатели, бягащи от друг болезнен европейски развод, Брекзит, коментират Марк Бендейх и Сара Роси за \"Ройтерс\", цитирани от Труд.\n„Ние не сме Каталуня“, каза областният управител на Ломбардия Роберто Марони, в кабинета си със стъклени стени и панорамна гледка към Милано, на 36-ия етаж на неотдавна построената сграда на областната управа. \n„Оставаме част от италианската държава с повече автономия, докато Каталуня иска да стане 29-а държава членка на Европейския съюз. Ние не. Засега не“. Говори за Каталуня като за конкурент в някои отношения, но казва, че не прикотква умишлено нейните фирми. „Не сме във възторг от това, че фирмите напускат Каталуня. Ще видим какво ще стане, но все още не съм имал никакви запитвания от каталонски фирми.“ \nМарони е член на ръководството на партия „Северна лига“, която започна през ’90-те да води кампания за независима държава Падания, простираща се в северната част на Италия, по поречието на р. По, от Ломбардия на запад до Венеция на изток. „Северната лига“ вече не води активна кампания за отцепване, но организира в управляваните от нея области Ломбардия и Венето, където се намира Венеция, референдуми за повече автономия, включително за по-добра финансова сделка с централното правителство. Парите са от значение Ако жителите на Ломбардия гласуват с „да“, Рим не е длъжен да изпълни искането, но Марони каза, че това ще му даде силен мандат да преговаря за по-добра сделка. \n„Ясно е – от колкото по-силна позиция водя преговорите, толкова повече парище успея да прибера у дома“, каза той. За Рим референдумът е ненужен, макар и позволен от конституцията на Италия, която дава възможност на областите да преговарят за повече автономия. Управляващата италианска Демократическа партия също е неутрална по въпроса, въпреки че поне един от нейните кметове в Ломбардия призова да се гласува с „да“. \nПодобно на Каталуня, Ломбардия представлява до една пета от националната икономика и се оплаква, че централното правителство й изразходва парите. Но за разлика от Каталуня, където стотици фирми си преместиха централите в други области на Испания след референдума за независимост на 1 октомври, ръководителят на Ломбардия държи доста по-мек курс и използва инициативата си за автономия като средство за привличане на инвестиции. Марони казва, че Ломбардия плаща ежегодно като данъци 54 милиарда евро повече, отколкото получава от централните власти. Той иска да намали разликата наполовина. Обещава да използва част от парите за научноизследователска и развойна дейност, за насърчаване на семейни бизнеси и стартъпи, както и данъчни ваканции за привличане на големи международни компании. \nНа големите мултинационални компании, обмислящи да инвестират в Европа, ще каже: „Да знаете, че ако дойдете в Милано, две или три години няма да ви карам да плащате данъци.“ \nРим обаче не е в позиция да разреши на най-силната в икономически план своя област да се сдобие изведнъж с такива финансови привилегии, защото това ще създаде опасност за икономически колапс в и без това бедния Юг, казват експерти. „Това е игра с нулева сума“, каза професор Лука Риколфи, експерт по федерализъм от Торинския университет. „Италия не би могла да оцелее“ Джан-Клаудио Бреса, държавен министър по регионалните въпроси в Рим, казва, че въпросът не е просто да бъдат върнати пари. \nРегионите трябва да покажат, че могат да поемат от националното правителство някои комунални услуги и да се справят по-добре в предоставянето им. Едва тогава се отпускат повече средства на нова автономна област, които да я подпомогнат да финансира тези допълнителни услуги. „Италия е унитарна държава, основана на взаимна фискална солидарност между регионите“, каза Бреса. „За да вземе повече пари от държавата, Ломбардия трябва да демонстрира, че предлаганите услуги са по-добри от тези, които предоставя самата държава. Ако 27 милиарда евро трябва да бъдат използвани за нещо различно от услуги, Италия не би могла да оцелее, разбира се“, допълва той. „Щом зачекнете въпроса какво плащат северните региони, очаквам ответна реакция от Южна Италия“, каза Джовани Орсина, преподавател по история в римския университет „Луис-Гуидо Карли“. Кутията на Пандора  \nДори да се гласува масово с “да” на неделните референдуми, експерти не очакват бързи или драматични промени. Ломбардия ще смята за победа, ако успее да се нагърби с още няколко задължения и се сдобие с 1-2 милиарда евро допълнително финансиране, каза Риколфи от Торинския университет. В политически план, обаче, може да пламне напрежение между богатия Север и бедния Юг и да отслаби спойката, крепяща тази страна, която до обединението през 19 век е била съвкупност от малки регионални държави, говорещи различни диалекти.\n", "date": "2017.10.23", "title": "\"Ние не сме Каталония\": Италианските сепаратисти вървят внимателно към автономия"}
{"url": "https://www.blitz.bg/svyat/priyateli-se-natknakha-na-stranni-trbi-v-gorata-tova-koeto-otkrikha-v-tyakh-gi-khvrli-v-uzhas-snimki_news552542.html", "text": "В Източната част на Германия има гора, в която никой родител не пуска децата си. Сред дърветата има страховити стърчащи от земята тръби, подобни на перископи. Наскоро обаче две момчета решиха да разгадаят тайната им и се впуснаха в опасно приключение.\nВход \nПриятелите лесно намерили вратата на подземието. Тя била разположена на стотина метра от тръбите. \nЖелязната врата била затворена, но момчетата не се отказали. Оказало се, че ключалката й е разбита и двамата бързо потънали в подземието. \nДвижели се по безкрайни коридори с плашеща акустика. Момчетата вървели само направо, за да не се изгубят. Оказало се, че не са първите, които влизат в бункера, защото зелено-белите му стени били изрисувани с графити. \nНа едно място пишело „Hilfe”, което в превод от немски означава „Помогнете”. \nНа първата желязна врата, пред която се изправили, имало надпис на кирилица. \nТя била много тежка, но търсачите на силни усещания успели да я съборят на земята, за да продължат пътя си. \nИ отново се натъкнали на надпис на кирилица -  Выход № 2. \nМомчетата влезли в друга стая. И видели коридор, пълен с вода. \nБлизо до вратата се издигала планина от боклук, която двете момчета първоначално помислили за човек и сериозно се изплашили. \nИ още един потопен коридор. \nПрез квадратния отвор в стената приятелите успели да направят тези снимки на още една голяма стая, пълна с вода. На кадрите се вижда и някакъв уред, чийто вид приятелите не могат да определят. \n  \nЗа съжаление, батерията на апарата им започнала да пада и това са едни от последните кадри, които двамата са успели да заснемат: врата в някакъв резервоар и тавана му.   \nСлед като батерията паднала окончателно, момчетата се запътили към входа на бункера. С тях всичко е наред, но те не крият, че това е било най-страшното пътешествие в живота им. Превод: БЛИЦ \n  \n \n", "date": "2017.10.23", "title": "Приятели се натъкнаха на странни тръби в гората. Това, което откриха в тях, ги хвърли в ужас (СНИМКИ)"}
{"url": "https://www.blitz.bg/layfstayl/izvestnite-rozhdenitsi-na-23-oktomvri_news552612.html", "text": "\n Днес повод за празнуване и почерпка имат: \n  У нас: Атанас Стоянов , депутат от „Обединени патриоти“ в 44-ото НС Георги Колев , председател на ВАС Димитър Липовански , режисьор и медиен експерт Илиана Балийска , актриса, тв водеща и продуцент Проф. д-р Камен Плочев , управител на НЗОК Николай Иванов , депутат от БСП в 44-ото НС Светла Иванова , поппевица и писателка Светла Петкова , бивш член на ВСС Стоян Пасев , областен управител на Варна \n  По света: Айрланд Болдуин , американски модел, дъщеря на актьора Алек Болдуин и Ким Бейсинджър Алесандро Дзанарди , бивш италиански пилот от Формула 1 и КАРТ. През 2002 г. претърпява изключително тежка катастрофа на пистата Евроспийдуей Лаузиц в Германия с болид от американските серии КАРТ, вследствие на което са му ампутирани двата крака, се завръща на пистата в специално преработен автомобил Анг Лий , американски режисьор от тайвански произход, носител на „Оскар”, познат с филмите „Животът на Пи”, \"Планината Броукбек\" „Тигър и Дракон“, „Хълк“, „Дълга разходка на полувремето“ (2016) Андони Субисарета , бивш испански футболист, легендарен вратар на Барселона, а след края на футболната си кариера в продължение на четири години и спортен директор на тима. О края на октомври 2016 г. е на същата длъжност в Олимпик Марсилия Изабел Гулар , бразилски топмодел, известна като един от „Ангелите на Викториас сикрет“ (Victoria's secret) от 2005 до 2008 г. и с работата си с Armani Exchange Матю Куик , американски писател на бестселъри в жанра съвременен любовен роман и хумористична проза, автор на „Наръчник на оптимиста“ Пеле , псевдоним на Едсон Аранчис до Насименто, бивш бразилски футболист, определен от ФИФА за футболист номер едно на XX-ти век Райън Рейнолдс , канадски актьор, познат като Уейд Уилсън/Дедпул от „Х-Мен Началото: Върколак“ и „Дедпул“, като Ричард Меснър от „Димящи аса“,като Майкъл Бъргън от комедийния сериал „Две момчета и едно момиче“ Робърт Трухильо , американски музикант, свирил с Ози Озбърн, преди да се присъедини към „Металика“ през 2003 г., заемайки мястото на напусналия Джейсън Нюстед Сам Рейми , американски режисьор, прочул се с работата си във филмите „Спайдър-мен“ (1 и 2), „Бърз или мъртъв,” „План без грешка”, „От любов към играта”, „Дарбата”,„Злите мъртви” „Отведи ме в ада”и др. Труди Канаван , австралийска писателка на фентъзи романи, позната с трилогиите си „Черният магьосник“ и „Изменникът шпионин“ и с „Поредица за Итания“ \n \n", "date": "2017.10.23", "title": "Известните рожденици на 23 октомври"}
{"url": "https://www.blitz.bg/layfstayl/shoubiznes/dve-goreshchi-madami-sa-top-provokatsiite-na-tazgodishniya-mis-pleymeyt_news552636.html", "text": "Станаха ясни новите претендентки за титлата \"Мис Плеймейт\". Нора Недкова и Анна-Мария Чернева са две от най-атрактивните имена, пише hotarena.net.\nПървата участва в редица музикални видеа, освен това е модел.Слуховете свързват  Нора  с известен наш рапър. Красавицата обаче отказва да говори по темата.        \n  Анна-Мария  Чернева пък стана популярна от сериала \"София ден и нощ\". Сега промотира чисто нова гръдна обиколка, готова да завладее мъжките сърца с поредната си провокация. \n", "date": "2017.10.23", "title": "Две горещи мадами са топ провокациите на тазгодишния \"Мис Плеймейт\""}
{"url": "https://www.blitz.bg/obshtestvo/kultura/ekipt-na-vzvishenie-trgva-iz-blgariya-s-predpremierni-prozhektsii_news552629.html", "text": "След повече от 3 години активна работа по “Възвишение”, снимки на над 50 локации из цяла България и почти едногодишна постпродукция, филмът е готов. Непосредствено преди да тръгне официално по кината от 10-и ноември „Възвишение“ ще бъде показан ексклузивно пред публика в няколко български града. Първата спирка на екипа и актьорите, които ще представят продукцията и ще се срещнат с най-нетърпеливите зрители, е Котел на 1-ви ноември – Деня на народните будители и празник на възрожденския град. Началото ще бъде дадено именно там, където се развива основна част от историята за полуреволюционерите, полуразбойници Гичо и Асенчо (Александър Алексиев и Стоян Дойчев). Градът е и родното място на писателя Милен Русков и автор на едноименния роман, послужил за основа на филма на Виктор Божинов.\n  \nСлед Котел филмовата продукция ще поеме към Черноморието. На 3-ти ноември Варна ще посрещне “Възвишение” в Кино Арена Grand Mall, а на следващия ден (04.11) екипът и актьорите ще посетят Бургас с прожекция в Cinema City. Пловдив пък ще види филма за първи път на 6-и ноември, а билетите за всяка от прожекциите тръгват в продажба още от утре, 24.10.2017. \n  \n“Възвишение” разказва за обира в Арабаконак през 1872 година през погледа на Гичо и Асенчо, които непосредствено след участието си в него са натоварени с важна мисия от Димитър Общи (Филип Аврамов) – лично да предадат писмо на Васил Левски. Издирването на Апостола се превръща в трагикомично приключение, а революционният им ентусиазъм постепенно е изместен от разочарование и огорчение.  \n  \nЗвездният каст включва и едни от най-обичаните родни актьори като Васил Михайлов, Юлиан Вергов, Захари Бахаров, Герасим Георгиев-Геро и Малин Кръстев. Епизодични роли имат също Димитър Рачков, Стефан Денолюбов и Параскева Джукелова, а в четата на Димитър Общи се отличават Христо Петков (като Тодор Шумненеца), Кирил Ефремов (като Петко Страшника), Благовест Благоев (Наш Тотко), Станислав Ганчев (като Пейо Бръмбара), Румен Гавазанов (като Георги Чумата), Антонио Димитриевски (като Григор Стойневски Македонеца), Ивайло Димитров (като Стефан Жълъда), Владимир Михайлов (Симо Влаха) и Веселин Анчев (Велчо Шунтов). \n  \nДопълнителна информация: \n  \nАвтори на сценария са Виктор Божинов и Нели Димитрова („Love.net”). Диалозите са дело на Милен Русков. Продуцент е Иван Дойков (СЪРПЕНТАЙН), в чието портфолио също влиза сериалът \"Под прикритие\", както и най–гледаният български игрален филм \"Мисия Лондон\". Копродуценти на филма са Оксана Шаламанова (“ОЛ СТАРС ИН”), БЪЛГАРСКА НАЦИОНАЛНА ТЕЛЕВИЗИЯ, Нина Алтъпармакова (“БУЛФИЛМ”), филмово студио “Ню Бояна”/”Nu Boyana”, Николай Ишков (“АВАНСЦЕНА”) и Дрийм Фактори (Македония). \nПроектът се реализира и с финансовото съдействие на ИА „Национален Филмов Център“, програма Евроимаж и е подкрепен от Столична община в лицето на кмета Йорданка Фандъкова и Комисията по култура и медии към 43-то Народно събрание. \nОфициален трейлър: \n \n", "date": "2017.10.23", "title": "Екипът на „Възвишение“ тръгва из България с предпремиерни прожекции"}
