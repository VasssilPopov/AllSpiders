{"url": "https://www.blitz.bg/analizi-i-komentari/solomon-pasi-i-stanimir-ilchev-s-goreshch-komentar-za-tsarya-na-rozhdeniya-mu-den_news521832.html", "text": "Царят преобърна политическата картина у нас. Това мнение изказаха пред камерите на bTV, в предаването \"Тази сутрин\" Соломон Паси и Станимир Илчев.\nТе коментираха темата за днешния 80-годишен юбилей, който празнува Симеон Сакскобургготски. \"Благодарение на него българите вече могат да пътуват в цяла Европа и да работят. Европейсците могат да работят и да почиват у нас. Влязохме в НАТО. Аз се познавам с царя от 1992 година. Той още тогава прегърна евроатлантическата кауза и ме спечели. Той си извоюва трайно място в историята на България\", категоричен беше Паси. \n\"По време на цялото си изгнание царят е живял с чувството на историзъм. Той винаги е бил радетел на идеята да се забравят отминалите събития, за да може нацията да върви напред. Той е имал много трудно детство. Крият от него, че баща му е починал. Крият, че чичо му е застрелян. Когато се качва на гарата в Казичане, за да замине в изгнание, е бил сигурен, че войниците ще ги застрелят в гръб. При всички тези събития се чудя как може да загърби всичко и да работи само за доброто на България\", допълни Илчев. \n \n", "date": "2017.06.16", "title": "Соломон Паси и Станимир Илчев с горещ коментар за Царя на рождения му ден!"}
{"url": "https://www.blitz.bg/politika/deputati-pitat-ministri-otgovaryat-na-28-vprosa_news521822.html", "text": "По време на петъчния парламентарен контрол министърът на туризма Николина Ангелкова ще отговаря на депутатски въпрос относно мерките за осигуряване на охраната и безопасността на туристите по Черноморието. Това се посочва в програмата за работа на Народното събрание.\nОбщо 9 са министрите, които ще отговарят на питания на депутати. Министърът на културата Боил Банов ще отговоря на въпрос относно финализирането на проекта на Национална стратегия за развитие на културата. \nКъм министъра на регионалното развитие и благоустройството Николай Нанков е зададен въпрос за строителство на втори Дунав мост при Русе и отваряне на два сухопътни пропусквателни пункта. \nНа въпроси на депутати ще отговарят и вицепремиерът Томислав Дончев, министърът на правосъдието Цецка Цачева, министърът на енергетиката Теменужка Петкова, министърът на икономиката Емил Караниколов, както и образователният министър Красимир Вълчев и вътрешният министър Валентин Радев. \n", "date": "2017.06.16", "title": "Депутати питат, министри отговарят на 28 въпроса"}
{"url": "https://www.blitz.bg/politika/dnes-v-granitna-zala-na-ms-shche-se-provede-mnogo-vazhna-sreshcha-svikana-ot-boyko-borisov_news521818.html", "text": "Днес, от 10.30 часа, в Гранитна зала на Министерския съвет министър-председателят Бойко Борисов свиква работна среща с представители на местната власт, държавните институции и браншови организации, на която ще бъдат обсъдени мерките за намаляване на административната тежест и облекчаване на режимите за работа с гражданите. Това съобщиха от Правителствената информационна служба.\nОт страна на правителството участие ще вземат още вицепремиерът Томислав Дончев, министърът на правосъдието Цецка Цачева, министърът на регионалното развитие и благоустройството Николай Нанков, заместник-министърът на финансите Кирил Ананиев. \nВ срещата ще участват кметове и представители на Националното сдружение на общините в България, представители на Агенцията по вписванията, Агенцията по геодезия, картография и кадастър, Камарата на архитектите, Нотариалната камара, Висшия адвокатски съвет и Държавната агенция по електронно управление.  \n", "date": "2017.06.16", "title": "Днес в Гранитна зала на МС ще се проведе много важна среща, свикана от Бойко Борисов"}
{"url": "https://www.blitz.bg/politika/prvo-v-blits-moskovski-ss-strakhotna-novina-za-bdzh_news521957.html", "text": "\nЕвропейската комисия одобри мерките на България в помощ на БДЖ. Това оповести преди минути транспортният министър Ивайло Московски през социалните мрежи. \n\"Брюксел констатира, че мерките не нарушават правилата на Европейския съюз за държавните помощи. Това стана ясно днес от полученото официално съобщение от Комисията. Един от основните приоритети за мен и моя екип е оздравяването на Холдинг „БДЖ“ ЕАД. И се радвам, че получихме така очакваното одобрение, за да подпомогнем дружеството с пари от държавния бюджет\", посочи Московски, който е на среща на високо равнище в Малта. \n", "date": "2017.06.16", "title": "Първо в БЛИЦ! Московски със страхотна новина за БДЖ!"}
{"url": "https://www.blitz.bg/politika/ministr-radev-s-vazhni-novini-svrzani-s-islyamska-drzhava-i-gdbop_news521888.html", "text": "Към момента ГДБОП не е установила интернет сайтове, свързани с „Ислямска държава” . Това заяви от парламентарната трибуна министърът на вътрешните работи Валентин Радев, в отговор на въпрос от народния представител Миглена Александрова относно воденето на хибридна война у нас от терористични групировки, предаде агенция „Фокус”.\n „Министър Радев напомни, че основните социални мрежи сами поддържат политика по прихващане на незаконно съдържание. \nПо думите му на европейско ниво е създадено и звено, което се грижи за прихващане, наблюдение, намаляване и прекратяване на екстремното съдържание и материали с насилие в интернет. \n„За последната една година от това звено са идентифицирали над 11 000 съобщения и около онлайн платформи на 8 различни езика. Няма такава платформа за България”, обясни Радев. По думите му в ГДБОП преимуществено работи специализиран орган за обезпечаване на киберсигурността, а тя е залегнала и като една от основните цели в дейността на МВР за 2017 г.  \n \n \n", "date": "2017.06.16", "title": "Министър Радев с важни новини, свързани с \"Ислямска държава\" и ГДБОП"}
{"url": "https://www.blitz.bg/politika/gerb-predstavi-predlozheniyata-si-za-chlenove-na-vss-ot-parlamentarnata-kvota-koi-sa-te_news521874.html", "text": "На брифинг в Народното събрание групата на ГЕРБ представи своите предложения за членове на Висшия съдебен съвет (ВСС) от парламентарната квота. Кандидатурите бяха представени и аргументирани от председателя на Правната комисия Даниал Кирилов.\nЗа членове на Съдийската колегия на ВСС предлагат Боян Магдалинчев – заместник-председател и ръководител на Втора колегия на Върховния административен съд и Вероника Имова – съдия във Върховния касационен съд. За членове на Прокурорската колегия са предложени прокурор Калина Кючукова – административен ръководител на Окръжна прокуратура – Бургас и прокурор Гергана Мутафова – ръководител на Районна прокуратура – Асеновград.  \n„Припомняме, че преди няколко дни нашият колеги, народният представител Георги Марков внесе кандидатурата на Мирослав Джеров. Неговите книжа и документи са качени на сайта. Видима са за всички. Ние подкрепяме и кандидатурата, предложена от Георги Марков”, заяви Данаил Кирилов, цитиран от \"Фокус\".  \n„В резултат на обсъждане, селекция, коментари и анализи смятаме, че сме подбрали юристи с безупречна репутация и огромен професионален опит”, аргументира се Кирилов. Той обяви, че ако те бъдат избрани, ще допринесат за развитието на този орган. \n", "date": "2017.06.16", "title": "ГЕРБ представи предложенията си за членове на ВСС от парламентарната квота, кои са те..."}
{"url": "https://www.blitz.bg/politika/ninova-obyavi-krayna-myarka-byudzhetnite-sredstva-se-razpredelyat-v-parlamenta-vnasyame-zhalba-v-konstitutsionniya-sd_news521887.html", "text": "БСП внася в Конституционния съд жалба за отмяна на член в Закона за публичните финанси. Това обяви лидерът на партията Корнелия Нинова.\n„Вторият акт, който предприемаме след исканата актуализация на бюджета е жалба до Конституционния съд. Събрали сме подписи. От БСП предприемаме крайната мярка и искаме отмяна на този член от Закона за публичните финанси, който се прие и дава възможност да изопачавате бюджетната и финансова политика на страната в тясно партиен, користен и лобистки интерес”, подчерта Нинова, цитирана от БГНЕС.  \n„ГЕРБ и „Обединени патриоти” подготвят бюджета за 2018 година и затова още от сега искам да поставим няколко въпроса - държавният бюджет не е счетоводство с приходи и разходи, а най-висшата форма на правене на политика. Умишлено занижавате приходната част, за да се реализират излишъци по две причини - първата е пиарска и я оставяме настрана, да се похвалите, че имате излишъци. Втората обаче е важна и обръщам внимание на нея - този излишък се разпределя, не както е определила Конституцията през държавния бюджет, а еднолично с решение на премиера и постановление на МС”, заяви Корнелия Нинова.  \n\"Не сме против да се финансират общините, които не са дофинансирани. Против сме начина, по който го правите, вместо да внесете актуализация на бюджета и в парламента да решим как се финансират общините, го правите еднолично и то по политически начин, предимно към общини, поощрявани от ГЕРБ“, коментира лидерът на БСП. Според Нинова правителството задържа за себе си парите и правата, а прехвърля на общините само задълженията, без да ги осигури. Големите общини ще се справят, но средните и малките не успяват и трупат задължения. „Министрите ви оказват безпрецедентен незаконен натиск върху кметове. Казвате им, че ако не се включат във ВиК асоциациите ще им спрете финансирането по оперативни програми. На какво основание ще направите това? \nНастояваме за актуализация на бюджета в тази зала, това е парламентарна република и бюджетните средства се разпределят в парламента, а не субективно от един човек, не сме премиерска република“, каза още Нинова.  \n \n", "date": "2017.06.16", "title": "Нинова обяви крайна мярка: Бюджетните средства се разпределят в парламента, внасяме жалба в Конституционния съд"}
{"url": "https://www.blitz.bg/analizi-i-komentari/arabistt-chukov-prognozira-nov-tip-otnosheniya-v-blizkiya-iztok_news521845.html", "text": "Кризата в Персийския залив няма да се задълбочи, догодина вероятно ще станем свидетели на нов тип отношения в Близкия Изток. Това каза арабистът проф. Владимир Чуков, цитиран от \"Фокус\".\nПо думите му след включването на Турция с опити за разрешаване на кризата, са били изразени доста оптимистични срокове за слагане на край на напрежението в залива и въпреки че те изглеждат по-скоро пожелателни, отколкото реалистични, вече са налице първите признаци ситуацията да се стабилизира. “Желанието на Турция да се прояви и реализира като един силно пилотиращ, посреднически фактор, е провокирано от идеята да вдигне своята тежест в конкретния случай. Вероятно ще се търси точна страна от групата на страните от Персийския залив, тоест Кувейт. \nПодобен тип контакти, както се вижда и турският външен министър Мевлют Чавушоглу беше на посещение в Доха и в Кувейт, очаква се да посети и Саудитска Арабия, дават индикация за някакво желание за разрешаване на кризата“, обясни проф. Чуков. \nеТой обърна внимание, че намесата на САЩ в конфликтната зона на Персийския залив е по-скоро двойствена. По думите му изолацията, която беше наложена на Катар, е продължение на американската политика за изолация на основния противник Иран, който ще остане такъв и занапред. На фона на това няма перспективи кризата да се задълбочи, показателно за което е и сключената сделка между САЩ и Катар. \n", "date": "2017.06.16", "title": "Арабистът Чуков прогнозира нов тип отношения в Близкия изток"}
{"url": "https://www.blitz.bg/politika/borisov-kategorichen-ne-iskame-grazhdanite-da-si-ogorchavat-zhivota-s-redene-na-gishe-sled-gishe_news521873.html", "text": "Когато има административна тежест или хората си загубят дни за един документ, всичко това създава усещане и за тревожност, и за корупция, и за напрежение в обществото. Това каза министър-председателят Бойко Борисов по време на работна среща с представители на местната власт, държавните институции и браншови организации, на която се обсъждат мерките за намаляване на административната тежест и облекчаване на режимите за работа с гражданите, информира „Фокус“.\n„Искаме да поставим гражданите и бизнеса в положение да не се реди гише след гише, да си огорчава с дни живота. Хората трудно правят разлика на опашката и когато има административна тежест или си загубят дни да си извадят един документ, всичко това създава усещане и за тревожност, и за корупция, и за напрежение в обществото. \nНадали има някой политик, който това да не го е поставял във фокуса на своето предизборно говорене. Искам да положим цялата си воля това да се случи. Нито имаме месеци, нито години. Нито имаме време за анализи. \nПрекрасно всички знаят къде са местата, в които се формират опашките и най-голямо напрежение“, коментира Борисов. \nПо думите му там, където е необходимо, ще се вложат средства. „Въпросът е с общините да постигнем такъв синхрон, че навсякъде това да се получи“, каза още премиерът. \n", "date": "2017.06.16", "title": "Борисов категоричен: Не искаме гражданите да си огорчават живота с редене на гише след гише"}
{"url": "https://www.blitz.bg/politika/gerb-poiska-ostavkata-na-plamen-uzunov-i-obvini-prezidenta-v-dvoen-standart_news521870.html", "text": "ГЕРБ поиска оставката на президентския съветник Пламен Узунов. В декларация от парламентарната трибуна от ГЕРБ поискаха оставката на Узунов заради негови снимки в хитлеристка униформа от новогодишен купон през 2008-ма. Народният представител Тома Биков обвини президента Румен Радев в налагане на двойни стандарти по темата.\n\"След случая с Пламен Узунов и вялата реакция на БСП и президентът Радев вече имаме двоен стандарт. Според този двоен стандарт към приближените до БСП и президента ще се проявява разбиране, ако са се шегували с хитлеристки символи. А за всички останали няма да се правят компромиси\", заяви Биков, цитиран от Дарик. \nТой добави още, че: \"Това е завръщане на максимата от социализма според, която всички сме равни, но някои са по-равни. Особено тези, които са приятели на президента. Тук въпросът не опира до личността и оставката на президентския съветник Пламен Узунов, а до принципа да можеш да видиш гредата в собственото си око, преди да посочиш сламката в окото на другия.\" \nДо скандал с името на Узунов се стигна след като изтекоха негови снимки, на които е маскиран като Хитлер. \n \n", "date": "2017.06.16", "title": "ГЕРБ поиска оставката на Пламен Узунов и обвини президента в двоен стандарт"}
{"url": "https://www.blitz.bg/politika/donchev-tempt-na-izpolzvaneto-na-evropeyskite-pari-tryabva-da-bde-brz-uskoren-i-ravnomeren_news521857.html", "text": "Договорените средства към края на миналата седмица достигнаха 37,5% от бюджета на програмите, съфинансирани от европейските структурни и инвестиционни фондове. Реално изплатените средства са над 10%. Това каза вицепремиерът Томислав Дончев по време на парламентарния контрол в отговор на въпрос относно темповете на усвояване на средства по еврофондовете за периода 2014 - 2020, предаде „Фокус“.\n„Ако погледнем програмите от структурните фондове и инвестиционния фонд, договореното е 42,6% от бюджета на програмите. Реално изплатените средства са 9.96%“, обясни той и допълни, че за Програмата за развитие на селските райони договореното е 23.6%, а платеното 11.9%. „Обявени са над 190 процедури на стойност над 12 млрд. лева, сключените договори с бенефициентите са 3 500 на стойност 8.322 млрд. лева“, посочи Томислав Дончев. \n„Програмният период не е преполовен, той продължава до 2023 година. Можем да кажем, че от него е минала 1/3“, коментира вицепремиерът. „Съгласен съм с констатацията, че темпът на използването на европейските пари трябва да бъде бърз, ускорен и равномерен и че те са изключително важни за българската икономика без да са нейния фундамент“, обясни той. \n„Отговор на въпроса каква част от тези средства са влезли в българската икономика е всички“, заяви Томислав Дончев. „Доста по-сложен е въпросът какъв е ефектът на тези пари върху икономиката, това е обект на сложен иконометричен анализ“, каза още вицепремиерът.\n", "date": "2017.06.16", "title": "Дончев: Темпът на използването на европейските пари трябва да бъде бърз, ускорен и равномерен"}
{"url": "https://www.blitz.bg/politika/tsacheva-posochi-kakva-e-blgarskata-pozitsiya-za-szdavaneto-na-evropeyska-prokuratura_news521868.html", "text": "България има ясна и категорична позиция в подкрепа на необходимостта от създаване на такава институция. Това заяви от парламентарната трибуна министърът на правосъдието Цецка Цачева, в отговор на въпрос от народния представител Миглена Александрова, относно конкретни действия на България за структурирането и започване на работа на Европейската прокуратура.\n„Гражданите на ЕС имат необходимост от това в случаите, в което е доказано, че европейски средства не се разходват по предвидения начин. Когато се злоупотребява с тях, е необходимо да се реализира ефективно наказателно преследване”, подчерта Цачева и обясни, че такава институция ще спомогне за разкриването на престъпления, които засягат финансовата стабилност на ЕС. \n„На последния Съвет по правосъдие, който се състоя в Люксембург, министрите на правосъдието подкрепихме създаването на този регламент, приехме регламента”, коментира правосъдният министър. Цецка Цачева поясни, че това ще бъде и сред темите на нашето председателство на Съвета на ЕС. \n", "date": "2017.06.16", "title": "Цачева посочи каква е българската позиция за създаването на Европейска прокуратура"}
{"url": "https://www.blitz.bg/politika/tomislav-donchev-obyavi-svidetelstvo-za-sdimost-mozhe-da-otpadne-sled-nyakolko-sedmitsi_news521896.html", "text": "Свидетелство за съдимост може да отпадне след няколко седмици, ако не са необходими допълнителни нормативни промени. Това каза вицепремиерът Томислав Дончев след работната среща с представители на местната власт, държавните институции и браншови организации, на която се обсъдиха мерките за намаляване на административната тежест и облекчаване на режимите за работа с гражданите, предаде „Фокус“.\n „Има консенсусна съпротива. Оказа се, че има режими, които могат да отпаднат, но не са отпаднали, защото и дадената администрация губи власт. Когато издаваш документ, си силен. Губиш приходи. Приходите от такси са много съществени за администрациите. \nКогато имаш достъп по електронен път, трябва да бъдат съкратени служители. Това е една от причините за тихата консенсусна съпротива“, допълни Дончев. \nПо думите му ще се използват инструментите на административната и законова принуда. „Десетки режими могат да отпаднат, базирайки се вътрешно ведомствена справка по електронен път. Всички са еднакво виновни“, каза още вицепремиерът.\n", "date": "2017.06.16", "title": "Томислав Дончев обяви: Свидетелство за съдимост може да отпадне след няколко седмици"}
{"url": "https://www.blitz.bg/layfstayl/ptuvane/sled-sreshchata-v-ms-po-problemite-s-byurokratsiyata-prekrasna-novina-za-vsichki-shofori-pokupkata-na-kola-shche-stava-izklyuchitelno-lesno_news521884.html", "text": "Край на опашките пред КАТ и пренасянето на документи между институциите при покупка на автомобил. Това стана ясно по време на работна среща в министерския съвет за облекчаване на бюрокрацията.\nДо две-три седмици трябва да е готов софтуер, който ще позволи покупката на кола да става само с ходене при нотариус. \n„Хората и бизнеса губят дни да извадят документи и като им се искат непрекъснато документи да ги повтарят това води до тревожност в обществото и усещане за корупция”, коментира премиерът Бойко Борисов. \nНе искам анализи - всички знаят къде са местата където има опашки и напрежение, добави той.\n", "date": "2017.06.16", "title": "След срещата в МС по проблемите с бюрокрацията: Прекрасна новина за всички шофьори, покупката на кола ще става изключително лесно!"}
{"url": "https://www.blitz.bg/obshtestvo/energetikata-na-mushka-v-ns-bsp-poiska-debat_news521904.html", "text": "От БСП внесоха подписи за дебат в парламента за политиката на енергийното министерство за гарантиране на електроенергийната сигурност. Депутатът от БСП Таско Ерменков настоя, че темата надхвърля едно парламентарно питане и затова официално внася предложение за разискване, което ще се проведе на следващия парламентарен контрол, пише dnes.bg.\n\"Трябва да развием дългосрочна енергийна стратегия. Но се надявам да мислим всички заедно. Това е въпрос, който не може да се реши в рамките на един мандат\", призова на свой ред ресорният министър по време на петъчния парламентарен контрол. \nТаско Ерменков допълни, че има области, които са от национално значение като енергийната сигурност. \n  \n\"Енергетиката не е ресторант за бързо хранене, решенията, които се взимат днес, имат своите резултати след десетилетия. Утре България няма да има базови мощности и ще се превърне в газовия апандисит на Европа, който може лесно да бъде изрязан. Знаем, че имаме непреодолими политически различия, но има и области от национално значение\", настоя соцдепутатът.\n", "date": "2017.06.16", "title": "Енергетиката на мушка в НС, БСП поиска дебат"}
{"url": "https://www.blitz.bg/obshtestvo/zadava-se-skandal-izvesten-deputat-ot-bsp-prekhvrli-fabrikata-si-na-marshalskite-ostrovi_news521928.html", "text": "От няколко седмици фабриката на известния бизнесмен и настоящ депутат от БСП  Валентин Ламбев е с прехвърлени капитали на Маршалските острови.\nСделката е описана и в Търговския регистър. Всичко това става буквално дни след като Ламбев влезе в Народното събрание, научи БЛИЦ. \n  \n„АДЛЪР ТРЕЙДИНГ КО” е чуждестранното юридическо лице, което вече е собственик на капитала, а регистрацията на фирмата е в известната офшорна зона- Маршалски острови. В Търговския регистър е посочена и сумата на внесения капитал, който е в размер на 218 000 лв. Така на практика Валентин Ламбев вече не е собственик на „ЕКОПЛОД-БГ” от 26 април. Оказа се, че Ламбев е прехвърлил и друго свое дружество на същата офшорка в Маршалските острови.  Става въпрос за „ЕКОПЛОД ОРГАНИК” с капитал 2 768 842 , която вече е собственост на „АДЛЪР ТРЕЙДИНГ КО”. Тази сделка е осъществена на 10 май. \nВсичко това на практика означава, че Валентин Ламбев няма да внася и стотинка за данъци в държавната хазна, нещо повече, той ще се ползва от привилегията на нулевия данък в прочутата офшорна зона на Маршалските острови. Няма и съмнение обаче, че Ламбев продължава да дърпа конците на бизнеса си и прехвърлянето на активите е фиктивно. За да спази изискванията на закона и да не бъде в конфликт на интереси, Ламбев е назначил за управител на фирмите си в България собствената си съпруга - Свилена Ламбева. \nДо тук провиненията на Ламбев са само морални, ясно е, че схемите са направени за пари и всеки сам може да си отговори до колко е етично един народен представител да бяга от данъчно облагане в държавата, за която се предполага, че милее и работи. Валентин Ламбев обаче е допуснал съществена грешка при уреждане на бизнеса си и осигуряването на предполагаемия данъчен рай. \nИмето му е вписано като официален пълномощник на чуждестранното юридическо лице „АДЛЪР ТРЕЙДИНГ КО”. Което означава, че Ламбев отговаря пряко за фабриката във Велико Търново и управлява целия бизнес. Така народният представител изпълнява функциите на управител, и то на територията на България, влизайки в противоречие със собствената си декларация, в която е заявил, че не заема ръководни позиции. \nФабриката на доскорошния председател на червените в старата столица е една от успешните в региона. Производството й е насочено в пакетиране и замразяване на плодове, които имат пазар за доста държави в Европа, особено в Германия. \n  \n \n", "date": "2017.06.16", "title": "Задава се скандал! Известен депутат от БСП прехвърли фабриката си на Маршалските острови"}
{"url": "https://www.blitz.bg/obshtestvo/sheft-na-vks-i-marionetka-na-kup-oligarsi-lozan-panov-skri-imaneto-si_news521909.html", "text": "Шефът на ВКС и марионетка на куп олигарси с повдигнати обвинения, които опитват да овладеят Темида, за да се отърват от правосъдието, Лозан Панов, не е подал декларация за имуществото си пред Сметната палата. Институцията публикува днес обявеното от властта имане, включващото имуществото на депутати, министри, кметове, шефове на държавни агенции и комисии, и магистрати.\nВ списъка с представителите на съдебната власт, които са „забравили“ да оповестят с какво разполагат фигурира единствено името на съдия номер 1, пише \"Монитор\". \nПо закон Сметната палата трябва да уведоми за този факт ДАНС и НАП, а данъчните от своя страна да стартират съответната проверка. Отделно Панов трябва да отнесе глоба от 1000 лв. до 1500 лв. \nВицепремиерът и външен министър Екатерина Захариева от своя страна може да се похвали с доста имоти. Тя е закупила три апартамента и една къща в София, както и вила в Кокаляне и дори терен от 7 декара в Гърция, за който е броила 105 бона. С нея може да се мери единствено вече бившият служебен премиер Огнян Герджиков, който заедно със съпругата си разполага с цели пет апартамента в столицата и още един в Ченоморец, както и с над половин милиона лева на влог. \nСред най-заможните във властта пък остава бившият културен министър и настоящ шеф на ресорната комисия в НС Вежди Рашидов. Той е успял да спаси авоарите си във фалираната от банкера беглец Цветан Василев КТБ чрез цесия от която вече разполага с над 2 млн. лв. на влог. Отделно е сключил договр за още една такава, по който трябва да си прибере още 460 бона, става ясно от неговата декларация. \nПрезидентът Румен Радев далеч не може да се похвали с подобно имане. Освен скромните 8 бона, с които разполага, той има един апартамент в София, както и автомобил Ситроен C5, с който се е сдобил през 2014 година срещу 3300 лв.\n", "date": "2017.06.16", "title": "Шефът на ВКС и марионетка на куп олигарси Лозан Панов скри имането си"}
{"url": "https://www.blitz.bg/politika/prvo-v-blits-elena-yoncheva-izdebna-ministr-radev-v-kuloarite-i-snimki_news521892.html", "text": "Още в мига, щом видя министър Валентин Радев извън парламентарната зала, депутатката от БСП Елена Йончева се втурна незабавно към началника на силовото ведомство, предаде репортер на БЛИЦ.\nДумите й вероятно са свързани с нередностите в изграждането на оградата по границата - тема, която журналистката неведнъж повдига. Точно заради съоръжението Валери Симеонов дори подаде сигнал срещу Йончева, понеже според него тя е изнесла класифицирана и поверителна информация относно състоянието на съоръжението и по-точно това на охранителните камери. \n \n \n„Говорихме си с госпожа Йончева, че има комисия и заседанието й е отложено. Тя отново ме накара да гледам доклада на министерски съвет. Няма забележка за изграденото съоръжение. Проверката е постановена да бъде направена от господин Герджиков. Говорихме си с нея да ходим на границата, но ми е натоварен графика и има шанс тя да отиде сама до там”, каза министър Радев в кулоарите на парламента след срещата с Елена Йончева. \n \n \n \n  \n \n \n Никол ИВАНОВА, БЛИЦ \n", "date": "2017.06.16", "title": "Първо в БЛИЦ! Елена Йончева издебна министър Радев в кулоарите и... (СНИМКИ)"}
{"url": "https://www.blitz.bg/ikonomika/khampartsumyan-otseni-sstoyanieto-na-bankovata-sistema-u-nas-s-edna-vazhna-duma_news521842.html", "text": "\"Не мога да съм в главата на президента Румен Радев, но съм за разсекретяването на стенограмите за КТБ, защото има обществен интерес\". Това каза Левон Хампарцумян по БНТ за публикуването на първия документ от заседанието на лидерите на парламентарно представените политически партии в 42-то Народно събрание и част от министрите в тогавашното правителство, която се проведе на „Дондуков“ 2 на 29.06.2014 г. при Росен Плевнелиев.\n\"От изнесените данни няма печеливши и губещи, но хубаво е да знаем какво се случва\", каза още гостът в студиото. \n\"Няма нужда да знаем цялата истина за КТБ. Ние трябва да знаем защо имунните системи на държавата не сработили и не са предотвратили този крах. Имаме достатъчно независими една от друга институции: БНБ, Комисията за финансов надзор, прокуратура и други, които са могли да предотвратят фалита\", коментара банкерът. \n\"Като системно ниво ние се самоспасихме преди три години и сега банковата система е стабилна. Има ръст на кредитирането, което е добре\", коментира Хампарцумян. \"Сега сме на нивото на \"некриза\", посочи още той. \n \n", "date": "2017.06.16", "title": "Хампарцумян оцени състоянието на банковата система у нас с една важна дума"}
{"url": "https://www.blitz.bg/obshtestvo/provokatsiya-sreshchu-dzhambazki-v-efir-viktor-nikolaev-domkna-stlba-da-preskacha-ogradata-na-granitsata-kato-migrantite-snimka_news521839.html", "text": "Ако искате, ще направим експеримент как се минава българската граница със стълба. Опитайте се да минете и вижте дали ще можете. Това заяви в ефира на \"Здравей, България\" евродепутатът Ангел Джамбазки, след като в студиото на сутрешния блок водещият Виктор Николаев донесе стълба и запита иронично \"С това се минава границата, нали?\".\nВъпросът и стълбата са по повод на разкритието, че катастрофиралите мигранти на магистрала \"Тракия\"  \n\"Непреодолима ограда принципно няма. След като хора прескачат загражденията между САЩ и Мексико или Израел и Палестина, е ясно, че и нашата ще бъде прескачана. Това съоръжение в комбинация с жива сила и техника, трябва да пази нашата граница\", каза Джамбазки и добави, че според него Ердоган няма как да пуска мигранти у нас, защото повечето бежанци в Турция искат да седят там и да се върнат в Сирия при първа възможност, а влизане в Европа не е част от целите им. \n\"Срещата между Борисов и Ердоган не беше излишна\", каза евродепутатът. \n\"Трябва да имаме нормална държава и да можем да се защитаваме сами. Може да се случи всичко и ние трябва да сме подготвени\", каза още Джамбазки.  \n \n \n", "date": "2017.06.16", "title": "Провокация срещу Джамбазки в ефир! Виктор Николаев домъкна стълба да прескача оградата на границата като мигрантите! (СНИМКА)"}
{"url": "https://www.blitz.bg/obshtestvo/prvata-dama-blesna-v-byal-toalet-na-rozhdeniya-den-na-tsarya-snimka_news522041.html", "text": "Деси Радева, съпругата на президента Румен Радев се появи в ослепително бял тоалет на рождения ден на Симеон Сакскобурггодски.\nВъв видимо добро настроение Царят ги посрещна и дори се снима с тях за спомен. Първата дама бе допълнила тоалета си от нежен панталон и раздвижен елек без ръкави с изящно бижу на врата.  \nБившият премиер Симеон Сакскобургготски посреща гости от цяла Европа по случай своя 80-годишен юбилей. Той празнува рождения си ден в двореца “Врана”, а на събитието бяха поканени и представители на държавната и местна власт. На юбилея си Симеон Сакскобургготски бе поканил и членове на кралски фамилии от цяла Европа. \n", "date": "2017.06.16", "title": "Първата дама блесна в бял тоалет на рождения ден на Царя (СНИМКА)"}
{"url": "https://www.blitz.bg/politika/kmett-na-plovdiv-si-kupi-motor-za-8500-leva-negov-zamestnik-apartament-za-110-000-evro_news521973.html", "text": "\n Политиците декларираха парите и имотите си, а Сметната палата ги изкара на своя сайт. Проверка показва, че за последната година пловдивските властимащи могат да се похвалят със солидни придобивки, съобщава \"Трафик\". \n Най-любопитна е тази на кмета Иван Тотев. За последната година той се е сдобил с мотор – Ямаха, за който е платил 8500 лева.  През последните 12 месеца в семейството на градоначалника са постъпили и 14 000 лева обезщетения от застрахователи заради запалената кола на съпругата му.  Иначе наличните парични средства на Тотев са 7686 лева. \n Най-сериозната придобивка сред пловдивските власти е на зам.-кмета по образование Стефан Стоянов. Той си е купил апартамент от 198 кв.м под тепетата, чиято стойност е 110 000 евро. Средствата за жилището си той е набавил от спестявания, както и от кредит. \n Ново жилище има и зам.-кметът по строителство Димитър Кацарски. Той се шири в къща в центъра на Пловдив,чиято разгъната площ е 320 кв.м. \n Най-сериозни суми във влогове пък има новия зам.-кмет по култура Александър Държиков. Той е декларирал 93 000 лева пред Сметната палата налични финансови ресурси. Заместникът на Тотев по сигурност Георги Маринов пък е придобил вила в Куклен, за която е платил 50 000 лева.  Човекът, който отговаря за транспорта – Златин Велев е декларирал по-малко от 4000 лева налични финансови средства. \n Областният управител Здравко Димитров е подал уведомление, че през последната година няма промяна в благосъстоянието му. \n", "date": "2017.06.16", "title": "Кметът на Пловдив си купи мотор за 8500 лева, негов заместник апартамент за 110 000 евро"}
{"url": "https://www.blitz.bg/politika/tsvetanov-deputatite-ni-ot-burgas-preporchakha-kalina-chapknova-za-chlen-na-vss_news521949.html", "text": "Ръководителят на Окръжна прокуратура – Бургас Калина Чапкънова в петък бе номинирана за член на Висшия съдебен съвет (ВСС) от парламентарната група на ГЕРБ. Партията на Бойко Борисов издигна още четирима кандидати. Народното събрание трябва да излъчи общо 11 членове на бъдещия ВСС. Председателят на парламентарната група на ГЕРБ Цветан Цветанов коментира темата пред „Флагман”.\n - Г-н Цветанов, защо решихте да номинирате окръжния прокурор на Бургас Калина Чапкънова за член на Висшия съдебен съвет? \n- Членовете на Висшия съдебен съвет е необходимо да имат съответния опит, за да познават системата, и не всички да бъдат от София. Затова искахме да има представители и от други прокуратури в страната. Г-жа Чапкънова от наблюденията, които съм имал и аз навремето, и оценките, които са давани както от обществото, така и от съответните институции – тя е имала възможност да бъде окръжен прокурор на Бургас и да бъде избирана от два различни Висши съдебни съвета, което според мен е изключително висока оценка. А преките ми наблюдения са от съвместната ни работа, когато бях министър на вътрешните работи и разследването, което течеше от атентата в Сарафово. Тя беше човекът, който неотложно, с пряк личен ангажимент за прецизността по разследването – знаете, че в момента има внесен и обвинителен акт, който предстои да започне и като съдебен процес. Така че тя има необходимия опит и аз съм убеден, че такива хора, с подобни качества, трябва да бъдат част от Висшия съдебен съвет. Надявам се, че и всички, които ще бъдат избрани за членове, не само от парламентарната квота, но и от системите на прокуратурата и съда, ще бъдат достойни кандидатури. - Любопитно е откъде дойде предложението. Кой ви я препоръча? \n- По принцип ние разговаряхме с нашите колеги – народни представители и между другото бяха доста разглежданите кандидатури. И примерно колегите от Бургас казаха, че когато се разглеждат кандидатурите, е хубаво да бъде разгледана и кандидатурата на г-жа Чапкънова, защото и те като част от живеещите на територията на Бургаска област имаха добри коментари по нейните качества и по това, което е като оценка от обществото. - Г-н премиерът дали е одобрил кандидатите като цяло? \n- Мога ли да ви кажа нещо? В интерес на истината не е проявявал интерес и не се е интересувал за кандидатурите. \n \n", "date": "2017.06.16", "title": "Цветанов: Депутатите ни от Бургас препоръчаха Калина Чапкънова за член на ВСС"}
{"url": "https://www.blitz.bg/obshtestvo/krib-aikb-i-bsk-izrazyavame-trevoga-ot-vzmozhnostta-na-lavinoobrazna-zloupotreba-s-referenduma-v-trn_news521976.html", "text": "\n", "date": "2017.06.16", "title": "КРИБ, АИКБ и БСК: Изразяваме тревога от възможността на лавинообразна злоупотреба с референдума в Трън"}
{"url": "https://www.blitz.bg/politika/sotsdeputat-iska-cheren-spisk-na-firmite-koito-ni-probutvat-vredni-khrani_news521998.html", "text": "\n - Г-н Георгиев, накъде се накланят везните след днешното обществено обсъждане по темата за киселото мляко и стандартите? \n - Според мен везните вече са в полза на хората. По всяка вероятност предложението за открита процедура или за промяна на БДС ще бъде оттеглено. Поне това е моето мнение, тъй като днес общественият натиск беше огромен срещу промяната на първата част от стандарта, а именно - опаковките, така че по мое мнение ще бъде оттеглено. Дори от Българския институт по стандартизация цитираха, че снощи е пристигнало от министерството на здравеопазването становище, което също категорично е против промяната на стандарта. \n Знаем, че на 8 юни Министерството на земеделието и храните също се обяви за промяната на стандарта, така че се надявам да отпадне. Аз днес бях в качеството си на народен представител, казах, че процесът не се политизира, напротив - аз съм дал клетва да се спазват законите, Конституцията и да работя в интерес на народа. Така че, не считам, че има политизиране на темата, а трябва да си защитим този уникален за България продукт - българско кисело мляко, с който сме известни в целия свят. - Киселото мляко е частен случай, но периодично експерти алармират за много нередности в храните и продуктите, които си купуваме от магазина - за хормони в меса, за палмови мазнини, за скрити от хората вредни съставки. В същото време медиите се страхуват да не бъдат санкционирани и не назовават марките за сирене, за кисело мляко, за другите храни, когато се установят нарушения. И така гражданите всеки път недоволстват, че няма как да се предпазят, след като не знаят кое не трябва да купуват, защото е рисково за здравето им? \n - Точно така. И в тази посока, на базата и на този казус, с промяната на стандарта на българското кисело мляко, ще се опитам да инициирам и да внеса промени точно в контрола на органите, които контролират храните. Аз ще дам за пример някои държави, които са приели изключително строги мерки за продукти от първа необходимост и там държавата е наложила строг контрол. И всеки, който наруши стандарта на тези стоки, бива жестоко административно наказан. И тези фирми се обявяват пред цялото общество. А ние тук какво правим? Точно в писмения въпрос, който зададох на министър Порожанов и в отговора, който получих, той ми казва, че са направени за 2016 г. общо 265 проби, от които само 71 проби за стандарта БДС 12:20 за българското кисело мляко. Аз очаквах, че тези 71 проби се правят седмично, месечно, а те са за цялата 2016 г. При положение, че в БАБХ работят много повече хора в цялата страна. В същото време знаем, че в детските градини, в училищата се дава кисело мляко. Да, там едно от изискванията е да бъде по стандарта, само че ние сигурни ли сме, че този контрол, на база на тези само 71 проверки за цяла България, се спазва.  \n Защо за горивата се прави на вход и изход на продукта такъв строг контрол? Все едно ние ядем или пием керосин. Там, като наруши някоя фирма, веднага й се казва името по телевизията, а тук с хранителните продукти и особено тези, които са от първа необходимост, като кисело мляко, хляб, другите млечни продукти, контролът е толкова занижен. \n - Контролът и да го има, името на фирмата не се оповестява. Това е някаква криворазбрана лоялност към бизнеса. \n - Точно така, а тук ми е даден като отговор от министър Порожанов, че са открити 6 фирми, които нарушават БДС стандарта за киселото мляко, но те не са цитирани. И аз сега допълнително трябва да отправя втори въпрос към министъра. \n - За сиренето имаше наскоро информация за вредни компоненти, които съдържа, според пробите, и отново марките бяха спестени. Каква е ползата всъщност за гражданите от работата на БАБХ, когато тя не ги предупреждава от коя храна да се пазят?! \n - Абсолютно съгласен съм и затова смятам, че Българският институт по стандартизация, който сега ми се струва, че застана в началото доста лобистки зад промяната на стандарта за киселото мляко, заедно с БАБХ, вместо да бъдат най-големият защитник за запазване на стандарта, те дават положително становище. Тоест, в този вид се обезмисля тази агенция. Защото тя не работи в интерес на хората - когато открие нарушител, веднага да излезе с черен списък и по медиите. А ние казваме - да, хванахме пет, десет нарушители и дотам. И хората отиват в магазина и казват - абе, има пет нарушители, ама кои са? И къде е тук ролята на държавата? \n - А гражданите се сърдят на медиите, че ние крием имената им. А ние не ги крием - те не ни се казват. Какво може да направи парламентът в тази посока? \n - Аз ще предложа да има регистър. Черен списък на фирмите - да се оповестяват! Министерството на земеделието или БАБХ, като хване нарушители за съответния ден, в рамките на същия ден да бъдат качени на сайта на агенцията, да имат задължение по медиите да ги съобщават. Само чрез такъв контрол, чрез такава публична атака можем да променим нещата. Но това законодателят трябва да го вмени - в наредби, в правилници, чрез нормативни промени, че те са задължени да оповестят нарушителите, а не да казват - да, имаме шест нарушители, но да не ги оповести. Обезмисля се самата проверка.  Законът, уредбата, правилниците трябва да бъдат първо в полза на гражданите. Тях ги слагаме най-отгоре и след това слагаме бизнеса и всички останали. Защото, като уморим хората, няма да има и бизнес, няма да има кой да купува.  Това е елемент и на националната сигурност. И тук много искам да се самосезира и ДАНС, и комисията за защита на потребителите. \n Защото, като не оповестим нарушителя, се нарушава правото на потребителите, здравето им и правото им на информация. Не стига, че са нарушители, а ние ги и крием тези нарушители и не им съобщаваме имената и фирмите. Като подготвя тези предложения, ще видим дали колегите народни представители ще ги подкрепят и ще се види кой стои зад това лобиране. Източник: Канал 3 \n", "date": "2017.06.16", "title": "Соцдепутат иска черен списък на фирмите, които ни пробутват вредни храни"}
{"url": "https://www.blitz.bg/ikonomika/prvo-v-blits-moskovski-s-izvnredna-i-dlgo-chakana-novina-ot-malta-za-bdzh_news521959.html", "text": "Транпспортният министър Ивайло Московски обяви от Малта какво предвиждат оздравителните мерки за БДЖ. Както БЛИЦ писа, Европейската комисия (ЕК) одобри мерките на България в помощ на БДЖ. Брюксел констатира, че мерките не нарушават правилата на Европейския съюз (ЕС) за държавните помощи. Това стана ясно днес от полученото официално съобщение от Комисията. Мерките ще позволят на дружеството да намали дълга си без да се нарушава неоправдано конкуренцията на единния пазар. Министър Ивайло Московски заяви, че това е една изключително добра новина за българските железници. „Един от основните приоритети за мен и моя екип бе оздравяването на Холдинг „БДЖ“ ЕАД. И се радвам, че получихме така очакваното одобрение, за да подпомогнем дружеството с пари от държавния бюджет“, каза Московски, който участва в заключителната сесия на Дигиталната асамблея, която се провежда във Валета, Малта.\nЕто какво разкри още Ивайло Московски във включване на живо във Фейсбук от Малта: \n\"Разбира се оттук нататък предстоят важни разговори с министъра на финансите, ще запознаем премиера със ситуацията и разчитаме да бъде осигурен този финансов ресурс. Но както сме заявявали за нас решението е през авансовото плащане за концесията на летище София. В процеса на нотификация са заложени всички параметри, които извън погасяването на дълговете дават възможността БДЖ да бъдат оздравени. Цялата концепция в бъдещето на железниците е в аргументите, дадени на ЕС. В рамките на края на лятото, есента може да започне и процедура за закупуване на нови влакове.\" \n  \nБългария представи план за преструктуриране на БДЖ, в който се съдържаха и мерки, които биха могли да предоставят икономическо предимство на БДЖ, и следователно биха могли да включват държавна помощ по смисъла на правилата на ЕС. По време на проучването ЕК се е съсредоточила върху опрощаването на някои дългове на БДЖ от страна на държавата. Така се стига до извода, че планираното опрощаване на тези дългове от 224 млн. лева е в съответствие с насоките от 2008 г. за държавната помощ за железопътни предприятия, защото задълженията са възникнали преди присъединяването на България към ЕС. ЕК посочва, че дълговете са пряко свързани с превозната дейност на БДЖ и възпрепятстват доброто финансово управление на дружеството. \nРазмерът им, който подлежи на опрощаване, е съразмерен, а държавната помощ не пречи на ефективната конкуренция на пазара. Комисията подчертава също така, че БДЖ е единственото дружество за железопътни пътнически превози в България и неговата дейност е от решаващо значение за свързаността и икономиката на страната. Изводът на Комисията е, че опрощаването на дълговете е необходимо и съразмерно и е в съответствие с правилата на ЕС за държавните помощи. \nЕК не открива проблем и при възстановяването на някои суми по ДДС, платен неоснователно от БДЖ върху компенсацията, получена от дружеството, за изпълнение на задължения за предоставяне на обществена услуга Според Брюксел дружеството по принцип не дължи ДДС и възстановяването му не предоставя на държавните железници конкурентно предимство на пазара. По повод погасяването на дълговете на БДЖ към Националната компания \"Железопътна инфраструктура\" (НКЖИ) проверката на ЕК е установила, че това не поражда опасения за конкуренцията, тъй като удължаването на срока и условията за погасяване съответстват на пазарните условия. \n \n", "date": "2017.06.16", "title": "Първо в БЛИЦ! Московски с извънредна и дълго чакана новина от Малта за БДЖ"}
{"url": "https://www.blitz.bg/politika/kmett-na-khitrino-kultov-normalno-e-da-sm-blizk-s-borisov-s-sheykha-na-katar-li-da-sm-blizk_news521981.html", "text": "\n Мотивите за изключването ми от ДПС са измислени. Не прави чест на партия, която е либерална, системна, да подходи по този начин – с абсолютни лъжи. Това каза в предаването \"Лице в лице\" по bTV изключеният преди дни от партията кмет на Хитрино Нуридин Исмаил.  \nИзказвам благодарност към всички хора, които изказаха съпричастност към трагедията в Хитрино. Всички хора в селото сме се старали да дадем публичност на това как се харчат даренията. Не сме направили и една стотинка плащане, без разходите да са одобрени от Обществения съвет. \nПо дарителската сметка досега направените разходи са в размер на 218 000 лв., основно изхарчени като помощ за семействата на загиналите. Такава беше и волята на дарителите. Направихме разделение на хората на три групи според това кой колко е пострадал, обясни Исмаил. Казвайки тези обвинения, вината и обидата отиват не само към мен, а и към всички в Обществения съвет. Ние се отчитаме всеки месец. Няма една неосчетоводена стотинка, осчетоводени са и предметните помощи, които след това са раздадени срещу подпис, подчерта кметът на Хитрино. \nТой е категоричен, че не е имал никакъв разговор с представители на ДПС на тема харчене на пари. Ако те имаха интерес към такъв разговор, щях да им предоставя счетоводните документи, посочи Исмаил. Може би съм неудобен политически, предположи кметът на Хитрино. Попитан дали отстраняването му се дължи на сближаването му с премиера Бойко Борисов, Нуридин Исмаил заяви: \"Нормално е да съм близък с премиера. С кого да съм близък – с шейха на Катар? \nДействията на Борисов по време на трагедията бяха адекватни. Той беше в селото на четвъртия час след взрива. Всичко за възстановяването на селото е финансово обезпечено\".\n", "date": "2017.06.16", "title": "Кметът на Хитрино култов: Нормално е да съм близък с Борисов, с шейха на Катар ли да съм близък?"}
{"url": "https://www.blitz.bg/politika/izvnredno-operirakha-po-speshnost-boyko-borisov-obnovena_news522003.html", "text": "\n Премиерът Бойко Борисов е бил приет в болница. Той е опериран заради увреден менискус. Според лекарите интервенцията е успешна и предстои възстановяване.  \nОперацията е била извършена успешно в Университетска болница „Софиямед“. Артроскопската интервенция е била извършена по спешност.  \nОперацията е извършил началника на Клиниката по артроскопска травматология в УМБАЛ „Софиямед“ и един от най-добрите травматолози в страната доц. д-р Антони Георгиев.  \n„Операцията премина успешно като очакваме бързо възстановяване“, коментира доц. д-р Георгиев. \n", "date": "2017.06.16", "title": "Извънредно! Оперираха по спешност Бойко Борисов! (ОБНОВЕНА)"}
{"url": "https://www.blitz.bg/politika/deputat-ot-bsp-mizerstvayki-blgarskiyat-pensioner-sanira-2000-bloka_news522020.html", "text": "\n Отхвърлянето на преизчисляването на пенсиите беше резултат на една последователна политика на ГЕРБ. Те управляват три мандата, а последното преизчисление на пенсиите беше през 2009 г. Това каза в предаването \"Още от деня\" по БНТ депутатът от \"БСП за България\" Манол Генов.  \nКрайно несправедливо е да има различия в пенсиите за един и същи стаж и осигурителен доход, посочи той. По наши изчисления преизчислението на пенсиите струва 400 000 млн. лв. \nУправляващите непрекъснато се бият в гърдите колко пари са събрани от борбата с контрабандата, но се оказва, че пари за пенсиите няма. Имаме опърничавост от страна на ГЕРБ и една последователна политика за унищожаване на българския пенсионер. Българският пенсионер, мизерствайки, санира над 2000 блока. \nЗа саниране се намериха 2 млрд. лв., които не се европейски пари, а 400 млн. лв. за преизчисление на пенсиите няма, заяви Манол Генов.\n", "date": "2017.06.16", "title": "Депутат от БСП: Мизерствайки, българският пенсионер санира 2000 блока"}
{"url": "https://www.blitz.bg/politika/emil-radev-blgariya-e-vazhna-za-evropeyskata-sigurnost_news522022.html", "text": "\n Дъблинският регламент е приет преди България да стане държава-членка на ЕС. В последно време се видя, че той не работи и има държави, които са ощетени. Той носи огромна тежест за страната ни. Това каза евродепутатът Емил Радев от ЕНП/ГЕРБ в предаването „Още от деня“ по БНТ.  \nСпоред него предложенията, които са били внесени за промени, са козметични. „Затова ние с колежката ми Мария Габриел настояхме за по-сериозни промени. Една от тях е да не се носи отговорност от първите страни, в които мигрантите влизат. Ние сме много уязвими като гранична държава. Предложих при запълване на 75% от капацитета на страната за прием на бежанци, да се задейства процедурата за солидарност на ЕС. \nДруга несправедливост е налагането на санкции към държавите, които отказват да приемат бежанци в размер на 250 000 евро на човек“, разясни Радев. Той изтъкна, че държавите от Вишеградската четворка ясно са показали, че нямат желание да приема бежанци по програмите на ЕС. „Ние дадохме ясно да се разбере, че искаме в страната ни да бъдат настанени хора, които искат да се интегрират, които са християни. Не бива да се прави компромис с европейската сигурност“. \nПо думите му, за по-добър контрол на този поток трябва да ни се даде пълен достъп до шенгенската информационна система, още повече че вече сме доказали, че се справяме с охраната“. Евродепутатът разкри, че до момента в ЕС са пристигнали повече от 1,5 млн. бежанци. „Има данни, че между реалните бежанци в Европа влязоха и много хора, които са свързани с терористични организации. 900 000 са преминали безконтролно през Гърция“, разкри той. \n„В тази връзка за нас е важно да се връщат обратно хората, които не са бежанци. Ролята на България е важна не само за европейската сигурност, но и за националната ни сигурност. Ние сме малка държава и не можем да си позволим поток от нелегални мигранти, затова охраняваме строго границата си. За момента няма прогноза за голям бежански поток, но сме подготвени“, увери Радев. По повод евентуалното приемане на еврото в страната ни евродепутатът каза: „Доближили сме се максимално до европейските стандарти. Нека да оставим на правителството да прецени кога е най-подходящият момент за влизането ни в еврозоната“.\n", "date": "2017.06.16", "title": "Емил Радев: България е важна за европейската сигурност"}
{"url": "https://www.blitz.bg/obshtestvo/tomislav-donchev-zamesti-boyko-v-panorama-i-razkri-kakvo-se-sluchva-s-premiera-sled-operatsiyata_news522024.html", "text": "Да, Бойко Борисов е опериран и има забрана от лекарите да се движи и да гостува по предавания. Това каза по БНТ вицепремиерът Томислав Дончев, след като стана ясно, че министър-председателят е с оперирано коляно и няма да да може да гостува в \"Панорама\", както беше предвидено.\n\"Не мога да кажа кога ще се възстанови, но го чакаме възможно най-бързо, защото има много работа за вършене\", допълни Дончев. \nТой разкри още, че въпреки, че е в болница Борисов продължава да си изпълнява задълженията на премиер.\n", "date": "2017.06.16", "title": "Томислав Дончев замести Бойко в \"Панорама\" и разкри какво се случва с премиера след операцията"}
{"url": "https://www.blitz.bg/analizi-i-komentari/trud-zavisimiyat-lozan-panov-ima-za-zadacha-u-nas-da-nyama-efektivna-sdebna-reforma-a-nezavisimostta-na-drzhavnoto-obvinenie-da-bde-unishchozhena_news522023.html", "text": "\n Във вторник група от 16 юристи, определени от някои медии като “изявени” и “топ”, се обявиха за оставката на министъра на правосъдието Цецка Цачева. Изненадващото искане дойде на 40-тия ден от момента, в който, след като два пъти е била председател на българския парламент, Цачева стана и пазител и на държавния печат (министърът на правосъдието съхранява държавния печат – бел.ред.),  . \n Изкуственото фаворизиране на неколцината юристи, както и проявената от тяхна страна липса на толеранс към новоизбрания министър, са съществени подробности, които не могат да останат без внимание. Но далеч повече въпроси повдигат биографиите и обвързаностите на част от инициаторите за искането на оставка, както и поводът – цитира се изказване на Цецка Цачева от предишния ден в телевизия бТВ, в което, според въпросните юристи, тя призовала председателя на Върховния касационен съд Лозан Панов да се кандидатира за народен представител и така да отстоява политическите си искания за свикване на Велико Народно събрание и т.н. \n По-късно се оказа, че думите на Цачева са извадени от контекста, макар да са напълно логични, ако се съди по системното поведение на отдавна нарушаващия етичните норми за един магистрат административен ръководител на Върховния касационен съд Лозан Панов. Тук е моментът всеки от положилите подпис под искането за оставката да си припомни годините, в които е чел Конституцията, но не онази от тоталитарния период, а новата. В чл. 39, ал. 1 на Основния закон се казва: “Всеки има право да изразява мнение и да го разпространява чрез слово – писмено или устно, чрез звук, изображение или по друг начин.” \nДа смяташ себе си за уважаван юрист и да ограничаваш правото на мнение на министъра на правосъдието, не само звучи мракобесно, но издава и страх. Защото искането за оставката на правосъдния министър поражда следното питане: „Кой се страхува от Цецка Цачева?“. Има само един вариант за отговор. Точно така, става въпрос за унищожилия репутацията на Върховния касационен съд, а и на съдийското съсловие – Лозан Панов. \n Цецка Цачева пое правосъдното министерство след определено тежка за професионалната й биография година. Факт е, обаче, че като кандидат за президент, само преди 8 месеца, тя получи гласовете на 1 256 485 български граждани, което, макар и да няма пряко отношение към настоящия й пост, няма как да се пренебрегне, както и опитът й да ръководи 41-то и 43-то Народни събрания. \n Всичко това има отражение върху работата на Пленума на Висшия съдебен съвет от началото на м. май, чиито заседания се ръководят от правосъдния министър. Още от първия ден Цачева даде да се разбере, че няма да търпи заседанията на Пленума да бъдат употребявани, за да могат Лозан Панов и подкрепящата го клика, начело с Калин Калпакчиев, да ги ползват като трибуна на користните си атаки срещу прокуратурата, срещу инакомислещи и неудобни на олигархичните кукловоди съдии и за институционализиране на всевъзможни “хибридни” провокации, манипулации и компромати. \n Какво нередно е казала Цецка Цачева, което не е видно за всички, които следят странната метаморфоза на Панов, започнала през втората половина на 2015 г. и ескалирала в последните дни? Колко пъти още трябва т.нар. “председател” на ВКС да употреби зала Тържествена на Съдебната палата за провеждането на партийни събрания и изказване на политически речи, за да е ясно, че е част от задкулисен сценарий? \nКолко пъти още Панов трябва да руши авторитета на държавния глава, като веднъж го кара да наруши Основния закон, а после му подхвърля лековати идеи за иницииране на дебати по свикване на Велико Народно събрание, за да е ясно, че се опитва да дискредитира президента? Колко пъти още Лозан Панов трябва да нарече промените на Конституцията и на Закона за съдебната власт “мимикрия” на съдебна реформа, като така се опитва да неглижира усилията на премиера, партията-мандатоносител, но и на опозицията дори, само защото не подсъдими и олигарси не са успели да прекратят мандата на разследващия ги главен прокурор? \n Колко пъти още Лозан Панов ще вземе участия в партийни митинги две седмици преди изборите, за да се сетят членовете на Висшия съдебен съвет, че отдавна са закъснели с искането за прекратяване на мандата на номиналния “председател на ВКС”? Колко още тълкувателни решения на ВКС трябва да прокара Панов, за да е ясно, че обслужва кукловодите си, като прави и невъзможното, за да бъдат и без това трудно обвинените олигарси оправдани? Колко пъти още ще трябва да обслужва интересите на задкулисието във войната му срещу прокуратурата, за да се разбере, че зависимият Лозан Панов има за задача у нас да няма ефективна съдебна реформа, а независимостта на държавното обвинение да бъде в крайна сметка унищожена? \nКакво по-логично от това, ако искаш да променяш държавното устройство, да го направиш от депутатската банка, а не от съдийската, над която вместо сянката на Темида, висят въжетата на скритите сценаристи? Всъщност, те са лесно разпознаваеми, ако съдим по 16-те инициатори на “опита за спасение на Лозан Панов”, както всъщност трябва да разглеждаме искането за оставката на правосъдния министър. \n Един от подписалите е юристът Здравка Калайджиева, бивш български съдия в Европейския съд по правата на човека 2008-2015 г. Период, в който България бива осъдена за милиони евро, а Калайджиева предпочита да отстъпва голяма част от задълженията си на “ад хок” съдията към ЕСПЧ Павлина Панова, бивш конкурент на Панов в надпреварата за ръководния пост на ВКС. Вина за осъдителните решения срещу България, разбира се, Калайджиева не би могла да има, но една “случайност” от края на кариерата й в Страсбург изглежда повече от странна. \n Само седмица, след като през август 2014 г. служебен министър на правосъдието става провалилият се Христо Иванов, съдия Калайджиева изразява желание мандатът й да бъде прекратен. Това дава възможност на Иванов да стартира светкавична процедура, която, макар да повдига серия от въпроси за наличието на конфликт на интереси между конкретен кандидат и члена на комисията – ръководителят на Българския хелзинкски комитет Красимир Кънев, приключва с предизвестен победител – свързаният с БХК Йонко Грозев. Съвсем отделна е темата, колко от делата срещу България пред ЕСПЧ са водени именно от Грозев. \nМоже би за самата Цецка Цачева ще е полезно да знае колко от 16-те юристи, които решиха да бранят Лозан Панов от нея, са получавали средства по европейски програми от Министерството на правосъдието, особено в периода, в който ведомството бе превърнато от Христо Иванов в Щаб-квартира на адвокати лобисти, грантови съдии и олигархични кукловоди. \n Инициаторите на писмото срещу настоящия правосъден министър можеше поне да си спестят друга провокация – политическата. Като какви точно лицата Георги Атанасов (адвокат) и Кристиан Таков (преподавател) подписват искане в защита на Панов? Като учредители на хибридния проект “Да, България” на подсъдимия Иво Прокопиев, а може би и като съветник в сянка на Христо Иванов и автор на политическите речи на Лозан Панов? И, ако Таков много държи прокуратурата да бъде “приватизирана”, по възможност от “Агнешките главички”, какъвто “хибриден” сценарий вече е в ход, то Георги Атанасов и друг от подписалите петицията срещу Цачева – неговата съдружничка адвокат Ина Лулчева, с която от години работят, къде явно, къде скрито, настояват прокуратурата да бъде “изхвърлена” от независимата съдебна власт, съвсем разбираемо се гневи, че мнозинството от разумните юристи са против грубата лобистка провокация. \n “Противопоставяме се на усилията на определени среди, които до сега не намериха обществен консенсус за изваждане на прокуратурата от съдебната власт, да внесат раздор, конфронтация и разцепление между магистратите”, обявиха от Асоциацията на прокурорите. \n И докато прокурорите с право негодуват, то Лозан Панов го бранят адвокати, които го ползват като лобист на техните интереси, а и се явяват по дела пред ВКС. Проблем е, че част от въпросните 16 юристи, които адвокатстват на Панов, като атакуват Цачева, бранят в съдебната зала интересите на олигарха Огнян Донев, чиято медия-бухалка “Клуб Зет” е флагман на атаките срещу прокуратурата, премиера, правителството, парламента, президента, ВСС и всяка неудобна за олигархията личност или институция. Ина Лулчева и съдружничката й – адвокат Даниела Доковска, често могат да бъдат чути да атакуват прокуратурата, включително и за мястото й в съдебната система, но в същото време са и юридически представители и на подсъдимия Огнян Донев. А точно пред върховната съдебна инстанция, която Лозан Панов ръководи, рано или късно, ще се класира и делото за неплащането на 63 млн. лв. данъци от олигарха, с когото пък политикът-адвокат Георги Атанасов обича да си пие виното (собствено производство). \n Лицемерие и фалш, смесени с неистов страх, че олигархията може да загуби последния властови остров в държавата, който е окупирала и чието притежание й гарантира недосегаемост. Защото не трябва да имаме илюзия, че докато начело на ВКС е Лозан Панов, у нас е възможно да се случи върховенство на закона или да се възцари справедливостта. За какво “правосъдие за всеки” може да се надяваме, когато съдия, председател на Върховния съд, разчита на закрилата на адвокати, които атакуват опонентите му. И, разбира се, на върхушката на политизирания и олигархично обвързан Съюз на съдиите в България, чиито опити да овладее следващия Висш съдебен съвет с манипулации, внушения, компромати, съвсем скоро ще се окажат провалени. \n Провал претърпя и абсурдното искане за оставката на Цецка Цачева. Защото къде бяха 16-те “именити” юристи да поискат оставката на Христо Иванов от поста министър на правосъдието, когато бойкотира заседанието на този ВСС в края на януари 2015 г., на което се взе най-погрешното решение от този съвет – да се избере Лозан Панов за председател на ВКС? \n", "date": "2017.06.16", "title": "\"Труд\": Зависимият Лозан Панов има за задача у нас да няма ефективна съдебна реформа, а независимостта на държавното обвинение да бъде унищожена"}
{"url": "https://www.blitz.bg/politika/dimitr-dimitrov-ochakva-se-drugo-yavlenie-kato-ndsv-video_news522025.html", "text": "\n Очаква се друго явление като НДСВ. Няма да има скоро избори. Това прогнозира в предаването \"Денят на живо\" по Канал 3 Димитър Димитров, експерт \"Избирателни системи\". \n  \nОтносно промените в Изборния кодекс той заяви, че трябва да има един адрес от който да се гласува, иначе може да има корупция. \n  \n\"Никой не иска чиста мажоритарна избирателна система. Трябва да продължат обсъжданията. При смесена избирателна система трябва да се обсъди миксиране на двата резултата. Страната ни най-често обсъжда промени в Изборния кодекс\", допълни Димитър Димитров.   \n  \nСпоред него, ако Слави Трифонов влезе в политиката би рискувал прекалено много. \n  \nОще от интервюто  ВИЖТЕ ВЪВ ВИДЕОТО .  \n", "date": "2017.06.16", "title": "Димитър Димитров: Очаква се друго явление като НДСВ (ВИДЕО)"}
{"url": "https://www.blitz.bg/obshtestvo/dans-podkhvashcha-lozan-panov-zaradi-imotnata-deklaratsiya_news522017.html", "text": "\n Сигнал в ДАНС и Националната агенция по приходите ще подаде Сметната палата срещу председателя на Върховния касационен съд Лозан Панов. \n Звеното е длъжно да направи това по Закона за публичност на имуществото на лица, заемащи висши държавни и други длъжности, след като магистратът не е подал декларация за своето и на семейството си имотни състояния. \n Панов е единственият представител на съдебната власт, който не е спазил закона – това се вижда от декларациите, публикувани вчера на интернет сайта на Сметната палата. Заради неспазването на закона срещу председателя на ВКС следва да стартират действия по реда на Глави 14 и 15 от Данъчно-осигурително процесуалния кодекс. Панов подлежи и на глоба в размер от 1000 до 1500 лв., а при повторно нарушение санкцията е в размер от 2500 до 5000 лв. \n", "date": "2017.06.16", "title": "ДАНС подхваща Лозан Панов заради имотната декларация"}
