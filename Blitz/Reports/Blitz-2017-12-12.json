{"url": "https://www.blitz.bg/lyubopitno/bermudskiyat-triglnik-e-cherna-dupka-vodeshcha-km-svyat-na-drevni-tsivilizatsii_news564326.html", "text": "Учените все още не могат да разгадаят загадката на Бермудския триъгълник -  зловещият участък в океана, до който моряците не искат да се доближават за нищо на света. През последните столетия в „морето на Дявола” са изчезнали безследно множество кораби.\nИзвестни са и противоположни истории, разказващи за внезапното появяване на някои от тях, пише planetanovosti.com. \nСпоред една подобна теория, причината за корабокрушенията или появата на плавателните съдове се крие във водните фунии, които засмукват не само водата, но и светлината. Ако нещо попадне в подобно образувание, то може да се премести в друг свят. Така през 90-те години на миналия век в Бермудския триъгълник е изчезнал рибарски кораб. Година по-късно екипажът му бил открит. Рибарите разказали, че са ги спасили странни моряци, облечени в дрипи. \nСъществува и друга теория – че под водата има сигнални устройства, които принадлежат на извънземните и оказват негативно въздействат на техниката и на живите организми. Апаратурата им може би се намира на дъното на откритите от учените депресии. В природното образувание експертите са открити три гигантски паралелепипеда. След това на тези обекти експедиция, търсеща плавателен съд със злато, забелязала странни военни самолети. Скелети на пилотите в тях обаче не били открити.  Превод: БЛИЦ \n", "date": "2017.12.12", "title": "Бермудският триъгълник е черна дупка, водеща към свят на древни цивилизации?"}
{"url": "https://www.blitz.bg/svyat/vnezapna-i-misteriozna-smrt-potrese-san-frantsisko_news564307.html", "text": "\n Действащият кмет на американския град Сан Франциско Едуин Лий е починал днес. Това предаде The Hill.  \nВ официално становище на властите информация е потвърдена.  \n„С прискърбие съобщаваме, че кметът Едуин Лий почина“, се казва в съобщението. \nГрадоначалникът е припаднал докато пазарувал вечерта в понеделник (местно време). Лий е бил откаран в болница, където по-рано във вторник е починал.  \nПредстои аутопсия, уточнява Фокус. \n.  \n \n", "date": "2017.12.12", "title": "Внезапна и мистериозна смърт потресе Сан Франциско"}
{"url": "https://www.blitz.bg/analizi-i-komentari/otpushi-se-severen-potok-2-s-razreshenie-za-stroitelstvo-v-germaniya_news564314.html", "text": "\n Властите в немския град Щралзунд, провинция Мекленбург-Предна Померания, разрешиха строителството на газопровода „Северен поток-2” в континенталния шелф на Федерална Република Германия, съобщават местни средства за масова информация, цитирани от  .  \nМинистерството на енергетиката на федералната провинция потвърди новината като съобщи, че разрешението датира от 2 ноември тази година. Коментирайки новината, представителите на компанията Nord Stream 2, реализираща руско-европейския проект, нарекоха събитието първа крачка по пътя към получаването на общо разрешение за строителство от Германия. \nИнформацията идва на фона на усилената подготовка за изграждане на енергийния инфраструктурен проект. Преди броени дни руската компания „Газпром”, крупен акционер в проекта, съобщи, че вече са подписани всички договори за доставка на необходимите за строителството суровини, материали и услуги.  \nРаботата над проекта не спира въпреки сериозната съпротива срещу инициатива от Съединените щати и опитите на Европейската комисия да създаде обструкции. САЩ имат три основателни причини да се противопоставят на енергийната инициатива. На първо място е желанието да се разчисти конкуренцията на Русия и по този начин да се освободи европейският пазар за американския шистов газ.  \nОсвен това провалянето на „Северен поток-2” ще облагодетелства Украйна, съюзник на Вашингтон, която беше подлъгана и изоставена след Майдана от 2014 г. Ако руско-германският газопровод бъде построен, то Киев ще загуби милиарди долари от транзитни такси и ще деградира като никому ненужна периферия. Не на последно място, с блокирането на „Северен поток-2” САЩ се надяват да отслабят сериозните икономически връзки между Русия и Европа, което е първостепенна стратегическа задача. \nВ проекта за газопровод по дъното на Балтийско море, който да удвои капацитета на съществуващия „Северен поток”, участват някои от най-големите европейски компании като EON, Engie, Royal Dutch Shell, OMV и BASF. Според разчетите новото трасе трябва да бъде въведено в експлоатация до края на 2019 г. \nТръбопроводът се ползва с политическата поддръжка на Берлин, Виена и Москва, откъдето зачестяват съвместните декларации за подкрепа. Изказванията на германската страна акцентират върху частния пазарен характер на проекта и отхвърлят призивите за оказване на политическо давление като противоречащо на принципите на свободния пазар. \nГермания е най-големият вносител на „синьо гориво” в света, като през 2016 г. близо една четвърт от доставките на природен газ в Европа са отивали за германските домакинства и промишлени консуматори. Вносът на евтини енергоносители е жизненоважен за конкурентоспособността на германската икономика на глобалния пазар.\n", "date": "2017.12.12", "title": "Отпуши се: „Северен поток-2” с разрешение за строителство в Германия"}
{"url": "https://www.blitz.bg/svyat/bombadzhiyata-ot-nyu-york-si-go-poluchi-krvi-v-bolnitsata-no-veche-go-obvinikha_news564313.html", "text": "\n Заподозреният за бомбеното нападение в центъра на Ню Йорк Акайед Ула е обвинен в тероризъм. Това съобщи полицията, цитирана от БиБиСи и други медии. \n27-годишният имигрант от Бангладеш пострада при опит да детонира носена от него самоделна бомба в подлез до автогара Post Authority в Манхатън в понеделник сутринта. \nСъобщава се, че Ула е в тежко състояние в болница след получените изгаряния по тялото. \nПри опита за атентат пострадаха други трима души. \nПолицията в Ню Йорк написа в \"Туитър\", че 27-годишният имигрант е обвинен в незаконно притежание на оръжие, подкрепа на терористичен акт и отправяне на \"терористична заплаха\". \nПо-късно се очакват федерални обвинения. \nТой разкрил пред разследващите, че е бил вдъхновен от терористичните атаки в Европа и избрал автогарата, след като видял празнични плакати по стените на метрото. Ула казал също, че е бил мотивиран и от бомбардировките на САЩ срещу ДАЕШ (\"Ислямска държава\") в Сирия. \nБЛИЦ припомня, че малко по-рано днес се появи информация, че  . \n \n", "date": "2017.12.12", "title": "Бомбаджията от Ню Йорк си го получи - кърви в болницата, но вече го обвиниха"}
{"url": "https://www.blitz.bg/svyat/es-gotvi-nov-udar-sreshchu-rusiya-moskva-pk-zatvori-vremenno-posolstvoto-si-v-yemen_news564322.html", "text": "\n Европейския съюз смята да гласува в четвъртък удължаване с още шест месеца икономическите санкции срещу Русия. Това предаде Reuters, като се позовава на изказвания, направено от някои дипломати и официални лица. \nНай-засегнати от санкциите, чиито срок трябва да изтече през януари 2018 г., са секторите на енергетиката, отбраната и финансите на Русия.  \nАгенцията припомня, че те бяха въведени след събитията в Крим, определени от международната общност като анексиране на полуострова от страна на Москва. \nВ същото време стана ясно, че Русия временно затваря посолството си в Йемен. Новината бе съобщена днес от говорителя на руското външно министерство Мария Захарова. \n„С оглед на ситуацията в Сана, бе взето решение за временно преустановяване на руското дипломатическо представителство в Йемен“, се казва в направеното от Захарова съобщение. \n„Всички служители са напуснали страната“, добави още говорителят.  \nНе е съобщено кога Москва смята да отвори относно посолството си в Сана, уточнява Фокус. \n \n", "date": "2017.12.12", "title": "ЕС готви нов удар срещу Русия, Москва пък затвори временно посолството си в Йемен"}
{"url": "https://www.blitz.bg/lyubopitno/shche-se-shashnete-shchom-razberete-koya-e-dumata-na-2017-g-v-sashch_news564329.html", "text": "\n Съставителите на американския речник Merriam-Webster избраха за главна дума на 2017 „феминизъм”. Това предаде БГНЕС. \nУвеличеният брой търсения с тази ключова дума е отчетен през януари, когато в САЩ започна вълна от женски шествия. Освен това, интересът към „феминизъм” се свързва с многобройните скандали за сексуален тормоз и различни флаш моб акции в социалните мрежи. \nДруги особено популярни думи през годината са били „емпатия”, „жироскоп”, „ураган”, „федерализъм” и „конфуз”. \nПо-рано беше съобщено, че съставителите на речника на английския език Collins Dictionary са избрали за дума на годината израза „фалшиви новини”.\n", "date": "2017.12.12", "title": "Ще се шашнете щом разберете коя е думата на 2017 г. в САЩ"}
{"url": "https://www.blitz.bg/svyat/amerikanski-superrazrushiteli-propuskat-voda_news564338.html", "text": "В началото на миналата седмица, 4 декември, американците с овации изпратиха на ходови заводски изпитания модерният разрушител USS Michael Monsoor (носещ името на загиналата в Ирак „морската котка” Майкъл Мансур).\nОще на следващия ден обаче суперразрушителят, приличащ на гигантска ютия, беше принуден бързо да се върне обратно в корабостроителницата Bath Iron Works в Бат, Мейн. \n  \nПри опита да развие максимална скорост в главната енергетична установка нещо се счупило, чийто характер не е съвсем разбираем. Производителите твърдят, че се появила неизправност в една индукционна бобина, което довело до отказ в друга система и така нататък по веригата. Дребният инцидент обаче нямало да се отрази на плановете корабът да бъде предаден на флота през март 2018 г. \n  \nИзкушаващо е да се припомни, че сериозни проблеми с главната енергетична установка възникнаха и у челния кораб в серията Zumwalt, приет в бойния състав на флота през октомври 2016 г. Отначало, по време на изпитанията му, се наводни с вода извън борда маслената система на привода на главния движител, след което бяха заменени всичките четири маслоохладителя. \nСамо месец по-късно, на 21 ноември 2016 г. по време на преминаване на Zumwalt през Панамския канал от Атлантическия в Тихия океан възникна повреда в левия гребен винт, след което вода извън борда проникна в два от четирите лагера на гребния вал и накрая излезе от строя и втория гребен винт. \n  \nОгромният боен кораб (дължина 184 м, маса – 14 500 тона) напълно спря и се удари в стената на канала. Суперразрушителят премина през канала и се спря в намиращата се в неговата зона военноморска база „Васко Нунес де Балбоа”. Потвърди се предположението, че вода е прониквала редово през маслената система. \n  \nОтначало Пентагонът планираше серия от 32 кораба, но след като прогнозната цена от 1998 г. от 1,1 млрд долара нарасна на 4,1 млрд долара, бе взето решение за построяването само на 3 суперразрушителя. Допринесе и промяната във възгледите на командването на ВМС относно воденето на война в морето в обозримо бъдеще. Релсотронът също няма да бъде направен. \n  \nОказа се, че издръжката на кораба е прекомерно скъпа дори за богатите САЩ. Например за неговото 155-мм оръдие специално са създадени снаряди тип LRLAP с висока точност с бой над 100 км с GPS-корекции на траекторията, които обаче са страхотно скъпи – почти 1 млн долара за изстрел. \n  Редакция БЛИЦ (по публикации в чужди медии) \n \n", "date": "2017.12.12", "title": "Американски суперразрушители пропускат вода"}
{"url": "https://www.blitz.bg/svyat/problem-tskashch-na-balkanite-ot-godini-shche-bde-reshen-ot-2018-g-imeto-na-edna-drzhava-shche-se-promeni-zavinagi_news564324.html", "text": "\n Въпросът за името на Република Македония трябва да бъде решен следващата година. Това каза международният посредник в спора за името между властите в Скопие и Атина Матю Нимиц, който в момента води преговорите с представителя на Македония Васко Наумовски и на Гърция Адемантиос Василакис, предаде БГНЕС.  \n\"След толкова години, няма магическо ново име, което може да се появи отнякъде и реши въпроса. Решението ще бъде взето благодарение на политическата воля и дипломацията\", подчерта Нимиц.  \n\"Определено и в Македония, и в Гърция има подобрение на политическата атмосфира по отношение на спора за името. Днешните разговори в Брюксел минаха в добра атмосфера. Ще има интензивни преговори в близко време и нови срещи в Ню Йорк през месец януари, февруари и март...Разбира се има тежки въпроси и от двете страни, но ще се опитаме да ги решим през следващите месеци\", каза още Нимиц.  \nСпоред него властите в Скопие и Атина поставят на високо място в своите приоритети проблемът с името и имат намерение да подобрят двустранните отношения.  \nМатю Нимиц поясни, че по време на днешната среща в Брюксел, която е първата за последните три години, той не е отправял ново предложение за името на Република Македония. \n \n", "date": "2017.12.12", "title": "Проблем, цъкащ на Балканите от години, ще бъде решен: От 2018 г. името на една държава ще се промени завинаги"}
{"url": "https://www.blitz.bg/layfstayl/startira-proektt-na-volvo-za-razrabotvane-na-avtonomni-tekhnologii_news564239.html", "text": "\n Volvo Cars стартира проекта за разработване на технологии за автономно шофиране, с помощта на шведски семейства, които ще тестват автомобили по обществените пътища на Гьотеборг и ще споделят впечатленията си с екипа инженери на компанията. \nПървите две семейства от тестовата програма – Хейн и Симоновски от Гьотеборг, получиха луксозните SUV автомобили Volvo XC90, с които ще участват в проекта Drive Me. Още три семейства ще ги последват в началото на 2018 г., а през следващите четири години до 100 човека ще бъдат включени в проекта Drive Me. Семействата ще допринесат за тестовата програма с ценна информация, като позволяват на екипа инженери да наблюдава как използват колата, шофирайки на път за работа, до училището на децата или когато пазаруват. \nVolvo планира да разполага с напълно автономна кола до 2021 г. и данните от проекта Drive Me ще изиграят решаваща роля в проектирането й. \n„Чувствам се страхотно като част от този проект. Получихме възможност да участваме в разработването на технология, която един ден ще спасява животи“, заяви 45-годишният Алекс Хейн. \nDrive me ще включва реални потребители, които ще тестват различните нива на асистенция на водача по време на управление и евентуално на изцяло автономно шофиране. Хейн и Симоновски получиха тестовите автомобили XC90, оборудвани с последната Volvo технология за подпомагане на водача при шофиране, както и с набор от камери и сензори, които ще наблюдават поведението им на пътя и ще снабдяват колите с информация за случващото се покрай тях.\n \n По време на този първи етап от проекта, семействата ще държат ръцете си на волана и ще контролират управлението през цялото време, докато използват автомобилите. \nС течение на времето, всички участници в проекта ще получат достъп до по-модерни автомобили, с по-развити автономни технологии, след като преминат специално обучение. Но дори тогава, тестването на тези автомобили, първоначално ще се извършва в контролирана среда и под надзора на експерти по безопасността от екипа на Volvo Cars. Нито една нова технология няма да бъде въведена в експлоатация, ако съществува и най-малкото съмнение относно нейната безопасност. \nТова означава, че Volvo продължава да разработва автомобилите си със същото внимание и грижа, които затвърждават позициите му на производител на едни от най-сигурните коли в света. \nСемейство Хейн се състои от 45-годишните съпрузи Алекс и Паула и техните дъщери, Филипа на 17 г. и Смила на 14 г. Семейство Хейн бяха първите, избрани да участват в проекта Drive me по-рано тази година. Към тях сега се присъединяват 44-годишният Сашко Симоновски, 41-годишната му съпруга Анна и техните деца, Елин на 10 г. и Уилям на 8 г. С развитието на проекта в него ще се включат още семейства. \n \n", "date": "2017.12.12", "title": "Стартира проектът на Volvo за разработване на автономни технологии"}
{"url": "https://www.blitz.bg/svyat/stranen-intsident-analna-seks-igrachka-se-zagubi-v-tyaloto-na-momiche-dori-lekarite-sa-bezsilni-snimka-18_news564224.html", "text": "Анална секс играчка до такава степен навлязла в тялото на 25-годишно момиче, че дори проктолозите не могли да я открият и отстранят. За палавия инцидент информира MК.\nСпоред вестника, любителите разбрали на сутринта след бурната нощ, че им липсва 7-сантиметровата еротична играчка. Младите хора предположили, че е останала вътре в момичето. \nЛюбителите на необичаен секс се обърнаха към проктолозите, но те били безсилни. Рентгеновото изследване на ректума не показало никакви чужди предмети, затова лекарите посъветвали пациентката да изчака, докато сексуалната играчка излезе от тялото естествено. В противен случай момичето ще трябва да се подложи на операция. \nЖертвата на сексуални игри, идва от град Петропавловск Камчатски, но живее и работи като инженер в Москва. Превод и редакция: БЛИЦ \n \n \n", "date": "2017.12.12", "title": "Странен инцидент: Анална секс играчка се загуби в тялото на момиче, дори лекарите са безсилни (СНИМКА 18+)"}
{"url": "https://www.blitz.bg/svyat/moshchna-eksploziya-v-gazov-khb-kray-viena-snimkivideo_news564265.html", "text": "\n Мощна експлозия стана в австрийския газоразпределителен хъб „Баумгартен“, източно от столицата Виена. Най-малко един човек е загинал. Според Австрийския червен кръст са ранени 18 души. \n \n \n \nВзривът е станал около 8:45 ч. местно време (9:45 ч. наше време) и е бил последван от пожар, съобщава „Дойче веле“. \n \nНа мястото са изпратени няколко пожарникарски екипа. \n \nПолицията обяви, че ситуацията е под контрол, но районът остава отцепен. \n \n \n \n \n \n", "date": "2017.12.12", "title": "Мощна експлозия в газов хъб край Виена (СНИМКИ/ВИДЕО)"}
{"url": "https://www.blitz.bg/svyat/the-new-yorker-sashch-sa-gotovi-da-se-sglasyat-s-prezidentstvoto-na-asad-do-2021-g_news564261.html", "text": "Администрацията на САЩ е готова да не пречи на управлението на сирийския президент Башар Асад до следващите избори за държавен глава през 2021 г., съобщи изненадващо The New Yorker с позоваване на американски и европейски чиновници в публикацията Trump to Let Assad Stay Until 2021, as Putin Declares Victory in Syria.\n  \nПо този начин американските власти се отказват от своята досегашна позиция, че Асад трябва да си отиде от поста в рамките на мирния процес. \n  \n„Решението на САЩ отразява ограничените варианти на администрацията, военната реалност на място и успехът на сирийските съюзници Русия, Иран и „Хизбула”, подкрепящи обсадения режим на Асад” – пише изданието. \n  \nСъобщава се, че Вашингтон се опасява Асад да не би да победи на изборите през 2021 г. и да продължи управлението си и занапред. \n  Превод и редакция: БЛИЦ \n \n", "date": "2017.12.12", "title": "The New Yorker: САЩ са готови да се съгласят с президентството на Асад до 2021 г."}
{"url": "https://www.blitz.bg/svyat/v-irak-naredikha-tos-1a-solntsepok-sred-orzhiyata-na-pobedata-nad-id-snimki_news564170.html", "text": "Руските тежки огнеметни системи ТОС-1А „Солнцепьок” са признати от иракското командване като едно от оръжията на победата над ИД, съобщи warfiles.ru.\nТази оръжейна система, наред с бронираните машини „Хъмви” и танковете Т-72М1 и М1А1 „Абрамс”, била демонстрирана на състоялия се парад на победата над терористите от ИД. \n  \nТе са използвани на най-важните участъци на фронта в Ирак по време на приключващата война, като оказвали огромно деморализиращо въздействие върху бандитските отряди. \n  \nИзпълнени върху шасито на основните танкове Т-90А, „Солнцепьок” демонстрирали удивителна надеждност и способност да оцеляват – не е загубен нито един ТОС. \n  \nВоенните експерти считат, че опитът от използването на тази техника в Ирак може да послужи при създаване на нови модели тежки огнеметни системи. \n  \nИракчаните заслужено отдали дължимото и на „Абрамс”, но в техните военни среди се прокрадва разочарование от загубените 48 машини, при това често от стар модел съветски ПТУР. Това е една от причините Багдад да реши да закупи руските Т-90С. \n  Превод и редакция: БЛИЦ \n \n", "date": "2017.12.12", "title": "В Ирак наредиха ТОС-1А „Солнцепьок” сред оръжията на победата над ИД (СНИМКИ)"}
{"url": "https://www.blitz.bg/svyat/koshmarna-novina-doletya-ot-rusiya_news564281.html", "text": "\n Федералната служба за сигурност на Руската федерация е предотвратила план за извършване на терористичен атентат на предстоящите новогодишни празници и в периода на кампанията за президентски избори в страната. Това заяви директорът на службата и председател на Националния антитерористичен комитет Александър Бортников, цитиран от местни медии. \nСъгласно разпространената информация спецслужбите са пресекли дейността на престъпна групировка, планирала нападения със самоубийствени атентатори.  \nВ нея са замесени бежанци от Централна Азия, подчерта в. Труд. \nВ рамките на операцията са иззети самоделни взривни устройства, огнестрелни оръжия и боеприпаси. Унищожена е и „лаборатория за създаване на средства на тероризма“. \n \n", "date": "2017.12.12", "title": "Кошмарна новина долетя от Русия"}
{"url": "https://www.blitz.bg/svyat/opitt-ot-siriya-t-90s-stanakha-po-zashchiteni_news564285.html", "text": "Бойните действия в Сирия подтикнали руските конструктори да усилят защитата на отиващите за експорт основни бойни танкове Т-90С, като осдновно е обърнато внимание на бордовете и кърмата.\n„Российская газета” съобщи, че бойната машина получила същата нова „динамична броня”, която е демонстрирана на танковете Т-72Б3 по време на военния парад на Червения площад на 9 май. \n  \nПредполага се, че на Т-90С сегашните основни бордови екрани могат да бъдат усилени с допълнителни „реактивни” елементи в така наречените „меки контейнери”. Превод и редакция: БЛИЦ \n", "date": "2017.12.12", "title": "Опитът от Сирия: Т-90С станаха по-защитени"}
{"url": "https://www.blitz.bg/intsidenti/stikhii/zemyata-se-razlyulya-mnogo-silno_news564301.html", "text": "Нов силен трус е усетен в Иран, съобщава Европейския средиземноморски сеизмологичен център, цитиран от световните медии.\nЗеметресението е било с магнитуд от 5,9 по скалата на Рихтер и е станало около 12:15 часа на обяд местно време. \nПо данни на агенцията, трусът първоначално е бил слаб, като се е усилил постепенно за около 15 секунди. \nЕпицентърът на земетресението е регистриран на около 50 километра от град Керман. Последвали са няколко вторични труса, но към момента не се съобщава за жертви.  \n", "date": "2017.12.12", "title": "Земята се разлюля много силно!"}
{"url": "https://www.blitz.bg/svyat/tezi-9-khrani-sa-vkusni-za-nas-no-nikoga-ne-gi-davayte-na-kucheto-si_news564186.html", "text": "Големи, топли миловидни очи, които се молят само за една хапка... Размекват сърцето за части от секундата, а вероятността да им се устои граничи с абсолютната нула.\n Да, точно така, става дума за любимите ни кучета, които сякаш са създадени, за да бъдат слабото ни място. Казваме си, че какво толкова ще стане, ако им дадем само една хапка от нашата чиния? \nВсе пак обаче, трябва да сме внимателни. Защото някои от човешките храни са не просто вредни, а са отрова за четириногите ни приятели, пише newsweek.pl, цитиран от vesti.bg. \n  \n Ето кои храни не трябва да им даваме в никакъв случай, колкото и умолително да ни гледат (а ние знаем, че те го могат). \n \nПо принцип, всички знаем, че на кучетата не се дава сладко. Особено шоколад. А натуралният шоколад може да се превърне в истински убиец, тъй като четириногият ви приятел не може да преработва алкалоидите, които се съдържат в какаото. В най-добрия случай може да бъде предизвикано повръщане и силна възбуда, но може да се стигне и до повишаване на температурата, треска и аритмия. \n Сирена \nЛактозата не е полезна за кучетата. И въпреки че в жълтите сирена и кашкавала са преработени, в тях се съдържат мазнини, които могат да предизвикат киселини. Едно парченце сирене може да предизвика газове и разсройство.  \n Всички ние знаем, как могат да ни гледат четириногите емоционални манипулатори, докато ядем. И все пак, трябва да бъдем силни и да устоим на погледите им, защото в крайна сметка е за тяхно добро. Грозде  \nГроздето е истински убиец за кучето. След попадне в организма му, то започва да действа като отрова: предизвиква болки в стомаха, повръщане, бъбречна недостатъчност и ако не се вземат спешни мерки, четириногият ни любимец може да умре до няколко дни. Плодове и зеленчуци \nОбелките от плодове и зеленчуци, могат да предизвикат затруднено дишане, поради велествата, които се съдържат в корите и семките на повечето плодове и зеленчуци Бекон \nБеконът със сигурност е вкусен за кучетата. Но поради факта, че съдържа изключително много мазнини, е вреден за жлъчката. Макадамия \nМакадамията, по-известна като австралийски орех, предизвиква в кучетата сънливост и нарушения в нервната система. Учените все още не знаят на какво се дължи това. Лук \nЛукът съдържа алкалоиди, които предизвикват разстройсво, проблеми с дишането и кръвното налягане. Чесън \nЧесънът унищожава червените кръвни телца на кучето и може да предизвика анемия. Сурово тесто \nСуровото тесто, особено това, което съдържа мая, ферментира в стомаха на кучето ви и му действа като алкохол. Предизвиква нарушения в нервана система и реакциите му. \n \n  \n", "date": "2017.12.12", "title": "Тези 9 храни са вкусни за нас, но никога не ги давайте на кучето си"}
{"url": "https://www.blitz.bg/svyat/vrancha-pak-napomni-za-sebe-si_news564226.html", "text": "\n Земетресение с магнитуд 3,9 по скалата на Рихтер е регистрирано в сеизмичния район Вранча в Източна Румъния в 00.15 часа тази нощ, съобщава Аджерпрес, позовавайки се на данни на Националния институт по геофизика. \nТрусът е бил на дълбочина 128 километра и е последван от други два труса съответно в 04.52 часа и в 05.45 часа с магнитуд 2,1 и 2,2 по скалата на Рихтер. Дълбочината на двата труса е била 22 километра и 30 километра.\n", "date": "2017.12.12", "title": "Вранча пак напомни за себе си!"}
{"url": "https://www.blitz.bg/stsena/stoyanka-mutafova-odobri-mis-blgariya-snimka_news564228.html", "text": "\n Ново звездно приятелство се заформи в светските среди. Скандалната носителка на титлата мис България 2017 Тамара Георгиева завърза дружба с великата Стоянка Мутафова, пише HotArena. \nДвете се срещнаха на представянето на книгата на актрисата. А миската не пропусна дори да се снима с актрисата за спомен. \n„Запознахме се с Тамара. Направи ми много добро впечатление. Държа се много нормабно и възпитано”,  каза Стоянка по повод на новата си дружка. \nАктрисата бе в компанияна на дъкщеря си Мария Грубешлиева, а Тамара дойде със свекърва си Катя Роуз. Двете изчакаха търпеливо опашката да свърши, за да си вземат автограф лично от голямата актриса. \n  \nСлед срещата,  Тамара не пропусна да си направи и снимка с актрисата. Този път обаче миската се постара да избегне подигравките за носа си. \nТя застана в подходяща поза, като така открои нетипичната си красота, а не прекалено внушителния си нос. \n \n", "date": "2017.12.12", "title": "Стоянка Мутафова одобри Мис България (СНИМКА)"}
{"url": "https://www.blitz.bg/layfstayl/svetski/pishchova-si-kupi-vip-grob-za-800-leva-i-tuzarski-kovcheg-pravyat-mu-sdbovna-operatsiya-v-pravitelstvena-bolnitsa_news564194.html", "text": "Митьо Пищова се купи ВИП гробно място за 800 лв, похвали се самият той, цитиран от \"Телеграф\". Култовият шоумен взел решението 2 дни преди тежка операция на сърцето, която ще му бъде направена на 13 декември в Правителствена болница в София.\nКултовият шоумен взел решението 2 дни преди тежка операция на сърцето, която ще му бъде направена на 13 декември в Правителствена болница в София.  \n\"Искам да благодаря на лекарите и сестрите от кардиологичното отделение на болницата във Велико Търново, защото за по-малко от месец два пъти ме върнаха от оня свят. Сега в София ще ми слагат някаква машинка на сърцето, която струва 20 хиляди лева. Майната им на парите, те никога не са ме вълнували и не са били проблем. Винаги има добри хора, които се отзовават и ми помагат. Най-важното е да прескоча и този път трапа и да се върна жив за празниците. Нагласил съм няколко кашона бутилки с уиски, суджуци, абе каквото си мислиш, само аз да се върна жив и здрав\", споделя Пищова.  \nСлучилото се с него през последните години го накарало сериозно да се замисли върху края си, който ще настъпи един ден. \n\"Цял живот съм бил женкар и съм символ на българските мъжкари. Обаче напоследък започнах доста често да си мисля за смъртта. Затова по съвет на един мой приятел, богат нашенец, живеещ в Англия, реших да си купя отсега гроб, та да не тежа на плещите на сина ми един ден. Купих си за 800 лева гробно място във ВИП алеята на търновските гробища, до чешмата, където погребват кметове и важни клечки. Ще го направя отвътре с плочки и ще преместя в него първо костите на моя дедо, дето лежи в гробището в село Батак. Дядо ми Йордан ме направи човек. Той ми даде парите да уча в Стопанската академия в Свищов и да се дипломирам, за да не бъда прост човек. Затова му дължа поне тази едничка признателност\", удря го на чувства Митьо. \nТой си е поръчал ковчег - бял, със златни дръжки и отвътре копринени чаршафи.  \n\"Искам, като ме погребат, да сложат в ковчега 4 неща: златния часовник, който ми е подарък от един много скъп за мен човек, убит през 90-те, бутилка уиски \"синьо Джони\", 25-годишно, пури \"Кохиба\" и накрая иконата, дето ми я подари баба Ванга, като ходих при нея. \n", "date": "2017.12.12", "title": "Пищова си купи ВИП гроб за 800 лева и тузарски ковчег, правят му съдбовна операция в Правителствена болница"}
{"url": "https://www.blitz.bg/layfstayl/izvestnite-rozhdenitsi-na-12-dekemvri_news564230.html", "text": "\n Днес повод за празнуване и почерпка имат: \n  У нас: Проф. Божидар Манов , кинокритик, продуцент, журналист Бони (Бонка Илиева) , фолкпевица, родена на 12 декември 1973 година Бриг. ген. Боян Ставрев , екскомандир на Националната гвардейска част Георги Гергов , бизнесмен Детелина Николова , бивш областен управител на Добрич Недялко Славов , поет, писател, драматург Христо Тотев , кинооператор \n  По света: Бил Най  (Уилям Франсис Наи), английски театрален и филмов актьор, носител на „Златен глобус“, две награди „Сателит“, две награди на „БАФТА“ и една награда „Ани“. Известни филми с негово участие са „Наистина любов“, „Подземен свят“, „Дъщерята на Гидиън“, „Вечният градинар“, „Подземен свят: Еволюция“, „Карибски пирати: Сандъкът на мъртвеца“, „Карибски пирати: На края на света“, „Хари Потър и Даровете на Смъртта“, сериалът „Правилата на играта“ и др. През 2017 г. той се завръща на големия екран с военния филм \"Най-доброто\" Боб Баркър , тв водещ, продуцент и актьор. От 1972 г. до 2007 г. той води американската версия на популярното шоу „Цената е вярна“, но днес е известен най-вече като активен защитник на правата на животните Дженифър Конъли , американска актриса. През 2001 печели „Оскар“ в категорията \"най-добра поддържаща актриса\" за участието ѝ във филма „Красив ум“. Играе също в „Реквием за една мечта“, „Хълк“, „Ной“, „Имало едно време в Америка“, появява се в „Спайдър-Мен: Завръщане у дома“ (2017) Емерсон Фитипалди , бразилски пилот от Формула 1, двукратен шампион (1972, 1974). 30-годишната му кариера в автомобилните спортове приключва през 1996 г., след 36 победи, 23 Пол Позишъна и 339 старта Кони Франсис , певица. Под това име светът познава Кончита Роузмари Франконеро, най-успешната певица в края на 50-те и началото на 60-те години с над 70 издадени албума. На връх 80-ата си годишнина представя своята нова автобиография \"Сред моите сувенири: Истинската история, том 1\", Майам Биалик , американска актриса, звезда от комедийния сериал \"Теория за Големия взрив\". Тя е дипломиран доктор по неврология и често пише в блога си на тези теми Медхен Еймик , американска актриса. Най-известна е с ролята си на Шели Джонсън  от култовия сериал „Туийн Пийкс“. Участва като такава отново в 18-те епизода на продължението му, което стартира през май 2017 г. Реджина Хол , американска филмова и телевизионна актриса и комедиантка, изиграла ролята на Корета Лип в сериала „Али Макбийл“. Последният й засега филм е комедията \"Girls Trip\", в който участва заедно с Куин Латифа, Тифани Хадиш и Джейда Пинкет Смит Шери Джей Уилсън , американска актриса, продуцент, бизнесдама и модел. Тя е най-известна с ролите си в сериалите Далас (1986-1991) и „Уокър - тексаският рейнджър“ 1993-2001 \n \n", "date": "2017.12.12", "title": "Известните рожденици на 12 декември"}
{"url": "https://www.blitz.bg/svyat/i-taz-dobra-prizemikha-samolet-zaradi-shampansko_news564234.html", "text": "\n Освен извънредните ситуации има много и различни сценарии, които могат да накарат един самолет да изостави курса си и да се отправи към най-близкото летище. \n Те включват странни миризми, неверни съпрузи и лошо наименувани Wi-Fi мрежи. \n Но този уикенд една напитка отклони швейцарския полет LX1327 от курса му и колкото и невероятно да ви звучи, става дума за шампанско. \n Самолетът, пътуващ от Москва до Цюрих, е принуден да направи аварийна спирка в Германия - на по-малко от час път от планираната дестинация, след като пътник от бизнес класата проявява агресия към членовете на екипажа. \n 44-годишният мъж настоява да получи още шампанско и след като то му е отказано, той започва да крачи из кабината и дори хваща за китката член на екипажа. \nВ крайна сметка полетът е заземен в продължение на 45 минути, а пътникът е глобен с 5900 долара, съобщава T+L. \n Това не е първият човек, който се разстройва от напитките на борда. \n По-рано тази година канадец реши да съди авиокомпания, защото му сервирала пенливо вино вместо истинско шампанско. \nИзточник: Profit.bg. \n", "date": "2017.12.12", "title": "И таз добра: Приземиха самолет заради шампанско"}
{"url": "https://www.blitz.bg/layfstayl/shoubiznes/barekov-dava-mis-blgariya-2017-na-prokuror_news564232.html", "text": "\n Депозиран е сигнал в прокуратурата срещу „Мис България” 2017. Това заяви за \"Здравей, България\" зам.-главният прокурор Ася Петрова. \n„Наистина има депозиран сигнал във Върховна касационна прокуратура срещу „Мис България” 2017 Тамара Георгиева\". Това заяви в стдуиото на \"Здравей, България\" зам.-главният прокурор Ася Петрова. \nПо думите й сигналът е депозиран от Николай Бареков във връзка с провеждането на конкурса. \nСамата организаторка на конкурса Ирина Папазова също призна за проверката ден по-рано. \n Негативният обществен отзвук след избора на Тамара Георгиева за Мис България накара прокуратурата да започне проверка за закононарушения в системата за гласуване и регламента. Държавното обвинение изискало копие от всички документи, изготвени във връзка с провеждането на конкурса. Това призна организаторът Ирина Папазова пред bTV. \nТя добави, че не се притеснява от крайния резултат на разследването и че не е взимала никакъв материален \"стимул\" за гласа си. \"Не знам какво разследват. Това е частна фирма. Ние сме организаторите и ние решаваме кой да е Мис България. Утре, ако реша, мога и вас да направя \"Мис България\". Изборът на Тамара беше абсолютно честен, но много оспорван, пет момичета бяха на кантар.“, отсече собственичката на модна агенция „Интерсаунд“. \n Тя уточни, че 6 души от 25-членното жури са посочили Тамара като фаворит, а 7 са дали вота си за Йовита. Георгиева, чиито нос роди доста вицове на тема пластична хирургия през последните дни, е избрана за призьорка с двоен глас, или 20 точки от Ирина Папазова. \n", "date": "2017.12.12", "title": "Бареков дава \"Мис България 2017\" на прокурор"}
{"url": "https://www.blitz.bg/stsena/spomnyate-li-si-prelestnata-nina-ot-kavkazka-plennitsa-strakhotna-e-i-na-70-godini-snimkavideo_news564191.html", "text": "\n \"Комсомолка, спортистка и просто красавица\" - тези думи за милиони фенове на киното в бившия СССР, Русия, а и не само там се асоциират с известната актриса Наталия Варлей. Но времето е неумолимо и всенародната любимка навърши 70 години.   \nНо дори и сега тя изглежда страхотно. Това се вижда на снимка, която известният тв водещ Андрей Малахов е публикувал на страницата си в Инстаграм. До него е неувяхващата звезда - същата тази Нина от  . Феновете споделят възторга си от снимката и подчертават красотата на актрисата. Превод: БЛИЦ \n", "date": "2017.12.12", "title": "Спомняте ли си прелестната Нина от \"Кавказка пленница\"? Страхотна е и на 70 години! (СНИМКА/ВИДЕО)"}
{"url": "https://www.blitz.bg/svyat/svetovni-znamenitosti-podkrepikha-tiyneydzhr-koyto-razbi-srtsata-na-milioni-v-mrezhata-snimkivideo_news564161.html", "text": "Майка на ученик от американския щат Тенеси публикува в интернет видео, в което синът й, със сълзи в очите си, разказва за тормоза на своите връстниците.\nКийтън Джоунс, ученик от гимназията, разказа, че неговите съученици му се подиграват ​​заради грозния му нос, поливат го с мляко и слагат храна в дрехите му. Момчето признава, че изобщо няма приятели. \n\"Защо те ме тормозят? Какъв е смисълът? Защо те намират за смешно да хванат невинен човек и да издевателстват над него? Това е Ненормално!\" \n\"Хората са различни, не е нужно да ги критикувате заради това. Това не е тяхна вина. Ако са ви се присмивали, не позволявайте това да ви убие. Просто останете силни. Ще бъде трудно, но един ден всичко ще се подобри \", казва момчето. \nСлед като и сестрата на Кийтън публикува този видеоклип в социалната мрежа, клипът стана популярен и привлече вниманието на известни личности. \nИзвестни актьори, спортисти и певци стартираха акция с хаштаг #StandWithKeaton и изразиха съчувствието си към ученика. Много звезди пожелаха момчето да бъде непоколебимо и се възхитиха на смелостта му да разкаже за проблема си пред камерата. \n \"Сърцето ми бе разбито днес. Бъдете по-добри към другите \", пише певицата Кати Пери. \n- Сърцето ми страда, докато го гледам. Кийтън, ти си много силен щом можеш да разкажеш всичко това\"- казва Енрике Иглесиас. \nКапитан Америка — Крис Еванс покани Кийтън на премиерата на новите \"Отмъстителите\", а Доналд Тръмп-младши го нарече невероятно смел.   \nАктьорът Марк Ръфало нарече момчето супергерой като обясни, че и той е бил подиграван в детството му. \nФутболистът от НФЛ Тайлър Бърд обеща на Кийтън да го посети в училището му заедно с приятелите си. Така че едва ли вече, тийнейджърът има за какво да се притеснява от училищните хулигани.   Превод и редакция: БЛИЦ \n  \n", "date": "2017.12.12", "title": "Световни знаменитости подкрепиха тийнейджър, който разби сърцата на милиони в мрежата (СНИМКИ/ВИДЕО)"}
{"url": "https://www.blitz.bg/svyat/beliyat-dom-obyasni-kakvo-e-mozhelo-da-predotvrati-atentata-v-nyu-york_news564162.html", "text": "Прес-секретарят на Белия Дом Сара Сандърс заяви, че политиките на президента Доналд Тръмп срещу миграцията са щели да предотвратят нападението в Ню Йорк, ако са били приложени и обвини Демократическата партия , че блокира тези планове в Конгреса, предава Politico.\nНюйоркските власти идентифицираха имигранта от Бангладеш Акайед Юлла, заселил се в САЩ през 2011 г. като извършител на нападението край пристанището на града, при което бяха ранени четирима. \n„Президентът в момента е загрижен, че Конгресът и особено демократите не са успели да предприемат мерки, чрез които щяхме да предотвратим това“, заяви Сандърс. „Президентската политика призоваваща да се сложи край на верижната миграция, щеше да предотврати лицето да дойде в САЩ. Затова и президентът агресивно ще продължи да изисква отговорна миграционна реформа, която да сложи край на верижната миграция“, допълни тя. „Това нападение подчертава и необходимостта Конгресът да работи с президента по миграционната реформа, за да се засили националната и публичната сигурност. Трябва да защитим границите си, трябва да се уверим, че хората, влизащи в страната, не идват да вредят на народа ни и трябва да установим миграционна система, основана на заслуги“, заяви Сандърс. \nБелият дом използва термина за хората, които след като се заселят, плащат на семействата си да се заселят в САЩ. Сандърс приветства полицейските действия за техния героизъм. Тя също така посочи и успехите на правителството на САЩ срещу „Ислямска държава“ в Ирак и Сирия. \nИзточник: \"Фокус\"\n", "date": "2017.12.12", "title": "Белият дом обясни какво е можело да предотврати атентата в Ню Йорк"}
{"url": "https://www.blitz.bg/svyat/ssedi-razkazakha-za-vikove-i-kryastsi-v-doma-na-atentatora-ot-mankhatn-v-noshchta-predi-napadenieto_news564169.html", "text": "Съседите на извършителя на терористичния акт край пристанището на Ню Йорк Акайед Юлла съобщиха, че през последните дни в дома му е имало скандали, като особено сериозна караница е имало в нощта преди нападението, пише New York Post, цитиран от \"Фокус\"\nЮлла през последните месеци е живял с родителите си в Бруклин. Според съседите през последните дни от квартирата са били чувани викове. \nНе се уточнява, дали караниците са имали отношение с терористичния акт. \nСпоред съседите извършителят е създавал впечатление като религиозен и необщителен човек. \nЮлла бе ранен заедно с още трима души по време на взрива и в момента се намира в болница под полицейски надзор. \nОсвен това, извършителят на взрива в района на нюйоркското пристанище е избрал мястото на нападението защото там са били закачени коледни плакати, пише американското издание. \nСпоред полицейски източници Юлла е разказал това, намирайки се в болницата. Той допълни пред полицията, че се е опитвал да действа, копирайки екстремистите, извършили нападения по коледните пазари в редица европейски държави. \nТой отбеляза, че според плана му, терористичният акт е трябвало да бъде отмъщение за бомбардировките на САЩ срещу позициите на „Ислямска държава“ в Близкия изток. \n", "date": "2017.12.12", "title": "Съседи разказаха за викове и крясъци в дома на атентатора от Манхатън в нощта преди нападението"}
{"url": "https://www.blitz.bg/svyat/podnovikha-pregovorite-za-imeto-na-makedoniya_news564173.html", "text": "Посредникът на ООН по въпроса за името на Македония Матю Нимиц поднови преговорите между Гърция и Македония относно името на бившата югославска република, след продължил дълго време застой в тях, пише гръцкият вестник Ekathimerini, цитиран от \"Фокус\"\nПравителството на Атина е предпазливо оптимистично за прогреса, след изказванията на македонския министър-председател Зоран Заев, заявил, че е готов за решение, което да проправи пътя на страната му към ЕС и НАТО. Този оптимизъм бе допълнително засилен от оставката на председателя на опозицията в Македония Никола Груевски\n", "date": "2017.12.12", "title": "Подновиха преговорите за името на Македония"}
{"url": "https://www.blitz.bg/svyat/shchurm-na-avobazata-abu-ad-dukhur-teroristite-sa-natikani-v-gla_news564177.html", "text": "Сирийската правителствена войска се подготвя за щурм на стратегически важен обект в североизточната част на сирийската провинция Хама – бившата авиобаза Абу ад-Духур, която от няколко години е контролирана от групировката „Джебхат ан-Нусра” (сирийската Ал Кайда). Терористите са в плътен обръч и няма накъде да бягат.\nКакто съобщава новинарската агенция ФАН, сирийската войска провежда настъплението по двата фланга едновременно с продължаващата подкрепа на руските ВКС. Очаква се успех още в първите дни. \n  \nЕдновременно с това стана известно, че Дамаск стяга подкрепления за така наречения „Триъгълник на смъртта” – зоната, където на юг се събират трите провинции Дамаск, Дария и Ел-Кунейтра. Сирийската армия се подготвя да овладее стратегическата височина Тал Ал-Хара. \n  Превод и редакция: БЛИЦ \n \n", "date": "2017.12.12", "title": "Щурм на авобазата Абу ад-Духур: Терористите са натикани в ъгъла"}
