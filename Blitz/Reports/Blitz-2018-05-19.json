{"url": "https://www.blitz.bg/svyat/mega-seksapil-demi-rouz-zabravi-da-si-slozhi-belo-pod-provokativna-roklya_news601329.html", "text": "Моделът с нестандартни форми Деми Роуз се появи публично в съблазнителна рокля в бежов цвят - с изрязан гръб и тънки презрамки позволява да се види подробно фигурата й. Красавицата за капак е без бельо. Деми призна, че трябва да работи усилено за себе си, за да запази физическата си форма. Момичето казало, че много лесно може да наддаде и трябва да се ограничи в много отношения.  \"Харесвам шикозни партита, яхти и коли, но в сърцето си аз съм просто дете, което има късмет\", признава моделът. Превод: БЛИЦ    ", "date": "2018.05.19", "title": "Мега сексапил: Деми Роуз забрави да си сложи бельо под провокативна рокля"}
{"url": "https://www.blitz.bg/layfstayl/sled-evroviziya-ekuinoks-podpisa-dogovor-s-yunivrsl_news601375.html", "text": "Българските представители на тазгодишната „Евровизия” – групата „Екуинокс”, подписа договор с най-голямата музикална компания в света „Юнивърсъл”.Жана Бергендорф, Владимир Михайлов и Георги Симеонов-JJ ще са основното ядро в новите песни, които групата ще запише за „Юнивърсал” в мини албум.  Тримата певци и продуцентът им Борислав Миланов имаха среща в София с един от президентите на световния гигант. Единствено за предаването COOL...T шефът от „Юнивърсал” потвърди, че вече работят с групата по следваща песен. „Екуинокс” е първата българска група, с която работим и затова сме много развълнувани. По принцип работим с всеки артист, който е добър, няма значение откъде идва. Сега сме фокусирани в това да увеличим успеха на „Кости” (Bones) във всички страни, а след това ще се заемем със следващия проект”, каза пред COOL…T Корнелиус Балин.", "date": "2018.05.19", "title": "След Евровизия „Екуинокс” подписа договор с „Юнивърсъл”"}
{"url": "https://www.blitz.bg/obshtestvo/unikalno-pravoslavna-izlozhba-gostuva-v-katolicheska-katedrala-v-palermo-snimki_news601346.html", "text": "Картините са дело на български художници от Дебърската школа Уникално по рода си събитие беше единственото българско участие на Седмицата на културата в Палермо, Сицилия. По този повод в катедралата Chiesa del Santissimo Salvatore в сърцето на Палермо беше открита изложбата \"Kostinbrod - cammino, fede, storia' , представяща уникалните стенописи от храм \"Св. Петка\" в костинбродското село Богьовци. Стенописите са дело на майстори от Дебърската школа, като техните творби се открояват с висок реализъм и художествена стойност. Църквата е със статут паметник на културата от местно значение, а с времето стенописите са реставрирани и обектът все повече се развива като туристическа дестинация. Това е впечатлило организаторите на изложбата, които предоставиха експозиционна площ не къде да е, а в католическа катедрала. Самата изложба беше открита от принцът на Палермо-Бернардо Торторичи Монтаперто ди Раффадали, Принц на Раффадали и Дука на Сан Николо’ и от кмета на община Костинброд Трайко Младенов.        На откриването присъстваха и представители на общинска администрация и общински съветници от Костинброд, представители на местни медии, както и много гости и туристи на Палермо. Посетителите имаха възможност да се сдобият с информационни издания относно историята на храм \"Св. Петка\" и резиденцията на Константин Велики в Костинброд. Стотици туристи в Палермо имат възможност да се насладят на изложбата, която представя един от бисерите на богатото културно наследство на запад от София. Уникалното в случая е, че изложба, представяща част от културното наследство на източното православие гостува в католически храм. Това е добър пример, че обединена Европа трябва да акцентира на общите черти в културите и политиката, а не на разделителните линии и граници.  Приносът на изложбата е безспорен както за община Костинброд на местно ниво, така и за България, защото това беше единственото българско участие в Седмицата на културата в Палермо. За първи път подобно културно мероприятие, организирано от община Костинброд, се представя на такова високо ниво. От друга страна православния свят има с какво да се гордее, защото източноправославните традиции и култура намират широко поле за представяне и социализация извън рамките на православния свят.    ", "date": "2018.05.19", "title": "Уникално! Православна изложба гостува в католическа катедрала в Палермо (СНИМКИ)"}
{"url": "https://www.blitz.bg/layfstayl/perfekten-relaks-nyama-drug-takv-tantsov-tsentr-v-sofiya-snimki_news599196.html", "text": "Най-новият център за танци, спорт и красота в София отвори врати в началото на месец март.предлага различни видове групови и самостоятелни танцови и спортни тренировки за деца и възрастни, както и различни процедури за здраве, красота и релакс. Това е перфектното място за всички, които искат се позабавляват, да срещнат нови позитивни лица, да променят външния си вид и да преоткрият себе си.  Майките с деца несъмнено ще обикнат това място, разполагащо с частен двор с маси и детски катерушки, тъй като, докато децата им тренират, те могат да се отдадат на пълен релакс.   За удобство на клиентите центърът се намира на метри от метростанция „Надежда“ (ул.\"Кубадин\" 7).         ", "date": "2018.05.19", "title": "Перфектен релакс: Няма друг такъв танцов център в София! (СНИМКИ)"}
{"url": "https://www.blitz.bg/layfstayl/shoubiznes/gala-totalno-poludya-zaradi-britanskata-euforiya-ne-e-za-vyarvane-kak-se-poyavi-v-efir-snimki_news601301.html", "text": "Гала кипи от еуфория. Водещата на \"На кафе\" днес в извънредно предаване ще коментира с редица гости случващото се във Великобритания - а именно сватбата на годината - Меган Маркъл и принц Хари ще се врекат във вечна вярност. Блондинката тематично е нахлупила типична за английския двор шапка с мрежичка, а тя пасва идеално на официалната и дълга рокля, която е облякла водещата. Съвсем спокойно водещата може да е част от гостите на приказното събитие и ще бъде объркана с височайша особа.   От дни всъщност Гала е ентусиазирана за сватбата.  спомняйки си как блондинката е коментирала отново в извънредно издание сватбата на Уилям и Кейт през 2011 година.       ", "date": "2018.05.19", "title": "Гала тотално полудя заради британската еуфория! Не е за вярване как се появи в ефир (СНИМКИ)"}
{"url": "https://www.blitz.bg/svyat/trepett-raste-gmzhi-ot-narod-pokray-zamka-uindzor_news601291.html", "text": "Тълпи от хора вече се събират пред Уиндзорския замък, за да могат да видят на живо сватбата на принц Хари и избранницата му Меган Меркъл, предават световните агенции. Към момента времето в Лондон е приятно и слънчево. Духа лек и приятен ветрец.  Всъщност най-запалените фенове, които искат да няма нищо пред погледа им по време на събитието, са заели местата до огражденията още преди няколко дни.  Всички очакват да видят булката, роклята й и на кой дизайнер се е доверила. Принц Чарлз, бащата на младоженеца, ще отведе Меган Маркъл до олтара, защото нейния баща претърпя сърдечносъдова операция преди дни. Никой не знае дали принц Уилям ще бъде сериозен в речта си на кум или ще използва възможността да се пошегува с по-малкия си брат и лудориите му.  Сватбата на принц Хари внася нещо ново в британската монархия - американка със смесена кръв се издига до най-висок ранг в нея. Има всички признаци, че Меган очарова британците.  Обявяването на брака им в грандиозния дворцов параклис \"Сейнт Джордж\" ще бъде нова фаза и за принц Хари, който вече загърби миналото си на лошо момче и се вживя в ролята на посланик на кралското семейство, ангажиран с много благотворителни каузи.  И двамата младоженци се надяват семейството им да започне бързо да се увеличава.  Това ще е ден за размисъл и радост и за 92-годишната кралица Елизабет Втора и 96-годишният й съпруг принц Филип. Тя ще види как внукът й сключва брак с жена, която му носи щастие, а той често е казвал, че именно това му липсва в живота. Вчера кралица Елизабет Втора прие на чай майката на булката Дория Рагланд.", "date": "2018.05.19", "title": "Трепетът расте! Гъмжи от народ покрай замъка Уиндзор"}
{"url": "https://www.blitz.bg/svyat/zapochna-se-megan-markl-narushi-vazhno-pravilo-oshche-s-vlizaneto-v-tsrkvata-do-oltara-ya-zavede-snimkina-zhivo_news601309.html", "text": "Меган Маркъл се появи в църквата, където ще се венчае за принц Хари. Красавицата пристигна в автомобил, заедно с майка си. Актрисата е с чисто бяла рокля и с красив воал и тиара на главата. Дължината на шлейфа е по-малък от този на херцогиня Кейт заради йерархията във Великобритания. Малко преди нея пристигнаха принц Хари и брат му принц Уилям (кумът му). Двамата бяха с черни военни униформи. Още с влизането им в храма всички гости се изправиха, за да отдадат почит на жениха.  Престолонаследникът Чарлз и съпругата му Камила дойдоха секунди преди кралица Елизабет Втора, която бе заложила на тоалет с цвят \"лайм\".   Шаферчетата и шаферките, начело с принц Джордж и принцеса Шарлот пък пристигнаха след кралицата.   Меган Маркъл влезе сама в църквата. Част от пътя към Хари тя извървя без придружител, а после до него я заведе принц Чарлз. Меган наруши правилото, че долната част на роклята трябва да бъде във формата на камбана. Дизайнът на дрехата е на Живанши.   Щом Меган стигна до младоженеца, майка й се разплака, докато двамата влюбени не спряха да се гледат усмихнати до уши.        На церемонията присъстват Джордж Клуни и съпругата му Амал, семейство Мидълтън, Опра, Дейвид Бекъм, заедно с половинката си Виктория, приятелки на булката и колегите на Маркъл от „Костюмари”, начело с Джина Торес. Освен тях там е водещият на Carpool karaoke Джеймс Кордън, тенисиската Серена Уилямс, музикантът Елтън Джон, който ще пее на събитието.             Голяма част от гостите обаче нарушават протокола и са с черни шапки на церемонията, което е в разрез с правилата. Капелите са най-различни, но предимно крайно обрани. Все пак аксесоарът може да бъде видян и в различни ярки цветове на главите на някои от гостенките. Междувременно около замъка Уиндзор е пълно с британци и туристи, които нямат търпение да видят на живо влюбената двойка. Някои от феновете дори са заели места покрай загражденията дни преди церемонията, за да са сигурни, че нищо няма да пречи на гледката им.   След заветното „да” Меган Маркъл и принц Хари ще станат Негово кралско височество херцог на Съсекс, а Меган Маркъл – Нейно кралско височество херцогиня на Съсекс.     ", "date": "2018.05.19", "title": "Започна се! Меган Маркъл наруши важно правило още с влизането в църквата, до олтара я заведе... (СНИМКИ/НА ЖИВО)"}
{"url": "https://www.blitz.bg/svyat/da-nadniknem-v-menyuto-na-kralskata-svatba-ot-skaridi-i-pushena-somga-do-agneshki-kroketi-i-shampansko_news601378.html", "text": "В залата за приеми на замъка Уиндзор се организира тържество за 600 гости, което започна след официалната част от сватбата на британския принц Хари и американската актриса Меган Маркъл. Това съобщава Sky News. Гостите могат да избират от обширно меню. То включва, наред с други неща, скариди, пушена сьомга, крокети с агнешко месо, печени зеленчуци, аспержи и панакота от грах с печени яйца от пъдпъдъци. Предлага се също ризото, пилешко рагу с гъби и свинско с ябълки. Това е съпроводено със сладки макарони с шампанско и тарталети с цитрусов крем.  Сватбеното тържество бе подготвено от екип от 25 готвачи, водени от главния готвач на кралското семейство Марк Фланаган. Според съобщенията в медиите Хари и Меган са участвали в изготвянето на менюто и са следвали хода на подготовката на банкета.  Вечерта принц Чарлз планира да организира още един банкет за 200 близки приятели и приятели на двойката. Приемът ще се проведе в местната резиденция на кралското семейство. Превод: БЛИЦ", "date": "2018.05.19", "title": "Да надникнем в менюто на кралската сватба: От скариди и пушена сьомга до агнешки крокети и шампанско"}
{"url": "https://www.blitz.bg/svyat/kateritsa-se-zabi-v-toaletna-spasikha-ya-s-mop-snimki_news601396.html", "text": "Един студент oт лагер в Лондон намери малка катерица, забита в тоалетната. Животното било на покрива и очевидно паднало, предадоха местните медии. ", "date": "2018.05.19", "title": "Катерица се заби в тоалетна, спасиха я с моп (СНИМКИ)"}
{"url": "https://www.blitz.bg/kriminalni/shestima-dushi-zaginakha-pri-napadenie-na-tsrkva-v-grozni_news601363.html", "text": "Четирима бойци се опитаха да атакуват посетители в църквата Архангел Михаил в Грозни, Чечения, и бяха ликвидирани. Това предадоха световните медии. В хода на операцията бе убит един полицай, както и един цивилен.  Властите в Чечения съобщават, че нападателите са получили заповед от една от западните държави.  Нападателите били въоръжени с 10 бутилки с горивна смес, пушка, ножове и брадви.  В момента мястото на нападението е затворено, оперативните служби работят там. Превод: БЛИЦ    ", "date": "2018.05.19", "title": "Шестима души загинаха при нападение на църква в Грозни"}
{"url": "https://www.blitz.bg/obshtestvo/regioni/udar-razbikha-mrsna-i-podla-skhema-vv-vrachansko_news601290.html", "text": "Мъж беше спипан с контрабанда при мащабна спецакция на териториятa на Северозапада, съобщават от полицията, пише bulnews.bg. На 18 май служители на сектор \"Противодействие на икономическата престъпност\" проведоха акция с цел пресичане, разкриване и документиране на престъпленията, свързани със съхранението и разпространяването на акцизни стоки без български акцизен бандерол на територията на Област Враца.  При проведените Оперативни мерки е установен и спрян за проверка лек автомобил \"Мерцедес С450\", управляван от криминално проявения и осъждан А.А. 40-годишният мъж е бил придружеен от униформените до дома си, намиращ се във Враца, където са намерени 15 чувала с малки разфасовки. Във всяко едно от пликчетата, приготвени за продажба имало ситно нарязан тютюн Общото количество на нелегалната стока е 200 килограма. По случая е образувано досъдебно производство, а контрабандистът е задържан в ареста за срок от едно денонощие. ", "date": "2018.05.19", "title": "Удар! Разбиха мръсна и подла схема във Врачанско!"}
{"url": "https://www.blitz.bg/kriminalni/ekshn-v-germaniya-mzh-otkri-strelba-ima-zhertvi_news601365.html", "text": "Мъж откри стрелба в района Фахинген, Германия. В резултат на инцидента бяха убити двама души, а още няколко бяха ранени. Това предаде Saarbrücker Rundfunk. Заподозреният за атаката е задържан.  Загиналите са роднини.   Все още не е ясно дали нападението има общо с терористична атака. Превод: БЛИЦ", "date": "2018.05.19", "title": "Екшън в Германия! Мъж откри стрелба, има жертви"}
{"url": "https://www.blitz.bg/vsyaka-nedelya/ekskluzivno-v-blits-nay-novata-statiya-na-kevork-kevorkyan-entusiazm-za-smetka-na-prozortsite_news601191.html", "text": "Бойко се разсърди, че медицинските сестри протестирали под прозорците му. Давал 5 милиарда за здравеопазването, ако продължавал така, накрая щял да счупи държавата – от щедрост. Прав е, но се усеща, че повече мисли да не счупят прозорците му.И, разбира се, проблемът не е в това, колко даваш, а как се харчи даденото.   Бойко няма да го запомнят с това, че е бил „председател“ на Европа, а с нещо далеч по-дребно – ако успее да постигне някакъв ред в здравеопазването.   Но зает с Европа, той прехвърля проблема на други.   И сякаш не разбира, че го търсят/ще го търсят за всичко, защото сам се постави в ролята на Арбитъра.   Да си пази прозорците тогава.  Здравният министър Ананиев тия дни каза, че лекарите от Врачанската и Ловешката болници били виновни, понеже „търпели порочни практики“ – след такава глупост как да не замерят заместничката му с яйца.   Ананиев не знае ли, къде, всъщност, изтичат парите?   Знае, разбира се, но не смее да каже. Цецка Ц. пък си трае – а Бойко й даде срок от три месеца, за да изпълни препоръките на Европейската комисия за съдебната реформа.   Камбаните на „Ал. Невски“ не биха тържествено, обаче трите месеца минаха. И? Цецка най-сетне схвана, колко ценно в нейния случай е мълчанието.   За разлика от Захариева, която отдавна няма никакъв контрол над дърдоренето си.   Авторитетни икономисти казват, че „българите ще настигнат по доходи средния европеец след 24 години“.   Нашата бърборана обаче казва, че това ще стане след само 10 години.  И сякаш не е чела годишния доклад на Еврокомисията, според който ние сме първенци в ЕС по неравенство на доходите. Най-големият майтап на Прехода е, как узряват нашите „управници“-скорозрейки.   Сещам се сега и за министъра на културата Банов: емнаха го преди време, че е поздравил Криско за рождения му ден.   А той чистосърдечно си призна за зреенето: когато бил 15 години директор на театъра в Хасково, тръпнел някой министър на културата да го поздрави за рождения ден!   Щял да лети тогава и да е мотивиран да прави много повече неща! Да ти имам летенето!   На тоя спокойно могат да му чупят прозорците – и така да ускорят летежа му. Личната биографка на Бойко направи равносметка на първата година на третия му кабинет – заглавието беше :“Успехи навън и крехък баланс в коалицията“.   Да ти се не види и коалицията, скъпа.   Мерим лигавенията на „коалицията“ – докато българите умират най-млади в ЕС /а и в Европа изобщо/ и сме с най-висока смъртност в ЕС. Същата авторка написа, че „Борисов е човекът, на когото всички разчитат да е мирен регионът“.   По този начин и тя се опита да счупи няколко джама на Бойко.   Надявам се, че той изобщо не й е повярвал, или поне не изцяло. Това би било много опасно: освен, че си Арбитър на тираджиите, да се мислиш и за първи миротворец на Балканите.   Трябва да си луд, за да се нагърбиш с тази роля. Преди време Костадин Филипов, един истински познавач на „региона“, написа крайно интересна дописка за „балканското лидерство“, подзаглавието й беше „Биографиите на водачите – крайно подозрителни на младини, умело прикривани в настоящето и забравени в бъдеще“.   Ясна ви е картинката. Да се надяваме, че тя е ясна и за Бойко. Той, за негова чест, си призна, когато започна третия си мандат, че „Няма радост в управлението“.   Нямало и тщеславие – но това да го пропуснем, за да не ми счупят прозорците. Тия дни Любен Дилов – Син коментираше твърдението на Бойко, че „няма нищо общо с цензурата“; и разказа следната история, цитирам я дословно: „За цялата ми журналистическа кариера, особено докато бях главен редактор на „Новинар“, премиерът веднъж е упражнил натиск. По следния начин: обади ни се с Миро Боршош да пита нарочно ли сме му пуснали толкова грозна снимка… Ние казахме: „Нарочно“ – защото как да пуснеш снимка, без да искаш?! „Добре“ – каза той и затвори телефона. А можеше да каже „Лошо“, например…“ /край на цитата/  След този мил спомен, на Любчо Дилов явно няма да му чупят прозорците. Бойко има обаче доста по-големи ядове, в сравнение с една „грозна“ снимка.  Медиите на/край Прокопиев разпространиха новината, че   мон шери Макрон внезапно наритал Бойко, казал му: „Така е Бойко, ще вървят заедно европейските държави, които спазват общите правила и искат веднага бързи реформи. Не можем да чакаме онези, които правят малки крачки, в последния възможен момент“. Въпросните медии представиха нещата така, сякаш Макрон е издърпал ушите на самия Бойко – а пък услужливите, засега, медии си замълчаха.   Наложи се нашият човек да уточнява, че критиката е адресирана към кандидатите за ЕС от Западните Балкани и да се оплаче, че го щавят с фалшиви новини.   Сигурно вече е наясно, че далеч по за предпочитане е да ти сложат грозна снимка. Пак тия медии навремето му направиха номера с фалшивата дописка на „Франкфуртер алгемайне цайтунг“.   Това беше прекрасен пример, как автори с претенции /“Дойче веле“/ се препитават с файтонджийски масали. Но и Бойко си заслужава компроматите, поне от това естество – докато се ослушва за финансирането на някои медии от чуждестранни фондации.   Виж какво прави Орбан, бъди Опако Момче и ти. Тъй или иначе, българското Европредседателство приключва. Опозицията доста време гледаше на боб, какво може да го провали. Нищо, разбира се.   Тези процедури са намислени така, че да няма провали.   Идеята да се вдигне шум за Западните Балкани беше добра, още повече, че членството им в ЕС е видение от далечното бъдеще.   Никога балканските лидери не са се ласкаели толкова обилно помежду си.   Следва поетапно чупене на прозорци. „Моншеритата“ не изневериха на себе си – те са царе в поощряването на миражи, салонни кавалери и дами, на които не бива прекалено да се вярва.   Но пък никога не сме били толкова добре с Турчина, двамата с Падишаха са чик до чик. Да се надяваме, че Нашият не си губи времето с Иван Кръстев, според когото няма да има „студена война“.   И понеже тя е в разгара си, да си налягаме парцалите. Междувременно, съобщиха ни, че Бойко е „минал“ Стамболов и вече е най-дълго управлявалият демократичен премиер.   А според Валери Найденов, на когото може да се вярва, „Чукне ли 10 години на поста, Борисов може да изкара и 20“.   Преди време Бойко се похвали, че е построил повече от Живков – и не му счупиха прозорците.   Почти в същото време стана ясно, че покупателната способност на Народа е достигнала онази от 1988 година. Най-сетне.   Никой не обърна внимание на този празничен факт, новите еничари си затраяха.   Политическата Секта – също, сигурно съчиняваха отговор на въпроса, защо толкова скотски обедня немалка част от Народа.   Още го съчиняват. Отваряйте стъкларски ателиета. ***", "date": "2018.05.19", "title": "Ексклузивно в БЛИЦ! Най-новата статия на Кеворк Кеворкян: Ентусиазъм - за сметка на прозорците"}
{"url": "https://www.blitz.bg/obshtestvo/shok-v-burgas-vzrivove-i-gst-dim-izplashikha-mestnite-zhiteli-snimki_news601381.html", "text": "Две коли горят до блок 53 в бургаския ж.к. „Славейков”. Пушеците достигат над 18-етажната жилищна сграда. Чуват се взривове, което най-вероятно е от гумите на автомобилите. Това предаде burgasinfo.com.До момента се виждат, че напълно изгарят два автомобила. Районът е отцепен от полиция, току-що пристигна и пожарната, като огнеборците буквално за минути потушиха мощните пламъци. Те все още продължават да обливат автомобилите.   На едната кола предният капак е вдигнат и подпрян, затова жители на блока предполагат, че собственикът й е правил ремонт, когато е пламнала искра. Огънтя обаче бързо обхванал цялата кола, както и намиращият се до нея джип. И двете превозни средства са напълно изгорели.  \"Добре че от другата страна на автомобила е нямало други паркирани, както и че не е била с газово устройство, иначе пожарът щеше да бъде огромен\", казаха съседи.        ", "date": "2018.05.19", "title": "Шок в Бургас: Взривове и гъст дим изплашиха местните жители (СНИМКИ)"}
{"url": "https://www.blitz.bg/obshtestvo/ekspertt-po-etiket-milena-khlebarova-megan-i-khari-razbikha-kralskiya-protokol-na-svatbata_news601404.html", "text": "Голите рамене на Меган Маркъл в църквата, брадата на принц Хари, флоралната рокля на кралицата. Това са само примери за революционните промени в протокола на една кралска сватба, заяви в интервю за Flashnews експертът по етикет и протокол Милена Хлебарова.- Какви са вашите впечатления от сватбата на принц Хари и Меган?  - Приказка, красива, която цял свят наблюдава. Много хора мечтаеха да са на тяхно място. Ние станахме световни сватбари- всички медии предаваха сватба. - Нарушиха ли традицията? Те получиха упреци за държането за ръце в църквата? Направиха ли малки революционни промени на традицията?   - Доста революцийки направиха. Разбиха кралския протокол. Първо Меган се появи с разголени рамене, роклята беше с деколте лодка. В църквата се влиза с покрити рамене, нищо, че булката имаше воал. Хари се появи с военна униформа и с брада, което е също нарушение на протокола.  Задължение е английските кралски офицери да бъдат в дясната ръка на сватбата без сабя и гладко избръснати, Хари си остана верен и не е спазил протокола. - Други нарушения на традицията имаше ли?  - Кралицата се появи с рокля на флорални мотиви. Сега е модерно, но се появи леко неглиже според мен, а не както подобава на кралица. Тя обича бонбонените цветове и затова е избрала зеления цвят. Още един гаф и не по протокола. Изненадах се, че Кейт беше в бяло, а този цвят е запазен за булката. Всички гости са получили инструкции от 22 страници където пише да се избягва бялото.  За пръв път в църквата „Сейнт Джордж“ имаше афроамерикански хор, характерен за САЩ.  Чилиста, който изпълни няколко мелодии, също е афроамеирканец. Гостите гледаха на това с интерес. Невиждано е било досега в параклиса да има такива звуци. Сватбената проповед на афроамериканския пастор Майкъл Къри има значение. Той с емоция показа, че светът е любов и любовта се уповава на взаимните чувства. - Прие ли ли кралицата от сърце Меган?   - Тя обича внука си Хари. В началото тя не одобряваше Меган, беше против сватбата. Дори се говореше, че, ако се ожени ще го лиши от претенцията му за престола. Той обаче я обича. То си личеше как тръпнеше да я види. Това не се играе, може да го играе някой артист като Меган, която действително е актриса.  Аз съм съгласна с информацията на полубрат й и полусестра й, че тя е мъжемелачка. Това го потвърждава и биографът Антрю Мортън, той каза, че тя е лека жена и златотърсачка. Тя обаче е богата има 5 милиона долара. Тук се получава като в 19 век бедни аристократи се женели за богати американки. Идеята, която ми идва наум, е, че, ако тяхното дете, ако е е момче, може да е и американски гражданин, и един ден да е стане президентът на САЩ. Англичаните си правят дипломацията и политиката 100 години напред. - Самият кралски двор ще позволи ли това?   - Детето няма да е претендент за стола. Кралицата каза, децата на Меган и Хари, няма да носят кралски титли и няма да са претенденти за стола. Защо обаче да не стане претендент за президент на САЩ. Англичаните не правят нищо случайно, от всичко изваждат някаква полза. Ако сме живи, един ден моите думи могат да се окажат верни.    ", "date": "2018.05.19", "title": "Експертът по етикет Милена Хлебарова: Меган и Хари разбиха кралския протокол на сватбата"}
