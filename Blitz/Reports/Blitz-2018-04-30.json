{"url": "https://www.blitz.bg/intsidenti/katastrofi/mlada-zhena-zagina-sled-fatalen-intsident-s-atv_news597160.html", "text": "25-годишна жена е загинала след удар в дърво с АТВ, съобщиха за БЛИЦ от полицията. Сигналът е подаден около 13 часа. Инцидентът е станал в пловдивското село Белащица. Пристигналият на място полицейски екип е установил, че АТВ-то е управлявано от местна жителка. Жената е била без книжка. Допълнителна справка е показала, а екстремното возило не е било регистрирано.  На място се извършва оглед от служители на Първо РУ-Пловдив. Образувано е досъдебно производство. Кристина ИВАНОВА, БЛИЦ    ", "date": "2018.04.30", "title": "Млада жена загина след фатален инцидент с АТВ"}
{"url": "https://www.blitz.bg/svyat/tank-gazi-zriteli-na-festival-v-sankt-peterburg-strakhovito-video_news597189.html", "text": "Трима души пострадаха на фестивала „Бойна стомана” в Санкт Петербург. Инцидентът, станал на 29 април, е запечатан на видео от ужасени очевидци. Организаторът на мероприятието решил да повози посетителите на копия на танкове от Великата Отечествена война. По време на една такава разходка върху T-60 хората започнали да падат. Един от зрителите – на 32 години, се озовал на пътя на тежката машина и тя преминала през крака му.  Младият мъж е с контузия на гръдния кош и счупен глезен.  Останалите потърпевши – на 10 и 15 години, са се отървали с леки наранявания и уплаха. Превод: БЛИЦ", "date": "2018.04.30", "title": "Танк гази зрители на фестивал в Санкт Петербург! СТРАХОВИТО ВИДЕО"}
{"url": "https://www.blitz.bg/stsena/dzhenifr-lorns-zabrsa-60-godishen-rezhisor-snimki_news597155.html", "text": "Холивудската красавица Дженифър Лорънс има връзка с 60-годишния режисьор Дейвид Ръсел. По данни на „Дейли мейл”, Лорънс и Ръсел са вечеряли в един от лъскавите ресторанти на Ню Йорк. След вечеря двамата са отишли на разходка.  Припомняме, че преди време младата американска актриса опитваше да стане муза на 49-годишния режисьор Дарън Аронофски, но нещата между тях не потръгнаха. Превод: БЛИЦ    ", "date": "2018.04.30", "title": "Дженифър Лорънс забърса 60-годишен режисьор (СНИМКИ)"}
{"url": "https://www.blitz.bg/intsidenti/video-panika-i-pistsi-na-detsa-i-zheni-v-salona-na-layner-koyto-katsna-izvnredno-v-cherna-gora_news597032.html", "text": "Вчера самолет на авиокомпания S7, пътуващ по маршрута Москва-Тиват, е бил принуден да кацне в съседна Подгорица поради технически проблеми. Солистката на руската група Serebro, Олга Серябкина, която пътувала на самолета по време на инцидента, нарече \"ад\" това което се случваше на борда в този момент. Изданията публикуваха видеа от борда на машината. Съдейки по виковете и плача на записа - хората наистина са се изплашили за живота си. Вокалката на \"Серебро\" Олга Серябкина пише в \"Инстаграм\", че те са \"можели да умрат\", \"в самолета бе ад - всички крещяха и плачеха\", докато стюардесите \"се държаха много непрофесионално\" и само създавали паника.  От авиокомпанията отговориха, че самолетът не могъл да кацне там, където е било планирано, поради технически проблем, а екипът в същото време е \"действал професионално\".  Междувременно, друг пътник от самолета, който направи аварийно кацане в Черна гора, публикува в интернет видео, направено също на борда на самолета. Самият пътник казва, че Олга Серябкина не е била съвсем права в нейния пост като е писала за непрофесионализма на стюардесите при кацането.  Според него, само една жена с бебе на ръце се е поддала на паника и стюардесите я успокоили. Като цяло той смята, че стюардесите са действали професионално, макар че отначало се объркали малко.  Превод и редакция: БЛИЦ", "date": "2018.04.30", "title": "ВИДЕО: Паника и писъци на деца и жени в салона на лайнер, който кацна извънредно в Черна гора"}
{"url": "https://www.blitz.bg/svyat/devet-zhurnalisti-zaginakha-pri-krvav-atentat-v-srtseto-na-afganistan_news597192.html", "text": "Девет журналисти са станали жертва на терористична атака в столицата на Афганистан, съобщава TOLOnews. По данни на изданието, сред загиналите при взрива са фотографът на АФП Шах Марай, оператор на TOLOnews, кореспондент и оператор на телевизионния канал 1TV, трима журналисти на Azadi Radio и двама служители на Mashal TV. Междувременно Би Би Си съобщи, че репортерът на медията Ахмад Шах е бил убит в Източен Афганистан. 29-годишният журналист се е прибирал към дома си, когато неизвестни лица, придвижващи се с мотор, са открили стрелба по него.   мъж на мотор е открил   Новината за смъртта му идва часове след двете експлозии в Кабул.  При взривовете загинаха 29 души, други около 49 бяха ранени. Първото нападение бе извършено до централата на афганистанското разузнаване от терорист с мотоциклет. Вторият самоубиец се е представил за репортер и се е взривил сред групата журналисти, дошли да отразят първия взрив.  Отговорност за атаките пое „Ислямска държава”. Превод и редакция: БЛИЦ", "date": "2018.04.30", "title": "Девет журналисти загинаха при кървав атентат в сърцето на Афганистан"}
{"url": "https://www.blitz.bg/obshtestvo/ognen-intsident-v-plovdiv_news597029.html", "text": "Трафопост избухна в пламъци тази вечер. Инцидентът стана в пловдивския квартал Кючук Париж. На място е пристигнал екип на пожарната, който е потушил пламъците. До пожара се е стигнало, след като коте е влязло в трафопоста, съобщава   Няма информация дали в момента в този район има проблеми с електрозахранването. ", "date": "2018.04.30", "title": "Огнен инцидент в Пловдив"}
{"url": "https://www.blitz.bg/stsena/apetitna-livanka-predizvika-furor-v-porno-industriyata-i-si-navleche-gneva-na-islyamska-drzhava-snimki-18_news597171.html", "text": "Порнозвездата от ливански произход Миа Халифа разкри как се е променил животът й, след като терористите от \"Ислямска държава\" й обявиха война заради снимките й с хиджаб. Миа пристига в САЩ със семейството си, когато е още малка. В порноиндустрията се оказва напълно случайно. Благодарение на източната си външност се оказва много търсена. Кариерата на младото момиче започва да върви нагоре и тя може да се похвали с цяла армия от почитатели.  Но със славата идват и проблемите.     Миа разказва, че образът на момичето с хиджаб, което прави секс, не е измислен от нея, а от продуцентите. Тогава била на 21 години и не можела да отказва.   \"Като малка имах много комплекси, бях с наднормени тегло. По-късно обаче се почувствах уверена. Разбира се, сега съжалявам, че тогава не можех да казвам „не” на това, което ми предлагат”, признава Миа Халифа.     След като филмът й става публично достояние, започнали заплахите от страна на терористите от „Ислямска държава”. Първоначално в мрежата се появи снимка, на която на Мия й режат главата.  След това терористите удариха профила й в Инстаграм и започнаха да публикуват от нейно име постове, които пропагандират ценностите на „Ислямска държава”. Заплахите на джихадистите първоначално изплашили момичето, но след това я направили по-силна.  \"Не съм мечтала за това. Не искам да ме асоциират с порноактриса и се старая да избегна подобни сравнения”, казва още тя. Превод: БЛИЦ", "date": "2018.04.30", "title": "Апетитна ливанка предизвика фурор в порно индустрията и си навлече гнева на \"Ислямска държава\" (СНИМКИ 18+)"}
{"url": "https://www.blitz.bg/layfstayl/razvrat-lsna-goreshcha-tayna-za-pornoto-na-andzhelina-mozhe-da-go-namerite-v_news596911.html", "text": "Мистър България 2016 година Йордан Йорданов направи скривалище за домашното си порно, в което си партнира с фолкпевицата Анджелина. Моделът потвърди, че разполага с цяла колекция, която сметнал за нужно да прибере на сигурно място, пише \"Телеграф\". \"Това не е единственото видео, което сме заснели. Има още няколко клипчета, на всичките се виждат лицата ни, няма как да ни объркат. Преди ги пазехме в телефоните си, сега не е така. Макар, че при определени актуализации част от материалите се връщат\", разкрива Йордан.   В момента той и половинката му пазят бруталните кадри на флашки за по-голяма безопасност. А самите запаметяващи устройства се съхраняват в дома на мачото. Анджелина била доста по-разхвърляна от бившия футболист и нямало как да разполага с материалите, тъй като случайно или е могат да се озоват у неподходящи хора. ", "date": "2018.04.30", "title": "Разврат! Лъсна гореща тайна за порното на Анджелина, може да го намерите в..."}
{"url": "https://www.blitz.bg/obshtestvo/intervyu/mitko-shcherev-pred-v-shou-shest-tezhki-godini-ot-zhivota-mi-minakha-v-sdilishchata_news596574.html", "text": "Група „Диана експрес” представи новия си албум - „Усмивката“. Малцина знаят, че хитът на „Трамвай № 5“ е написан от Митко Щерев. Сега, след 33 години, композиторът отново се връща към него, вече в изпълнение на собствената си група. Текстът е по стихотворение на поета Лъчезар Станчев. Преди 33 години красавиците от „Трамвая“, начело със своя ръководител Петко Петков – Петицата, са се справили превъзходно и само за няколко месеца песента се превръща в хит. В новия албум вокален солист както винаги е Илия Ангелов. В него са включени две оркестрови пиеси и седем песни. Общото между тях е, че са написани от един човек – Митко Щерев.- Господин Щерев, известно е, че „Експресът“ потегля от родния ви град Ямбол с голям концерт през лятото на 1974 година. Преди това сте работили с такива знаменитости като Емил Димитров и Лили Иванова. Песните ви, изпълнени от тях, веднага са ставали хитове. Защо оставихте всичките тези благини и се заехте да създавате нова група?  - Тръгнах да го правя, след като прочетох закона на философа Лау Дзъ. Той казва: „Ако един човек иска да постигне големи успехи, трябва да работи и да се развива или само в областта на духа, или в областта на материята. Ако работи и в двете, това ще е за сметка на здравето му“. Реших, че искам да съм здрав и затова се насочих само към музиката. Хората, направили избора да се развиват в духовната област, обикновено не са много добре материално, но аз мисля, че щастието е доста относително понятие и че няма рецепта за това. - Това не отговаря на въпроса: Защо се отказахте от работата при най-големите звезди на България, за да тръгнете от нулата?  - Първопричината бе, че попаднах в един омагьосан кръг като композитор. И преди, и сега не одобрявам както занаятчийството, така и работохолизма. Освен това не се чувствам комфортно цял живот да композирам пет едни и същи песни, затова реших да създам група. Не случайно в първия албум на „Диана Експрес“ осем песни бяха с продължителност над седем минути. Явно съм се опитвал да променя формата. Да търся нещо по-различно.  - Как си обяснявате бързия успех на новата ви формация?   - Много съм работил, но съм имал и късмета да попадна в точното време на точното място. През 1974 година хората в България са имали нужда от нещо като първия албум на „Диана експрес“ и аз им го дадох. Доказателството е във факта, че първата ни плоча за две години се продаде в 160 000 екземпляра. „Диана експрес“ има пет албума. „Усмивката” е шестият, но така или иначе никога не можахме да достигнем продажбите на първия албум. През 1975-а бях музикален продуцент на първия албум на Мими Иванова и тогава й предложих да изпее „Майчице свята“. Тя го направи перфектно и благодарение на нея песента стана популярна. - Кои години определяте като върхови за групата?  - Периодът 1980-1981 година. Ние бяхме първата рок група, която спечели култовото предаване „Мелодия на годината“. Победителят се излъчваше след гласуване директно по телевизията от шест журита в шест града по дванадесет човека. Така че за манипулации и подкупи и дума не можеше да става. Победихме с песента „Душа“. Дотогава в това предаване не се допускаха рок групи. На следващата година спечелиха ФСБ, а ние останахме втори с песента „Утре“. През споменатите две години „Диана експрес“ бе група номер едно както на телевизионните зрители, така и на радиослушателите. Това беше нашият връх.  - Вярно ли е, че песента „Душа“, чийто текст е на Калин Донков, сте дали най-напред на Лили Иванова, но тя не я харесала?   - Това е една интерпретация на Георги Станчев, казана в негово интервю за столичен вестник. Тя е толкова абсурдна, че не си заслужава да я коментирам. - Говорите за вашите върхове. Обикновено радостните емоции вървят редом с горчивините. Те не отминаха и вас. Ваши колеги например се опитаха да ви откраднат групата. Други да я възкресяват, сякаш тя някога е умирала. Връщате ли се често към тези неприятни моменти?  - В близките дни ще отпечатам ново, допълнено издание на автобиографичната си книга „Забравих си часовника на пианото“. Ще има нова глава „Делата“. Става въпрос за двете години, в които прекарах в съда заради делото срещу мен, заведено от Лили Иванова, и четирите години, в които аз съдих хората, които искаха да си присвоят „Диана експрес“. Реших да опиша съдебните си патила, макар и телеграфно, за да знаят младите музиканти и композитори, че животът е непредвидим и подобни неприятности могат да се случат на всеки. В посочените по-горе години бях принуден да посещавам съдилищата в София, Бургас, Ловеч и Плевен. Това беше тежък период за мен: първо бях подсъдим, а после аз водих няколко дела, за да си върна групата, която съм създал. И в двата случая преживяното много ме промени като човек. Щастлив съм, че всичко това не ме озлоби. Спокойно мога да кажа, че никога в живота си, не съм бил в такова душевно равновесие като сега. Прощавам на всички за лошото, което са ми направили. Ако някой ще ги съди, то хората, заради които митарствах по съдилищата, нека да знаят, че няма да съм аз. - С кое от сътвореното от вас като композитор се гордеете най-много?  - Песните ми за „Диана експрес“ и музиката за някои знакови български филми. - Какво значи „някои филми”?  - Казвам така, защото сам написал музика за 36 игрални филма и музика за пет телевизионни сериала. - Продължавате ли и сега с киното?  - Да. Имам удоволствието сега да работя с известния режисьор Степан Поляков по два проекта. Един игрален филм и един петсериен документален филм. - Има ли нещо, с което „Диана експрес“ се различава от другите легендарни български групи?  - Това, което ни различава от другите български групи като „Тангра“, ФСБ, „Сигнал“ и „Щурците“ е, че всички песни за „Диана Експрес“ са композирани и аранжирани от мен. В другите групи в най-лошия случай аранжиментите са на цялата група. Тоест всички в групата са автори. - Но това, вашето, създава и конфликти. В интервю пред вестник „ШОУ“ Георги Станчев казва: „Напуснах /\"Диана експрес“ - б.а./, понеже Митко Щерев не ми даваше да се развивам самостоятелно, искаше само неговите парчета да се записват. В един момент му казах: Стига! и си взех шапката“. Не пречехте ли вие останалите от групата, които са имали талант на композитори, да работят?   - Въпросът ви, зададен по този начин, е подвеждащ.  - Защо?  - Стилът на една група е истински или когато тя сама си пише песните, или когато те са написани от един човек. Шарл Азнавур пее само собствени песни, Рей Чарлз - също. Аз имам написани за „Диана експрес“ десет златни хита, което недвусмислено показва, че съм си свършил много добре работата. Георги Станчев беше поканен за вокален солист в „Диана експрес“, а не за композитор. Освен това никой не му е забранявал да композира и издава собствени солови албуми. Илия Ангелов записа три самостоятелни албума, а като композитор спечели „Златният Орфей“.  - И въпреки това „Диана експрес“ има една песен, при това хитова, която не е написана от вас: „Синева“. Как допуснахте този пробив?  - Съжалявам, че трябва да го кажа, но Александър Йосифов /тогава директор на „Балкантон“/ чрез един небезизвестен редактор принуждаваше всички групи и певци, които записват в „Балкантон“, да включват негови две или най-малко една песен в албумите си. За това и за други интересни неща в миналото може всеки да прочете в книгата, издадена от Комисията по досиетата, която е официален държавен документ. През 1975 година точно по тази причина включихме в новия си албум „Синева“. Ето и една интересна подробност около тази песен. Преди да се появи в албума на „Диана експрес, „Синева“ е била записвана и от други певци. Последният запис е на Мария Нейкова. Тогава не е станала хит, защото според мен тя е в едночастна форма. Тоест липсва изявен рефрен. В моя аранжимент прибавих нова оркестрова част, която замести рефрена, и така песента придоби друго звучене.  - През годините в „Диана експрес“ са минали много музиканти. Бихте ли споменали някои имена?   - В групата Чочо свиреше на флейта и ми помагаше с вокалите. С него пътувахме години и половина, но не направихме записи. От „Диана експрес“ започна кариерата си Георги Станчев. И кариерата на Васил Найденов започва с „Диана експрес“. Той изпя втория албум, в който е включена и „Адаптация“. С нас са свирили Константин Атанасов и Борислав Цонев, басистът и китаристът на „Тангра“. От „Диана експрес“ стартираха кариерите на соло певците Тодор Върбанов и Юксел Ахмедов. В сегашната формация има трима ветерани от 1981 година: освен мен Илия Ангелов и Живко Топалов - бас китара. На ударните е Бисер Йосифов, а на соло китарата Атанас Копчев.  - Как ви посрещат в Америка, Англия, Канада?  - Сега в Америка нещата са много променени. Имахме възможност да гостуваме на българи зад Океана. Почти във всеки дом има компютър до телевизора, чрез който сънародниците ни гледат българска телевизия. Хората знаят какво става в родината по-добре от нас. Тази мъчителна носталгия от миналото вече не съществува. На въпроса как ни посрещнаха в САЩ. Концертите ни минаха страхотно.  - Какво е мнението ви за младите групи, певци и музиканти?  - Българската попмузика определено е във възход. Появиха се много добри млади певици и певци и няколко рок групи. Ще си позволя да напомня на младото поколение нещо много важно. А то е никога да не забравят, че хитът и лайфът са върхът на пирамидата на попмузиката. Точно на тези две неща се дължи успехът на „Диана експрес“. Ние пеем перфектно на четири гласа и свирим на живо. След концерт често ме питат: „Господин Щерев, вие не пускахте ли диск?“. - А имате много работа?  - Имаме достатъчно, за да се забавляваме и да живеем спокойно. Освен постоянните ни изяви в България през последните четири години бяхме в Англия, два пъти в Канада и един месец в САЩ. Тази година през май ще ходим в Австрия, а септември в Израел. До края на годината в България ни предстоят доста концерти и участия, на които ще представим новия си албум...     Интервю на ИсакГОЗЕС ", "date": "2018.04.30", "title": "Митко Щерев пред в. \"Шоу\": Шест тежки години от живота ми минаха в съдилищата"}
{"url": "https://www.blitz.bg/svyat/vizhte-koi-sa-nay-nestandartnite-kshchi-snimki_news597043.html", "text": "Все по-често разхождайки се сред природата човек може да се натъкне на странни къщи. Причината за това са все по-бързо развиващите се технологии. И не само. С всеки изминал ден архитектите все по-добре успяват да съчетаят новостите, които им се предлагат с тяхната креативност. Ето и някои от най-ярките примери за това:  1. Мини къща на дърво. От нея се разкрива невероятна 360-градусова гледка към природата.  2. Къща от контейнер. Оригинална малка вила, която по форма много наподобява контейнер.  3. Къща, която трудно се вижда. Причината е, че е облицована с огледала, което я слива с околната среда и на практика я прави невидима.  4. Дом под формата на яйце. Голямата белгийска архитектурна компания DmvA е автор на оригиналната постройка.  5. Огледална къща в пустинята. Може много лесно да се приеме като мираж.  6. Мини къща над земята. Състои се от една стая и е отлично място за спане след забава.  Източник: fakti.bg    ", "date": "2018.04.30", "title": "Вижте кои са най-нестандартните къщи (СНИМКИ)"}
{"url": "https://www.blitz.bg/svyat/daily-mail-senzatsionno-izchezna-drvcheto-posadeno-ot-trmp-i-makron-na-polyanata-pred-beliya-dom-snimkivideo_news597024.html", "text": "Посаденото от американския и френския президенти дъбово дръвче изчезна от поляната пред Белия дом, пише \"Дейли Мейл\". На снимка се вижда само жълтата трева и никакви следи от дървото. От Белия дом все още няма коментар. Френският президент Емануел Макрон и съпругата му Бриджит посетиха Вашингтон в чест на 250-годишнината от началото на отношенията между държавите. Като подарък те донесоха дъбово дръвче от прочутата гора Бело, където през 1918 г. се състоя първата голяма битка с участието на американски войници през Първата световна война.  Заедно с Доналд и Мелани Тръмп те тържествено засадиха дървото в градината на Белия дом.  \"Преди сто години американски войници воюваха във Франция, в Бело, за да защитят нашата независимост. Този дъб ще е напомняне, в сърцето на Белия дом, за тази връзка, която ни обединява\", написа по-късно Макрон в Туитър.  Чуждестранните медии започнаха да публикуват предположения за това къде може да е изчезнало дървото, засадено близо до Белия дом.  Според журналистите от френската френското радио Franceinfo, това дърво може просто да е било временно отстранено, тъй като е по-добре да бъде засадено през есента, така че корените му да се развият по-дълбоко в почвата и така да издържи на лятната суша. Превод и редакция: БЛИЦ      ", "date": "2018.04.30", "title": "Daily Mail сензационно: Изчезна дръвчето, посадено от Тръмп и Макрон на поляната пред Белия дом (СНИМКИ/ВИДЕО)"}
{"url": "https://www.blitz.bg/svyat/royters-sobshchi-za-nyakolko-vzriva-v-siriya_news597026.html", "text": "Държавната сирийска телевизия заяви в неделя, че няколко последователни взрива са доловени в провинциалния район Хама и че властите разследват случая, съобщава Reuters, цитирана от \"Фокус\" Телевизията не докладва някакво местоположение за взривовете, но двама резиденти от източната част на провинцията Хама заявиха, че експлозиите са дошли от военна база, която според информациите се използва от сили подкрепени от Иран. ", "date": "2018.04.30", "title": "\"Ройтерс\" съобщи за няколко взрива в Сирия"}
{"url": "https://www.blitz.bg/svyat/ministrt-na-vtreshnite-raboti-na-velikobritaniya-podade-ostavka_news597028.html", "text": "Британският вътрешен министър Амбър Ръд напусна поста си, съобщава \"Скай нюз\". Премиерът на страната Тереза Мей е подписала оставката на Ръд. Амбър Ръд заемаше поста на министър на вътрешните работи на Великобритания от 13 юли 2016 г. Наскоро тя беше критикувана за скандал във връзка с така нареченото \"поколение Уиндраш\" - карибски мигранти, които от десетилетия живеят в Обединеното кралство, но определени от властите като нелегално пребиваващи. Превод и редакция: БЛИЦ", "date": "2018.04.30", "title": "Министърът на вътрешните работи на Великобритания подаде оставка"}
{"url": "https://www.blitz.bg/lyubopitno/nauka-i-tekhnologii/kitay-podgotvya-podmyana-na-windows-i-android-v-sluchay-na-amerikanski-sanktsii_news597031.html", "text": "Китайската компания Huawei разработва собствена операционна система, за да замени Android и Windows, съобщава South China Morning Post. Лидерът в продажбата на смартфони в Китай започна да развива своята операционна система през 2012 г., след като САЩ започнаха разследване на китайския производител на телекомуникационно оборудване ZTE. По-късно на нея й бе забранено да използва американски технологии в своите продукти.  Работата по операционната система, която ще бъде достъпна както в мобилни, така и в настолни версии, беше проведена в случай на \"най-лошия сценарий\", ако САЩ наложи същите санкции срещу нея, както срещу ZTE.  Системата, която успя да развие Huawei, е значително по-лоша от Android, признават от компанията. В същото време ръководството на Huawei заяви, че не планира да я пуска, ако все още има възможност да използва американските технологии. Превод и редакция: БЛИЦ", "date": "2018.04.30", "title": "Китай подготвя подмяна на Windows и Android в случай на американски санкции"}
{"url": "https://www.blitz.bg/svyat/v-sashch-izdirvat-nov-serien-ubiets-otkriti-sa-dve-otryazani-glavi-s-chervena-kosa_news597033.html", "text": "Полицията в Тексас и Луизиана разследва появата на нов сериен убиец, чиито жертви според предварителната версия са две жени. Техните отрязани глави са открити практически при едни и същи обстоятелства, съобщава Buzzfeed News. На 1 март главата на жена е намерена близо до езерото Калкасие в Луизиана. Около три седмици по-късно, на 24 март, в близост до езерото Хюстън в Тексас е открита друга глава. Жертвите, чиято самоличност все още не е била идентифицирана, изглеждат на една и съща възраст, и двете имат червена коса и зъби в добро състояние. И двете отрязани глави са били поставени в пластмасови торбички.  Разследващите от Луизиана все още чакат резултатите от съдебната лаборатория, което може да отнеме до шест месеца, тъй като главите на жертвите са силно разложени. Междувременно, в Тексас издирват млад мъж на 20-годишна възраст с кестенява коса и светла кожа. Според очевидци, човекът е хвърлил черна чанта от моста две седмици преди ужасната находка. Превод и редакция: БЛИЦ", "date": "2018.04.30", "title": "В САЩ издирват нов сериен убиец - открити са две отрязани глави с червена коса"}
{"url": "https://www.blitz.bg/stsena/liz-khrli-pokaza-seksapilnata-si-figura-v-prozrachna-bluzka-i-sbra-ochite-na-fenovete-snimki-18_news597034.html", "text": "Тя неотдавна призна, че 15-годишният й син Деймиън е ужасен поради непрестанното й желание да си прави секси селфита и които тя редовно го карала да снима. Елизабет Хърли явно не се е справила с навика си, защото актрисата е публикувала един от най-провокативните си кадри досега. 52-годишната актриса, която се е отпуснала в релаксираща поза на снимката, е облечена единствено в прозрачна блузка. Тя оставя много малко на въображението като разкрива пред феновете горещите извивки на тялото си и дори зърната на гърдите.  Зашеметените последователи на звездата в мрежата бързо коментираха съблазнителната снимка с възгласи \"Уау\", \"Удивително\" и \"Каква жена\".  Засега не е известно дали мъжът, който снима горещата фотография, е нейният син Деймиън.  Превод и редакция: БЛИЦ  Вижте още горещи снимки на актрисата, чиято красота сякаш е неподвластна на времето:  Лиз Хърли заедно със сина си Деймиън    ", "date": "2018.04.30", "title": "Лиз Хърли показа сексапилната си фигура в прозрачна блузка и събра очите на феновете (СНИМКИ 18+)"}
{"url": "https://www.blitz.bg/svyat/vv-venetsiya-vvedokha-propuskatelen-rezhim_news597035.html", "text": "На две места в историческия център на Венеция беше въведен пропускателен режим. Така властите се опитват да пренасочат гостите по алтернативни маршрути към историческия център и да ги насърчат да разглеждат по-малко популярни райони в града, съобщава БНР. Ограничителни мерки са въведени и по водните пътища.  Засега мярката е експериментална. ", "date": "2018.04.30", "title": "Във Венеция въведоха пропускателен режим"}
{"url": "https://www.blitz.bg/svyat/raketen-udar-e-nanesen-po-siriyski-voenni-obekti-video_news597030.html", "text": "Сирийската армия е съобщила, че няколко военни бази в провинциите Хама и Алепо са претърпели ракетен удар, което според изявлението е било нова \"агресия\" от страна на враговете, информира държавната телевизия, цитирана от \"Ройтерс\". Според съобщението ракетната атака е станала в 22.30 часа в неделя (29 април).  \"Сирия е изложена на нова агресия, при която няколко военни бази в районите Хама и Алепо са ударени от вражески ракети\", агенцията  цитира източник от сирийската армия.  По-рано, държавната телевизия заяви, че в провинция Хама са били чути няколко взрива, както и че властите разследват инцидента.  Непотвърден източник на опозицията е казал, че едно от засегнатите места е армейска база, известна като Бригада 47, разположена близо до град Хама, известна като център за подбор на шиитски милиции, подкрепяни от иранската армия, които се бият заедно със силите на президента Башар Асад.  В мрежата се появи и видеоклип, за който се твърди, но все още не е потвърдено, че е от мястото на ракетната атака. Клипът е публикуван от потребители на социални мрежи, като според тях в резултат на атаката в оръжеен склад е избухнал пожар.  Превод и редакция: БЛИЦ     ", "date": "2018.04.30", "title": "Ракетен удар е нанесен по сирийски военни обекти (ВИДЕО)"}
{"url": "https://www.blitz.bg/svyat/posolstvoto-na-sashch-v-london-be-razkritikuvano-ot-donald-trmp_news597037.html", "text": "Президентът на САЩ Доналд Тръмп разкритикува „ужасното и мързеливо“ посолство на САЩ в Лондон преди планираната си визита във Великобритания през юли, пише британският всекидневник London Evening Standard. Тръмп поднови критиките си за посолството, след като то смени локацията си от площад Гросвенър в квартал „Nine Elms“. Той разкритикува новото местоположение и заяви, че посолството е лоша сделка за САЩ. Говорейки по време на митинг в Мичиган, той заяви: „В Лондон имахме най-доброто място в целия град. Най- доброто място. Е, някакъв умник каза, ще продадем мястото и след това ще вземем парите и ще построим ново посолство. Това звучи добре, нали, но трябва да имаш много пари, за да направиш нещо подобно, нали?“  Според Тръмп представителите на посолството са го продали за 250 млн. долара. „Отиват и купуват ужасно местоположение. И върху него построяват новото посолство. Това са добрите новини. Лошите са, че това струва над 1 млрд. долара“, допълни Тръмп.  Американският президент е отказал да открие новото посолство като заяви: „Между другото, искаха от мен да прережа лентата на новото посолство и аз заявих, че няма да отида. Не искам да го правя.“  ", "date": "2018.04.30", "title": "Посолството на САЩ в Лондон бе разкритикувано от Доналд Тръмп"}
{"url": "https://www.blitz.bg/svyat/britanets-pochina-vnezapno-i-sled-tova-vsichki-byakha-udiveni-ot-bogatstvoto-koeto-se-okaza-skrito-v-garazha-mu-snimki_news597036.html", "text": "Кармело Мацота от детството си събира военни играчки, а на 55-годишна възраст колекцията му наброява 250 хиляди екземпляра, които сега ще бъдат продадени на търг, съобщава \"Метро\" Британският колекционер Кармело Мацота умира от левкемия на 56-годишна възраст и след смъртта му роднините решават, че неговите играчки трябва да бъдат видени от всички.  Мацота от детска възраст се интересувал от военната тематика и започва да събира войници и техника. В колекцията му има както играчки от пластмаса, така и от метал и олово.  Също така, в гаража на починалия колекционер присъстват играчки на самолети, коли и оръжия.  Когато аукционните къщи разбрали за това богатство на починалия мъж, те решили да погледнат колекцията и били напълно изумени.  Веднага било взето решение за излагане на играчките на търг в Уилтшир. За да бъде направено това, дори трябвало да бъде разширена залата.  Колекцията ще бъде продадена на партиди - приблизително по 200-300 екземпляра. Цената на една такава партида може да започне от 10 хиляди британски лири.  Специалист по играчките на аукциона Wessex Auction Rooms заявява, че колекцията на Кармело Мацота е най-голямата в света, някога представяна на търг.  \"Семейството на г-н Мацота съжалява, че трябва да се раздели с колекцията, но тя е уникална. Очакваме да привлечем хора от цял свят на аукциона\", казва специалистът. Превод и редакция: БЛИЦ", "date": "2018.04.30", "title": "Британец почина внезапно и след това всички бяха удивени от богатството, което се оказа скрито в гаража му (СНИМКИ)"}
{"url": "https://www.blitz.bg/svyat/kaliforniyski-ucheni-predrekokha-preskhvaneto-na-nay-golyamata-reka-v-sveta_news597038.html", "text": "Климатолозите от Калифорнийския университет предсказват изсъхването на амазонските гори и обратното, увеличаването на влажността в Индонезия и Африка поради повишаване на концентрацията на въглероден диоксид. Както отбелязват учените в изданието Nature Climate Changes, на количеството на валежите в тропическите зони може да повлияе реакцията на горите спрямо увеличаването на концентрацията на въглероден диоксид. Така, поради увеличаването на CO2, процесът на изпаряване на вода от листата на растенията се забавя.  Изследователите са изчислили, че до края на 21 век в басейна на река Амазонка средното количество валежи може да се понижи с 1 мм на ден, а в Индонезия и Африка - да нарасне със същата величина. Превод и редакция: БЛИЦ    ", "date": "2018.04.30", "title": "Калифорнийски учени предрекоха пресъхването на най-голямата река в света"}
{"url": "https://www.blitz.bg/obshtestvo/brakonieri-vlachat-s-kola-inspektor-opital-da-im-sstavi-akt_news597165.html", "text": "Проверяващ от Агенцията по рибарство и аквакултури-клон Пазарджик е бил влачен почти 5 метра от кола, с която бракониери от язовир „ Батак“ се опитали да избягат, за да не им съставят акт. Случката се е разиграла посред бял ден на 25 април т.г. в курорта “Цигов чарк“ край язовира - срещу островчето, където нарушителите били спипани да ловят риба в размножителния й период с неразрешени от закона уреди или приспособления. В същото време служители на ИАРА засекли двама „ рибари“ да ловят с помощта на „парашути“. Когато инспекторите се легитимирали и помолили бракониерите да предадат уредите за незаконен риболов и да останат на място, за да им напишат актове, те се метнали на колата, с която били дошли и се опитали да потеглят. В това време служителят на агенцията се опитал да им попречи, но шофьорът на лекия автомобил замахнал към гърдите му с металната стойка за въдица, пише \" \".   Приспособлението имало заострен преден край и само бързата реакция на инспектора го спасила от сигурна смърт. Колата с нарушителите потеглила и повлачила по земята държавния контрольор. Човекът се влачи поне 5 метра, докато не се пусна, за да не го наранят повече, коментираха летовници, станали неволни свидетели на инцидента.  Малко по-късно същия ден в Костандовския залив в местността „ Дъното“ на язовир“ Батак“ са били засечени още 3 джипа с бракониери, които ловили риба също с т.нар.“парашути“, „дарачане“ или „кука-тройка“. Когато инспекторите приближили към незаконните рибари, две от колите офейкали, а водачът на третия джип тръгнал рязко срещу единия от инспекторите. За да не го смачка, проверяващият успял да се метне на предната броня, но шофьорът на возилото започнал да го върти в кръг, едва не прегазвайки контрольора.  Неприятните случки с длъжностните лица, които едва не загинали, гонейки бракониери, са били заснети и предадени в полицията и прокуратурата в Пазарджик и се води разследване. По-тревожното е, че край язовира е имало много хора-рибари с каравани, палатки, цели лагери, които са гледали безучастно издевателството над държавните служители и не са реагирали. Крайно време е бракониерството да не се санкционира само по административен път, а тези деяния да бъдат криминализирани, за да имат нарушителите респект и страх от закона, коментират запознати. ", "date": "2018.04.30", "title": "Бракониери влачат с кола инспектор, опитал да им състави акт"}
{"url": "https://www.blitz.bg/svyat/srfist-schupi-svetovniya-rekord-yakhna-chudovishchna-vlna-snimkivideo_news597040.html", "text": "Бразилецът Родриго Кокса превзе 80-футова (24,38м) вълна в Назаре в Португалия на 8 ноември 2017 г. Рекордът му бе потвърден в събота вечер по време на връчването на наградите на Световната сърф лига в Калифорния, съобщава \"Дейли Мейл\". Роденият в Рио де Жанейро Кокса, който рискува живота си, за да улови 24-метровата вълна, заяви щастлив, че спечелването на наградата е \"най-страхотният ден в живота ми\".  Предишният рекорд бе 78 фута (23,77 метра), поставен от Гарет Макнамара през 2011 година.  Също на наградите, сънародникът на Кокса, 22-годишният Лукас Кианка получи цялостната награда за най-добро представяне през годината.  Призът за най-добро представяне при жените за трета поредна година отиде при хавайската сърфистка Пейдж Алмс. Превод и редакция: БЛИЦ        ", "date": "2018.04.30", "title": "Сърфист счупи световния рекорд, яхна чудовищна вълна (СНИМКИ/ВИДЕО)"}
{"url": "https://www.blitz.bg/svyat/pokaza-li-prints-uilyam-sreden-prst-na-tlpata-snimki_news597041.html", "text": "На забавните снимки на херцог на Кеймбридж обърна внимание Reddit. И те наистина са трудни за пренебрегване. Представете си ситуация: член на кралското семейство, публичен и достоен човек, показва неприличния и обиден знак посред бял ден на десетки хора, които го снимат. Трудно ли е? Вижте тогава по-долу.  Оказва се, че е лесно да направите гениална фотография - всичко е въпрос на късмет и на правилния ракурс. Реабилитацията на принца се случва веднага след като се обръща. Уилям сякаш ни пита: \"Колко пръста виждате?\" И вместо един оскърбителен пръст, има три. Но ефектът все пак е потресаващ. Превод и редакция: БЛИЦ    ", "date": "2018.04.30", "title": "Показа ли принц Уилям среден пръст на тълпата?! (СНИМКИ)"}
{"url": "https://www.blitz.bg/kriminalni/prestplenie/ekskluzivno-i-samo-v-blits-krupniyat-biznesmen-dirizhiral-grandioznata-izmama-v-kaloyanovo-e-zakopchan_news597154.html", "text": "Издирваният от няколко дни бизнесмен Светлозар Алексиев е бил арестуван днес пред Митница Пловдив, научи ексклузивно БЛИЦ от свои източници на разследването. Алексиев е закопчан от екип на хисарската полиция. Задържан е в Първо РУ-Пловдив за 24 часа.  Алексиев бе обявен за национално издирване, тъй като в неговата стопанска база в село Калояново ченгетата намериха 1 500 кг. тютюн, предназначен за ароматизиране, за да се пуши с наргилета. Тогава Алексиев не бе открит, но бе задържан негов работник вътре в базата – 21-годишният Юсеин Гущеров.  Светлозар Алексиев, както първо БЛИЦ разкри, е крупен бизнесмен, който се занимава с животновъдство, изкупуване на селскостопанска земя, работи по европроекти. По информация на БЛИЦ, приближени до него хора са извадили документ, че Алексиев е отдал стопанската база под наем на софийска фирма няколко дни преди акцията на ченгетата.  Източници на БЛИЦ от разследването обаче разкриха, че документът е бил подправен със задна дата 3-4 дни преди да гръмне скандалът.    Кристина ИВАНОВА, БЛИЦ       ", "date": "2018.04.30", "title": "Ексклузивно и само в БЛИЦ: Крупният бизнесмен, дирижирал грандиозната измама в Калояново, е закопчан"}
{"url": "https://www.blitz.bg/kriminalni/sled-grozniya-ekshn-vv-veliko-trnovo-napadatel-i-zhertva-otidokha_news597180.html", "text": "Шофьорът, нападнал мотоциклетист на околовръстното на Велико Търново, получи акт по Указа за борба с дребното хулиганство. Отделно от това и на двамата участници в разправията бяха съставени предупредителни протоколи. Вчера шофьорът на лекия автомобил Ясен Сираков и по-възрастният от него моторист англичанин, бяха привикани в търновската полиция на разпит. Сираков призна, че осъзнава, че е шофирал рисково и обясни агресията си с внезапното нападение от страна на моториста спрямо него, пише \" \".   „Съжалявам за станалото, но помислих, че идваш да ме убиеш”, каза Ясен, докато протягаше ръка за помирение на британеца. А той пък от своя страна, видимо смутен от интереса към него, само повтаряше „No problem”. След това покани бившия си вече враг на кафе след разпитите в полицията.  След разговора с двамата водачи, от Областната дирекция на МВР във Велико Търново съобщиха, че участниците в пътния инцидент нямат претенции един към друг. Въпреки това обаче, те са санкционирани за допуснатото временно нарушение на организацията на движението. ", "date": "2018.04.30", "title": "След грозния екшън във Велико Търново, нападател и жертва отидоха..."}
{"url": "https://www.blitz.bg/kriminalni/prestplenie/prokuraturata-ofitsialno-za-kmeta-na-tzha-organiziral-razvrat-v-stolitsata_news597169.html", "text": "Специализираната прокуратура повдигна обвинения на девет лица за участие в организирана престъпна група за набиране на жени за развратни действия в София, ръководена от настоящия кмет на село Тъжа. Това съобщиха от пресцентъра на Апелативна специализирана прокуратура. Те са задържани на 27 срещу 28 април 2018 г. при специализирана операция на ГДБОП и Специализираната прокуратура. Събраните до момента доказателства сочат, че групата е действала от началото на 2017 г. Под нейн контрол двадесет жени от София и страната са предлагали сексуални услуги срещу заплащане.  Срещу тях не е упражнявано насилие, повечето обаче са били държани в зависимост от участници в групата. На жените била оставяна половината от заработваната от тях сума. Клиентите били набирани в популярно нощно заведение в София и чрез обяви. Предоставяни им били и помещения в къща и апартамент, недалеч от столичното нощно заведение. Нерядко жени били поръчвани и на адреси, където членове на групата ги транспортирали с лични автомобили срещу такса от 20 лв., която плащал клиентът. Шофьорите играели ролята на охранители на жените, често прибирали от тях дължимото на групата. По случая са разпитани голям брой свидетели, в т.ч. пред съдия.  В хода на разследването са използвани СРС. Днес Специализираната прокуратура внесе в Специализирания наказателен съд искане за налагане на мярка „Задържане под стража“ на седем от участниците в групата. На другите двама са определени мерки за неотклонение „Парична гаранция“.", "date": "2018.04.30", "title": "Прокуратурата официално за кмета на Тъжа, организирал разврат в столицата"}
{"url": "https://www.blitz.bg/obshtestvo/mladezh-proigra-2-bona-v-kazino-i-si-otmsti-po-mnogo-opasen-nachin_news597186.html", "text": "Проиграл 2 000 лв на ротативки реши да отмъсти и нахлу през витрината с лека кола в казино на центъра на курортното градче Павел баня. Инцидентът е станал около 02,00 часа в понеделник и само по чудо се разминало без пострадали сред клиентите. Зад волана на лекия автомобил „Фиат пунто“ е седял 32-годишният местен жител Ванко Йочев, който минути преди това бил помолен от дежурното крупие да напусне салона, пише \" \".   Мъжът изглеждал неадекватен, държал се като дрогиран и залитайки напуснал казиното, след което влязъл в колата си и с мръсна газ врязал предницата й в стъклената врата.  „Имаше доста хора, просто не зная как никой не пострада, вратите се потрошиха, а фиатчето събори една от машините…“, разказа служител на игралното заведение.  Йочев е бил задържан и отведен в полицейския участък, където е образувано бързо досъдебно производство, уточниха от ОД на МВР – Стара Загора. Според близки на Йочев той наскоро се завърнал от чужбина, развел се и сам гледал двете си малки деца. Загубата на парите най-вероятно е преляла капката и рухнал психически. ", "date": "2018.04.30", "title": "Младеж проигра 2 бона в казино и си отмъсти по много опасен начин"}
{"url": "https://www.blitz.bg/kriminalni/nakazanie/izvergi-iznasilikha-grupovo-maloletno-momiche-v-ruensko-13-godini-sled-prestplenieto-vzmezdieto-doyde-i_news597176.html", "text": "По внесен обвинителен акт на Окръжна прокуратура – Бургас и осъдителни присъди на три съдебни инстанции, ВКС наложи общо наказание от 12 години „лишаване от свобода“ на Осман Сюлейман (на 31 г.), 11 години „лишаване от свобода“ на Исмаил Али (на 35 г.), 10 години „лишаване от свобода“ на Орхан Хюсеин (на 38 г.), 10 години „лишаване от свобода“ на Азис Хюсеин (на 33 г.) и 12 години „лишаване от свобода“ на Костадин Неделчев (на 33 г.), за извършени две престъпни деяния. Те са признати за виновни в това, че на 09.07.2005 г., около 02:30 часа, на около 3 км край с. Просеник, общ. Руен, обл. Бургас, до „Бялата чешма“, в съучастие като извършители, извършили действие с цел да възбудят и удовлетворят полово желание без съвкупление с малолетно момиче, като блудството е извършено чрез употреба на сила и заплашване, извършено от повече от две лица и представляващо особено тежък случай – престъпление по чл. 149, ал. 4, т. 1, вр. ал. 3 (в редакция ДВ, бр. 62 от 1997 г., а понастоящем ал. 5, т. 4), вр. ал. 2, вр. ал. 1, вр. чл. 20, ал. 2, вр. чл. 54 от НК.  Петимата мъже са признати за виновни и за това, че на същите дата и място и по същото време, в съучастие като съизвършители се съвкупили с малолетното момиче, като я принудили към това със сила и заплашване, деянието е извършено от повече от две лица и представлява особено тежък случай – престъпление по чл. 152, ал. 4, т. 1 и т. 4, вр. ал. 3, т. 1, вр. ал. 1, т. 2, вр. чл. 20, ал. 2, вр. чл. 54 от НК.  Към момента петимата мъже се намират в Затвора, където изтърпяват наложените им наказания при „строг“ режим.  Решението на ВКС е окончателно и не подлежи на обжалване.    ", "date": "2018.04.30", "title": "Изверги изнасилиха групово малолетно момиче в Руенско! 13 години след престъплението възмездието дойде и..."}
{"url": "https://www.blitz.bg/svyat/104-godishen-avstraliyski-uchen-se-izmori-ot-zhivota-i-moli-za-evtanaziya_news597159.html", "text": "Най-възрастният австралийски учен се умори от живота и тръгва за Швейцария, за да сложи край на живота си, съобщава в. Australian. 104-годишният Дейвид Гудол не може да се подложи на евтаназия в страната си, защото тя е разрешена само за неизлечимо болни хора, а той не страда от подобно заболяване. Професорът признава, че се е уморил от живота и страда от много недъзи. \"Не съм щастлив. Искам да умра. Не съм тъжен\", казва той.  В Базел Гудол може да се подложи на подобна услуга. Активисти са му помогнали да събере 15 000 долара за пътуване до Швейцария.  Около името на Дейвид Гудол, бивш научен сътрудник в Edith Cowan University в Пърт, се зашумя през 2016 г., когато беше обявен за неспособен да работи в университета. След като беше подкрепен от учени по света, университетът беше принуден да отмени решението си.  Гудол е публикувал десетки изследвания в областта на екологията и доскоро редактираше за различни журнали. Превод: БЛИЦ", "date": "2018.04.30", "title": "104-годишен австралийски учен се измори от живота и моли за евтаназия"}
{"url": "https://www.blitz.bg/svyat/mlad-dzhendr-ot-vekobritaniya-vludi-mrezhata-s-prilikata-si-s-viktoriya-bekm-snimkivideo_news597183.html", "text": "Трансджендър от Великобритания е истински хит в мрежата. След нанасянето на малко грим по лицето си 17-годишният Руби Кордер се превръща в копие на бившата изпълнителка от \"Спайс Гърлс\" Виктория Бекъм. Преди три години Рубен разбрал, че иска да стане жена. И сега признава, че признава, че през целия си живот е искал да стане това, което е в момента.    \"Обичам силните жени и гледам много клипчета в мрежата. Не се старая да приличам на някого, но всеки път, когато срещна някой познат на улицата, им казвам, че приличам на Виктория Бекъм\", разказва младият трансджендър.   В интернет също са на това мнение и потребителите не спират да му правят комплименти и да го наричат Виктория Бекъм.  За да се научи да се гримира по този начин, му трябвали три години. Руби  признава, че обича стила на г-жа Бекъм и най-вече очите й.  17-годишният младеж често ползва грим и облича женски дрехи.  Възнамерява съвсем скоро да започне да пие хормонални хапчета, след което да си направи операция за смяна на пола.    Превод: БЛИЦ", "date": "2018.04.30", "title": "Млад джендър от Векобритания влуди мрежата с приликата си с Виктория Бекъм (СНИМКИ/ВИДЕО)"}
{"url": "https://www.blitz.bg/svyat/neshcho-neobichayno-se-sluchva-v-parka-yeloustoun_news597211.html", "text": "В Националния парк „Йелоустоун” е засечена необичайна активност на най-големия гейзер в света Steamboat. Само за шест седмици са регистрирани три мощни изригвания. Геолозите уточняват, че това явление не е свързано с възможна активност на супервулкана, съобщава Science Alert. Мощните изригвания са станали на 15 март (след близо 4-годишно прекъсване), на 19 и на 27 април. Максималната височина на изхвърлената от гейзера вода достига 91 метра. Подобна активност на Steamboat е била наблюдавана през 2003 година, но тогава минималният промеждутък между изригванията е бил 32 дни. Този път обаче най-краткият период между две изригвания е бил само 8 дни.  По думите на специалистите, серията по-слаби изригвания могат да се случват вместо едно голямо. Учените подчертават, че няма причина за безпокойство, въпреки че гейзерът е известен със своята непредсказуемост. Превод: БЛИЦ", "date": "2018.04.30", "title": "Нещо необичайно се случва в парка „Йелоустоун”"}
{"url": "https://www.blitz.bg/layfstayl/shoubiznes/neochakvano-ot-ekrana-pomnite-li-gen-shivikov-otide-da-si-probva-ksmeta-v-stani-bogat-i-snimki_news597212.html", "text": "Бригаден генерал Димитър Шивиков неочаквано се показа на малкия екран. Той е решил да покаже знания и да си пробва късмета в нашумялата игра \"Стани богат\", която от скоро радва зрителите вечер. БЛИЦ припомня, че генералът е много тачен и популярен военен. Преди време името му бе замесено в скандал за злоупотреба със съдебно положение. Срещу него бе повдигнато обвинение от Военноокръжна прокуратура за това, че в качеството си на длъжностно лице-командир на военно формирование – „61-ва Стрямска механизирана бригада Карлово е злоупотребил с властта си и със служебното си положение, не е изпълнил служебните си задължения и е превишил властта си.   Преди година пък ген. Шивиков бе награден от дядо Николай с орден „Св. ап. Ерм“ І-ва степен, най-високото отличие на Пловдивската света митрополия - за църковни заслуги и съдействие в делото на Българската Православна Църква.  \"Моето призвание е да ръководя подчинения си състав и с личен пример да го мотивирам и вдъхновявам, особено на мисия зад граница\", каза той на водещия Михаил Билалов.    В студиото бе съпругата му, както и двете му прекрасни момичета. Жена му разкри, че двамата са се запознали на военна мисия зад граница. Тя призна, че се занимава с анестезиология, а към момента работи във ВМА.  \"Супер е да имаме татко военен. Не искаме обаче и ние да бъдем такива\", това казаха дъщерите му и му пожелаха късмет.      След няколко въпроса, сигналът, който слага край на предаването прозвуча и прекъсна играта на ген. Шивиков преди въпрос за 1000 лева.", "date": "2018.04.30", "title": "Неочаквано от екрана: Помните ли ген. Шивиков? Отиде да си пробва късмета в \"Стани богат\" и... (СНИМКИ)"}
{"url": "https://www.blitz.bg/ikonomika/eto-ot-koya-strana-shche-poluchavame-gaz-prez-lyatoto-na-2020-godina_news597201.html", "text": "Истинска, реална диверсификация на доставките на природен газ България може да очаква най-рано през лятото на 2020 година. Българо-гръцката проектна компания ICGB откри вчера процедурата за възлагане на обществена поръчка за проектиране, доставка и строителство на междусистемна газова връзка Гърция - България, съобщиха от Министерството на енергетиката.Прогнозната стойност на проекта е 145 млн. евро без ДДС, а срокът за изпълнение на поръчката е 18 месеца от сключване на договора.  Обявлението изпратено за публикуване в регистъра на Агенцията по обществени поръчки (АОП) и в Официален вестник на ЕС. Междусистемната газова връзка е ключов и приоритетен инфраструктурен проект за България и Гърция, както и основен елемент в политиката на двете правителства за диверсификация на източници и маршрути на природен газ в региона. Това коментира Теодора Георгиева, изпълнителен директор от българска страна на проектната компания ICGB. Обявяването на тази процедура е знак, че проектът е в изключително напреднал етап, което създава условия строителството на газопровода да започне през последното тримесечие на 2018 г., посочи тя. Очакваме въвеждането в търговска експлоатация на газовата връзка да бъде през 2020 г., допълни и изпълнителният директор от гръцка страна д-р Константинос Караянакос. Изборът на изпълнител на проекта ще бъде направен чрез ограничена процедура по реда на ЗОП на два етапа: 1.) предварителен подбор и 2.) разглеждане, оценка и класиране на офертите на одобрените кандидати. Акционери в регистрираната у нас компания ICGB са БЕХ (50%) и IGI Poseidon (50%), а съакционери с по 50% в IGI Poseidon са гръцката газова корпорация DEPA S.A. и италианската енергийна група Edison SpA.", "date": "2018.04.30", "title": "Ето от коя страна ще получаваме газ през лятото на 2020 година"}
{"url": "https://www.blitz.bg/obshtestvo/prokuraturata-trgna-po-sledite-na-plovdivskite-tiyneydzhri-koito-smrazikha-mrezhata-s-opasnite-si-deystviya_news597217.html", "text": "Прокуратурата в Пловдив се е самосезирала и издирва тийнейджърите, подвизаващи се под наименование „Кичука BoYS”, които публикуваха видеа в YouTube, в която хвърлят предмети от покрива на 16-етажен блок в Пловдив. Разследващи издирват и техните родители, за да бъдат наказани за неупражнен контрол. Видеото, което предизвика проверката, беше изтрито в ранния следобед, пише  .  Припомняме, че екстремното видео се разпространява като вирус между пловдивската младеж. В опасното документирано начинание, в което децата на видима възраст по 18 години буквално си играят със смъртта. Целта - малко известност в социалните мрежи с опасни клипове.  Действието във видеото се развива в 16-етажна жилищна сграда, а предизвикателството е качване на покрива. Младежите започват да хвърлят различни предмети от покрива, сред които и плюшена котка. Единият от малчуганите пък се провисва от парапета, за да събере максимум овации.         ", "date": "2018.04.30", "title": "Прокуратурата тръгна по следите на пловдивските тийнейджъри, които смразиха мрежата с опасните си действия"}
{"url": "https://www.blitz.bg/obshtestvo/istoriyata-na-dyado-venko-shche-vi-razplache-i-raztreperi-no-shche-preobrne-i-tseliya-vi-mirogled_news597213.html", "text": "Историята на дядо Венко от днес обикаля из социалните мрежи, а добрината на Ива Ганчева ще остане вечно помнена от него. Дамата е съжалила мъжът, който е останал без дом. Без да яде от месец заради болки в гърлото, той лежи неподвижен на пейка в градинка в центъра. Тогава го вижда Ива, която след като му носи одеяло и бульон се решава и на по-твърди действия. Това е историята за дядо Венко, прочетете я и ще се просълзите (без редакторска намеса):    ", "date": "2018.04.30", "title": "Историята на дядо Венко ще ви разплаче и разтрепери, но ще преобърне и целия ви мироглед!"}
{"url": "https://www.blitz.bg/politika/delyan-dobrev-zakhapa-korneliya-khvana-ya-da-si-protivorechi_news597177.html", "text": "Делян Добрев отговори на Корнелия Нинова за палмовото масло. Депутатът я критикува, че присвоява негови предложения в парламента. \"Текстовете ми бяха за защита на българските производители, а не за палмовото масло\", каза той. Той добавя, че червената лидерка много си противоречи в изказванията си. Ето какво точно написа Добрев в социалната мрежа:    ", "date": "2018.04.30", "title": "Делян Добрев захапа Корнелия, хвана я да си противоречи"}
{"url": "https://www.blitz.bg/obshtestvo/namalyava-shuma-ot-samoleti-kray-letishche-sofiya_news597172.html", "text": "Във връзка с нарастването на въздушния трафик на летище София, BULATSA, ГД „Гражданска въздухоплавателна администрация“ и „Летище София“ ЕАД предприеха допълнителни мерки за ограничаване на самолетния шум до летище София, влезли в сила от 26 април. Мерките са в резултат от целенасочената политика на трите институции за намаляване въздействието на авиацията върху околната среда в условията на нарастващ трафик. Основният приоритет е безопасно провеждане на полетите в интерес както на пътниците,  така и на жителите на град София и околните населени места.  Въвежда се процедура за намаляване на авиационния шум при отлитане в източно направление, която предвижда след излитане самолетите, които се отправят към западно-европейските летища, да набират абсолютна височина от 4500 фута/1370 метра, след което да изпълняват завой на ляво. Мярката ще позволи да не се прелита над с. Долни Богров, а ако някои от тях минават, ще бъдат на височина от 1000 метра над сградите, вместо на 400 метра, както беше досега.  Ще бъде намален и авиационният шум при спиране на самолетите, след кацане на пистата на летище София. Процедурата отчита увеличената дължина на пистата и предвижда след кацане самолетите да не спират чрез използване на максималната обратна тяга на двигателите. Това ще позволи намаляване на шума над кварталите, разположени непосредствено до летището (Хр. Ботев, Сухата река, В. Левски).  В случаите на задължително излитане в посока към гр. София за времето 23.00 - 06.00 часа, то ще се изпълнява от началото на пистата. Предвижда се използване на цялата увеличена дължина на пистата на летище София и ще позволява прелитането над града да се извършва на по-голяма височина.  Процедура за забрана за отклонение от установените траектории на полета, с цел съкращаване на дължината на маршрута, при абсолютна височина по-малка от 5000 фута/1500 метра ще ограничи практиката веднага след излитане самолетите да се отправят по най-късия път към летището за кацане. Мярката ще намали самолетния шум над гр. София и с. Долни Богров.       ", "date": "2018.04.30", "title": "Намалява шума от самолети край летище София"}
{"url": "https://www.blitz.bg/obshtestvo/kak-deystva-alkokholt-na-otnosheniyata-v-legloto_news597039.html", "text": "Много хора са убедени, че алкохолът е най-добрият начин действията под чаршафите да се оживят. Всъщност връзката между алкохола и секса не е толкова приятелска, поне според социолога д-р Дейвид Хансън, пише rozali.com. Някои от секси ефектите, появили се след няколко изпити чашки, са факт, не защото пиенето помага за това чрез влиянието си, а защото ние искаме те да се появят чрез мисленето, като си ги представяме. „Алкохолът има истинско физическо въздействие върху тялото, но също има и голям аспект на очакване и представяне“, казва Хансън. „Това, което мислим, че ще се случи, докато сме под въздействието му, е доста вероятно да се случи“.  Изследователите споделят още, че хората придават твърде голямо значение на алкохола за начина, по който той участва в техния сексуален живот, а също и, че на огнената течност се дава твърде много кредит и надежда за начина, по който ще се представим в леглото. Но не е лошо да сме наясно, че градусът в чашата в никакъв случай не е гаранция за „весел креват“.  Половете са разделени в мнението и опита си за начина, по който се възприема комбинацията алкохол и секс. И мъжете, и жените, след като ударят няколко питиета, виждат партньора като по-привлекателен. Този ефект обаче трае по-дълго при силния пол. А бразилско проучване е открило, че мъже в нетрезво състояние са значително по-малко склонни да открият асиметрията в жените, отколкото, ако не са пили.  Подобно на това проучване се провежда и друго, в което на мъже и жени са дадени коктейли с водка – достатъчно силни, за да ги позамаят, но не и за да се напият. И двата пола в този момент виждат противоположния като по-красив. Малко по-късно обаче се появяват разликите. На следващата сутрин жените вече разглеждат картинката реално, докато мъжете продължават да се влияят от ефекта на „алкохолния подобрител“.  Алкохолът има негативен ефект върху префронталния кортекс на мозъка област, отговорна за функциите, свързани със „забраната“, според учени от Хелзинския университет. Но пак според същите тези учени това се отнася най-вече за жените. Тези от тях, които пият ежедневно, също показват по-голям интерес към секса, отколкото тези, които стоят на сухо. Но ефектът на питието върху възбудата е пряко свързан с поетото количество.  Мъжете показват повече интерес към секса, тъй като техните нива на алкохол в кръвта се издигат след две или три напитки, казва д-р Джанет Норис, изследовател на злоупотребата с алкохол и наркотици в университета във Вашингтон. Но когато броят на напитките се повиши до четири или пет, повечето мъже всъщност стават по-малко похотливи.  Умереното, леко пиене, може да помогне, когато действията към сексуалния ви обект се разгорещят и ви загреят. И това не е, защото алкохолът ускорява някакъв психологически процес, а защото той намалява задръжките и партньорите се отпускат и мислят значително по-малко, казва авторът и сертифициран сексуален възпитател Кори Силвърбърг. Но колкото повече алкохолните нива в кръвта ви се издигат, толкова повече нещата със секса започват да се забавят, а не да се ускоряват. Тази ситуация потвърждава и изследването с трезви и пили достатъчно алкохол мъже. Първите били в състояние да постигнат ерекция доста по-бързо, отколкото техните пияни колеги. Това се обяснява с факта, че алкохолът забавя функциите на нервната система, която пък от своя страна контролира възбудата, казва д-р Норис.  „Хората стават раздразнителни, превъзбудени и социални, когато пият, но с течение на времето ефектът се превръща все повече в депресивен“, обяснява още д-р Норис, отбелязвайки, че това се отнася както за жените, така и за мъжете.  „Ако имате волята да поддържате вашата съобразителност и се опитате да се ограничите с пиенето до 1-2 чашки, вие ще можете да превърнете това в предимство, ще използвате алкохола като бонус във ваша полза, когато ви очаква любовна игра“ обяснява той.  Всъщност, трябва да сте наясно, че когато става въпрос за комбинацията алкохол и секс – очакванията, а не биологията, са истинският виновник за случващото се. Погрешно е да се смята, че нетрезвото състояние ще ви направи по-добри любовници, по-агресивни и сексуално възбудени. По-скоро вкоренените ни културни представи и очаквания за сексуалните ефекти на алкохола направляват поведението и действията ни, когато посягаме към чашката в компанията на противоположния пол.  Много хора не осъзнават, че голяма част от сексуалното въздействие на алкохола е чисто психологическо. Това е от онзи вид самоизпълняващи се пророчества, които се предизвикват не от физическо въздействие, а от нашето мислене и очаквания. Ако смятаме, че алкохолът ще ни направи по-спокойни или пък по-агресивни, той наистина ще направи това за нас.  И колкото по-дълго поддържаме този начин на мислене, толкова по-дълго ще жънем сексуалните ползи от пиенето, стига, разбира се, да не прекаляваме. Но фактът, че мислите ни имат повече контрол над нашата сексуална среща, отколкото консумацията на алкохол, може да ни предпази от глупавото схващане, че ни е необходимо на всяка цена голямо количество спиртни напитки, което да използваме като патерица, за да получим един по-добър секс.  „Повечето хора пият, за да намалят задръжките си и почти винаги им се получава, но другият начин да направите това, е като честно общувате с човека, с когото искате да правите секс. Струва ви се смешно… Сигурно е така, но може би, защото никога не сте пробвали този вариант“, казва Силвърбърг.  Ако можете да достигнете до секс чрез златната среда на умереното пиене и добрата компания, като разумно използвате алкохола, ще си осигурите доста успешни и незабравими сексуални преживявания.    ", "date": "2018.04.30", "title": "Как действа алкохолът на отношенията в леглото"}
{"url": "https://www.blitz.bg/obshtestvo/eto-kak-uverenite-oratori-vliyayat-na-sebe-si-i-okolnite-chrez-zhestove_news597023.html", "text": "Мнозина изпитват силно притеснение да говорят пред аудитория. Ако и вие сте сред тях, може би сте забелязали, че когато се съсредоточите върху хората насреща, напрежението ви нараства. Как се справят уверените оратори? Те също се притесняват, но знаят как да \"излъжат\" мозъка си, пише Lifehack. Влияят на себе си и околните подсъзнателно например чрез жестове. Ето някои от най-често използваните от тях: Изброяване  Използвайте ръката си, за да покажете съответното поред число, когато казвате „Първо, второ, трето…“ Това помага и на публиката да следи по-добре мисълта ви. Стоп  Когато искате някой да спре да говори, вдигнете спокойно ръка с жест, който му показва да изчака. Това внася авторитетност в речта ви и привлича вниманието на аудиторията. Използвайте себе си   За да вкарате повече личен елемент в речта си, можете леко да посочите с две ръце към гръдния си кош, когато говорите нещо, свързано с вас самите.  Източник: еxpert.bg ", "date": "2018.04.30", "title": "Ето как уверените оратори влияят на себе си и околните чрез жестове"}
