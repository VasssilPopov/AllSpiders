{"url": "https://www.blitz.bg/svyat/tsru-analizira-psikhichnoto-zdrave-na-kim-chen-un-i-izleze-s-iznenadvashcha-novina_news548835.html", "text": "Специалисти от ЦРУ оцениха психичното здраве на лидера на Северна Корея Ким Чен Ун. Според тях, той съвсем не е побъркан и няма никакви психични отклонения.\nЕн Сук Ли от южнокорейското отделение на разузнавателната агенция заяви, че севернокорейският лидер има много ясна представа какво върши. „Ким Чен Ун не може да се събуди сутринта и да реши, че иска да нанесе ядрен удар по Лос Анджелис. Той иска да живее дълго и да умре спокойно в леглото си”, коментира Лий, цитиран от CNN.  \nСлужителят на ЦРУ отбелязва още, че нормалното му психично състояние може да изиграе ключова роля в мирното решаване на конфликта на южнокоресйкия полуостров.  Превод и редакция: БЛИЦ \n", "date": "2017.10.07", "title": "ЦРУ анализира психичното здраве на Ким Чен Ун и излезе с изненадваща новина"}
{"url": "https://www.blitz.bg/layfstayl/svetski/krasivi-li-sa-modeli-si-pokazakha-tselulita-snimki_news549008.html", "text": "\n Може би всяка жена се сравнява с моделите, които изглеждат идеално на снимките, публикувани в социалните мрежи, пише tialoto.bg. \nНо все повече и повече от тези модели използват своите страници, за да покажат стриите и целулита, като целта им е да докажат, че т. нар. „несъвършенства“ са напълно нормални. \nСофи Търнър, модел от Обединеното кралство, наскоро сподели снимка, направена зад кадър по време на своя фотосесия. На снимката бедрото на Търнър заема централно място и много ясно се вижда, че има целулит. \n„Бях ядосана, когато видях тази снимка, заради целулита ми – той беше в съзнанието ми, но защо? Аз съм повече от целулита, мазнините по корема и задните ми части и целулитът е нормален.“, пише тя. \nМоделът обяснява, че целулитът е естествена част от женското тяло и тя го има от 12-годишна възраст. \nТърнър не е първата, която публикува необработени снимки в социалните медии. Супермоделът Ашли Греъм е известна с това, че обича своите извивки и не се страхува да привлича вниманието към целулита си. \nИскра Лорънс е друг модел и знаменитост в социалните медии. Тя доби популярност със своите публикации в защита на позитивното отношение към тялото. \nТя споделя, че никога не обработва снимките си, тъй като иска всички жени да обичат и оценяват телата си такива, каквито са. \nГаби Грег, която има моден блог, също заговори за несъвършенствата на тялото. Още през януари Грег сподели видео, в което се вижда как нейният целулит сякаш „изчезва“, докато върви. \n„Целулитът е нормален и няма от какво да се срамувам“, пише тя. \n \n", "date": "2017.10.07", "title": "Красиви ли са? Модели си показаха целулита (СНИМКИ)"}
{"url": "https://www.blitz.bg/svyat/tova-orzhie-mozhe-da-predizvika-treta-svetovna-voyna_news549009.html", "text": "\n Анализатори от американския аналитичен център RAND обявиха, че разработката на хиперзвукови ракети може да причини Трета световна война, съобщи The Sherbooke Times. \nСпоред анализа, такива ракети безконтролно се произвеждат в САЩ, Китай и Русия. Те не просто са невероятно бързи, а и много маневрени. \nПодобен тип ракети са способни да преодолеят всякакъв вид противоракетна отбрана. \nАко разработването на тази технология продължава, страните могат да превключат системите си на автоматичен ответен удар. По този начин ситуацията ще излезе извън контрол. \nТака лесно може да се стигне до глобален военен конфликт. \nОт САЩ вече обявиха, че са на прага на \"хиперзвукова революция\". На Русия пък предстои да тества най-новите си ракети от този тип.\n", "date": "2017.10.07", "title": "Това оръжие може да предизвика Трета световна война"}
{"url": "https://www.blitz.bg/kriminalni/zadrzhakha-blgarin-za-zversko-ubiystvoto-na-lekarya-ot-ostrov-krit_news549022.html", "text": "Български гражданин е задържан и заподозрян за убийството на 63-годишен кардиолог от остров Крит, който тази сутрин бе застрелят от упор с ловна карабина, съобщава Български новини.\nТялото на жертвата бе намерена извън колата, проснат на асфалта, където се предполага, че е оставил последния си дъх от окончателния 4-ти изстрел. Хладнокръвното убийство потресе района. Гръцкият лекар е женен за българка. Има едно дете и по ирония на съдбата днес е имал и рожден ден. \nПолицията е идентифицирала и задържала като заподозрян българина, който е от приятелската среда на съпругата на жертвата. Начинът, по който е извършена престъплението, показва на първа фаза лични мотиви. \n \n", "date": "2017.10.07", "title": "Задържаха българин за зверско убийството на лекаря от остров Крит"}
{"url": "https://www.blitz.bg/lyubopitno/nauka-i-tekhnologii/nasa-se-sdobi-s-unikalni-snimki-na-fobos-lunata-na-mars-ne-ste-vizhdali-neshcho-takova-snimkivideo_news549024.html", "text": "\nСондата  \"Марс Одисей\"  изпрати до НАСА  уникални инфрачервени снимки на луната на Марс, Фобос , съобщава сайтът на американското космическо ведомство. \n  \nФобос е един от двата естествени спътника на Червената планета.", "date": "2017.10.07", "title": "НАСА се сдоби с уникални снимки на Фобос - луната на Марс, не сте виждали нещо такова (СНИМКИ/ВИДЕО)"}
{"url": "https://www.blitz.bg/svyat/ruskata-viktoriya-bekm-ostana-samo-po-blyask-snimki_news549027.html", "text": "Модел, който е известен като „руската Виктория Бекъм“, взима участие в реклама, като е „облечена“ само по блестяща боя за тяло. 32-годишната Аиза Анокина споделя видеоклипа със своите 1,4 милиона фенове в социалните мрежи.\n Аиза, която става популярна заради видимата прилика със съпругата на Дейвид Бекъм, е телевизионен водещ, модел и бивша съпруга на известния руски рапър Гуф. \n Тя се омъжва за него през 2008 г., но през 2013 г. се развеждат. Две години по-късно тя сключва брак с втория си съпруг – сърфистът Дмитрий Анохин. \n Рекламният видеоклип, който рускинята заснема чисто гола, има за цел да популяризира нейна колекция с бижута. Във видеото цялото ѝ тяло е покрито с тъмносиня боя и плътен блестящ слой. Дори и ноктите на водещата са покрити с блясък. \n Не е изненада, че видеоклипът става много популярен сред почитателите ѝ, а някои коментират, че тя прилича на морска нимфа. \n Според слухове фигурата на Аиза е резултат от хирургическа намеса, както и интензивен фитнес режим. В миналото тя се е подлагала на липосукция на корема и ръцете си и се предполага, че имала имплантанти в седалището. \n Може да разгледате снимки на Аиза в нашата галерия. \n", "date": "2017.10.07", "title": "Руската Виктория Бекъм остана само по блясък (СНИМКИ)"}
{"url": "https://www.blitz.bg/svyat/turskata-politsiya-sprya-3-grupi-migranti-trgnali-nelegalno-km-blgariya_news549029.html", "text": "Турски жандармеристи попречиха на опита на три групи мигранти за нелегално преминаване на българска територия, съобщи Анадолската агенция, цитирана от Канал 3. Жандармерията в западния окръг Киркларели е заловиха около 50 мигранти от Афганистан и Сирия, които с организиран превоз трябвало да заминат за България, а оттам – за Западна Европа.\n Мигрантите са засечени в района Дерекьой, където щели да пресекат границата с България, и са настанени в център за прием на бежанци. \n След затварянето на т.нар. „балкански маршрут” от Гърция през Македония и Сърбия към държавите от ЕС, през последните месеци зачестиха опитите на мигранти да преминават от Турция по суша към България или през Черно море към българския и румънския бряг.  \n", "date": "2017.10.07", "title": "Турската полиция спря 3 групи мигранти, тръгнали нелегално към България"}
{"url": "https://www.blitz.bg/svyat/merkel-ofitsialno-obyavi-nachalo-na-pregovorite-za-koalitsiyata-yamayka_news549032.html", "text": "\n Германският канцлер Ангела Меркел обяви официално, че започва преговори с така наречената „Ямайска коалиция” за сформиране на управляваща коалиция, предаде ДПА. Тя беше наречена така заради партийните цветове на трите партии - черно, жълто и зелено, които отговарят на ямайското знаме. \n Германският канцлер съобщи, че е разговаряла със свободните демократи и зелените, а след това е представила на партията си коалиционно предложение за одобрение. \n Меркел призна, че преговорите ще бъдат трудни, но задачата е да се сформира надеждно правителство. \n Консервативният блок на Меркел спечели изборите на 24 септември с 33%. \n Тя ще разговаря в неделя с баварския партньор на партията си - Християнсоциалния съюз, който настоява за годишно ограничение на броя на мигрантите в отговор на наплива от 1 милион души, търсещи убежище през последните две години. \n „Ямайската коалиция” остана единственият вариант за Меркел, след като социалдемократите, които бяха партньор на ХДС в управлявалата досега широка коалиция, обявиха че ще бъдат опозиция след рекордно ниските си изборни резултати от 20,5 на сто. \n Според наблюдатели преговорите за „Ямайската коалиция” ще бъдат много трудни заради разногласията на партиите по редица въпроси, включително ограничаването на броя на бежанците. \n", "date": "2017.10.07", "title": "Меркел официално обяви начало на преговорите за коалицията \"Ямайка\""}
{"url": "https://www.blitz.bg/layfstayl/shoubiznes/samo-v-shou-zla-sluzhitelka-sbleche-dibidyus-lyusi-dyakovska-na-letishcheto_news548579.html", "text": "Чаровната Люси Дяковска била принудена да се съблече чисто гола на софийското летище. Къдравелката направила забележка на една от служителките да се държи по-адекватно с група швейцарски пенсионери. Реакцията на жената била да я завлече в една от стаичките и да я накара да се съблече чисто гола. Заканила се дори да отмени полета й и да не излети. Не случила обаче на човек, тъй като Дяковска не й останала длъжна.\nНа софийското летище Люси се възмутила от отношението към две двойки швейцарски пенсионери. Единият човек бил с часовник за диабет, имал документ, че не трябва да го сваля. \n„Служителите го насилиха да си свали часовника. Една жена не спря да му говори на български: „Бе, свали го, бе“. С изключително пошъл тон. Швейцарците се притесниха и аз се обадих: „Извинявайте, госпожо, говорите ли английски, хората не ви разбират. И си оправете тона“. Какво беше последствието за мен? Тази госпожа ми каза две думи на „вие“ и после се обърна на „ти“ – „Бе, ти тук за важна ли се мислиш, бе. Казах й, госпожо, говорете ми на вие, не се познаваме. Бе аз ще си говоря както си искам, бе. Бе, ти искаш ли сега да не излетиш, бе“. Казвам: „Искам да видя как ще се случи това“, споделя Люси. \nТогава служителката я принудила да тръгне с нея, ядосана, че й казват как да си върши работата. \nПродължила да говори на червенокосата ни певица в същия тон, докато вървели до стаичката, където й наредила да се съблече. „Аз веднага й казах, че ще го направя. Попитах дали и бельото да съблека. Тя каза – да. И аз – веднага“, разказва Дяковска. \nСлед това попитала нелюбезната служителка дали иска да се облече и да повтори процедурата със събличането, ако й е толкова приятно да гледа. \n„Видя, че няма какво да направи, когато от другата страна има опонент, който не й позволява да го унижи. Беше ми много смешно. Но ме тревожи това, че елементарните хора налагат елементарност в отношенията“, гневи се вечно усмихнатата певица.  \n", "date": "2017.10.07", "title": "Само в \"ШОУ\": Зла служителка съблече дибидюс Люси Дяковска на летището!"}
{"url": "https://www.blitz.bg/layfstayl/ptuvane/egipetskiyat-grad-koyto-izrael-iskashe-za-sebe-si-snimkivideo_news548984.html", "text": "Шарм ел-Шейх е курортен град в Египет и пристанище на Червено море. Той е най-важният град в Южносинайската област.\nНякога е бил рибарско селище, но става голямо пристанище и военноморска база на Египет.\nПревзет е от Израел през 1956 г., но Египет си го връща през 1957 г.  През 1967 г. избухва Шестдневната война и градът е отново превзет от израелската армия. Окупиран е от израелски войски до 1982 г., когато Синайският полуостров е върнат на Египет. \nНа полуострова се намира планината Синай, едно от предполагаемите места на библейската планина Синай, а в подножието ѝ е прочутият Синайски манастир „Света Катерина“, пише vesti.bg.  \nВ Библията се казва, че това е мястото, където Мойсей получава Десетте Божи заповеди. Арабското име на планината означава точно това – „Мойсеева планина“. Макар да има много малко археологически находки, които да доказват това твърдение, мястото днес е известна дестинация за милиони поклонници. \nПо време на израелската окупация градът носи името Мифрац Шломо („Соломонов залив“). Мястото е уникално във всяко отношение. \nГрадът се издържа с туризъм. Уникалните гледки и пейзажи, целогодишния сух и умерен климат и дългите плажни ивици, само правят изживяването още по-добро. \nВ града може да се отседне в хотели като „Риц Карлтън“ и „Четирите сезона“, както и да се похапне на места като „Планет Холивуд“, „Хард Рок Кафе“ и „Буда Бар“.Водата е чиста и спокойна през по-голямата част от годината. Предлагат се условия за различни водни спортове, например гмуркане. \nНа 40 км. в североизточна посока се намира заливът Наама.   \n", "date": "2017.10.07", "title": "Египетският град, който Израел искаше за себе си (СНИМКИ/ВИДЕО)"}
{"url": "https://www.blitz.bg/svyat/datskata-politsiya-ss-smrazyavashchi-krvta-podrobnosti-za-namerenata-razchlenena-zhurnalistka-izcheznala-ot-podvodnitsa-na-bogatash_news548990.html", "text": "\n Датската полиция съобщи, че е открила отрязаните глава и двата крака на шведския журналист Ким Вал, която изчезна след интервю с датския изобретател Петер Мадсен на борда на неговата изготвена в домашни условия подводница, предаде Фокус. \nИнспектор Йенс Молер Йенсен от копенхагенската полиция съобщи, че са открити две торби - едната с нейните липсващи дрехи, а втората с нейните глава и крака.  \n„Снощи съдебният зъболекар потвърди, че това е Ким Вал“, заяви Йенсен. \nТялото на Вал бе открито на 21 август във водите край датската столица.  \nЗа смъртта ѝ е обвинен изобретателят Петер Мадсен. \n", "date": "2017.10.07", "title": "Датската полиция със смразяващи кръвта подробности за намерената разчленена журналистка, изчезнала от подводница на богаташ"}
{"url": "https://www.blitz.bg/svyat/trmp-podpisva-vazhen-dokument-ot-43-stranitsi-s-koyto-razbiva-krayglniya-kamk-na-obama_news548966.html", "text": "Правителството на американския президент Доналд Тръмп ще отмени крайъгълния камък в мерките на предшественика си Барак Обама за забавяне на глобалното затопляне. Това ще стане чрез облекчаване на изискванията за парниковите емисии от централи на въглища. Това съобщиха американските медии.\nНовият правителствен план се очаква да бъде представен до дни. Той предвижда американската Агенция за опазване на околната среда да обяви, че правилата от ерата на Обама, противоречат на федералното законодателство, налагайки стандарти за вредните емисии, за които няма разумна причина да се смята, че могат да бъдат изпълнени.  \nАмериканска медия се е сдобила с копие от документа, който по данните й е 43 страници. В него също така личат усилията на американското правителство да съживи изпитващата трудности въгледобивна индустрия. \nС това ново предложение на Агенцията за опазване на околната среда на практика се изпълнява предизборното обещание на Тръмп да се сложи край на мерките от времето на Обама за ограничаване на глобалното затопляне.  \n \n", "date": "2017.10.07", "title": "Тръмп подписва важен документ от 43 страници, с който разбива крайъгълния камък на Обама"}
{"url": "https://www.blitz.bg/svyat/srchen-zbolekar-khvana-instrumentite-i-sam-si-izvadi-zba-video_news548889.html", "text": "Стоматолог от руския град Сургут взриви мрежата с видеоклип, на който сам си вади зъба. На кадрите, които се появиха в социалната мрежа Инстаграм, се вижда как първоначално обработва устната си кухина, слага си упойка и накрая вади болния зъб.\n„Притесняваше ме единият мъдрец. Направих си снимка, от която стана ясно, че трябва да го извадя. Точно тогава нямах нито помощник, нито медицинска сестра и реших да го махна сам”, разказва сръчният доктор. \n  \nТой добавя, че и друг път му се е налагало сам да си вади зъб. „Това не ме затруднява, но се притеснявам много, защото някой може да пробва да повтори това, което правя”, коментира той.  \n \n   \n \n Превод: БЛИЦ \n", "date": "2017.10.07", "title": "Сръчен зъболекар хвана инструментите и ... сам си извади зъба (ВИДЕО)"}
{"url": "https://www.blitz.bg/svyat/na-praga-na-tretata-svetovna-voyna-rand-corporation-posochi-orzhieto-koeto-shche-pogubi-vsichki-khora-na-zemyata-video_news548896.html", "text": "\n Експерти от американския аналитичен център RAND Corporation заявиха, че разработката на хиперзвукови ракети, която се води в САЩ, Русия и Китай, може да провокира Трета световна война. Това съобщава The Independent и дава някои подробности за свръхоръжието. \nТова оръжие е съвършено нова клас заплаха - хиперзвуковите ракети, не само са невероятно бързи, но и маневрени. С лекота преодоляват противоракетната отбрана на противника. \nАко технологията се разпространява неконтролируемо, страните, които се чувстват застрашени може да превключат своите системи за защита на автоматичен ответен удар, с което ситуацията ще излезе извън контрол.  \nНо най-страшното е, че тази технология може да попадне в ръцете на екстремисти.  \nИдната пролет Русия за първи път ще проведе изпитания на най-новата хеперзвукова ракета \"Циркон\", изстреляна от морски носител. Превод и редакция: БЛИЦ  \n", "date": "2017.10.07", "title": "На прага на Третата световна война: RAND Corporation посочи оръжието, което ще погуби всички хора на Земята (ВИДЕО)"}
{"url": "https://www.blitz.bg/svyat/erdogan-opovesti-dnes-startirakhme-mashchabna-voenna-operatsiya_news548999.html", "text": "Президентът на Турция Реджеп Тайип Ердоган обяви, че стартира мащабна военна операция в северозападната сирийска провинция Идлиб, за която опозиционната групировка Свободна сирийска армия обяви, че се подготвя с турска подкрепа. Това предаде Фокус, цитирайки Ройтерс.\n„Днес има сериозна операция в Идлиб, която ще продължи“, заяви Ердоган по време на реч пред депутати от управляващата Партия на справедливостта и развитието.  \nПо-голямата част от Идлиб в момента се контролира от джихадисти. \n„Никога няма да позволим на терористичен коридор по границите със Сирия. Ще продължим да предприемаме и други действия и след операцията в Идлиб“, добави турският президент. \n \n", "date": "2017.10.07", "title": "Ердоган оповести: Днес стартирахме мащабна военна операция"}
{"url": "https://www.blitz.bg/svyat/snimki-i-video-pokazakha-kak-svett-pozdravi-putin-za-65-ata-mu-godishnina_news548998.html", "text": "Лидерът на Русия Владимир Путин има повод да почерпи. Днес президентът отбелязва 65-ия си рожден ден. Още вчера стана ясно, че навръх личния си празник държавният глава ще е зает със служебни дела. За днес има планирани множество телефонни разговори със световни лидери, съобщават руски медии.\nСред първите, които му позвъниха, бяха колегата му от Беларус Александър Лукашенко, президентът на Казахстан Нурсултан Назарбаев и на Армения Серж Саргсян. С пост в Инстаграм пък го поздрави лидерът на Чеченската република Рамзан Кадиров. \n  \nВ няколко градове по света пък се появиха празнични графити с лика на Путин, чиито автори го поздравяват за рождения ден. На рисунка в Барселона руският президент закачливо намига на минувачите. \n  \nВ немската столица Берлин Путин седи на стол, обкръжен от бели гълъби, които са символ на мира. Към уличната рисунка е прибавена и строфа от химна на ЕС - „Ода на радостта“, чийто автор е немският поет, драматург и историк Фридрих Шилер. \nВ Париж художникът Skame Retors е стилизирал рисунката си под плаката на Александър Родченко и е написал: „Пацифист, честит рожден ден”. \nИзвестният журналист и внук на Евгения Примакова Евгений Сандро (Примаков) сподели на страницата си в социалната мрежа снимки, направени в Дамаск. Авторите на рисунката в чест на рождения ден на Путин определят руския президент като „защитник”. \n  \nПо необичаен начин реши да почете личния му празник и ресторант в Ню Йорк. По случай рождения ден на президента на 7 октомври в Lucy's Cantina Royale с „пететажен хамбургер”. Огромният сандвич тежи 1952 грама – годината, в която е роден Владимир Путин. \nВ бургера има е сочни говежди котлети, пикантна майонеза, сос шрирача,  както и смес от кориандър и лук. Клиентите, които успеят да се справят с него за 30 минути, няма да го плащат. \n  \nВъв Великобритания в чест на 65-ата годишнина на Путин марката Matchless създаде специална линия дрехи. \nВ социалната мрежа се появи снимка на кожено яке от колекцията на стойност 1,7 хиляди долара. \n \n \n Превод и редакция: БЛИЦ \n", "date": "2017.10.07", "title": "СНИМКИ и ВИДЕО показаха как светът поздрави Путин за 65-ата му годишнина"}
{"url": "https://www.blitz.bg/lyubopitno/nauka-i-tekhnologii/nay-golyamata-opasnost-koyato-debne-astronavtite-v-kosmosa-e_news548936.html", "text": "Учени от лондонски университет посочиха коя е главната опасност, дебнеща астронавтите. Това не е смъртоносната космическа радиация, а микроорганизмите на борда на космическите кораби и станции. Това съобщи в. \"Гардиън\".\nСпоред британските специалисти на Земята бактериите не предизвикват такива проблеми, както в космоса. Това се дължи на различната среда, уточнява Дарик. \nУчените доказаха, че в космическото пространство активността на имунната система на екипажите се снижава. При това редица бактерии си изработват силна устойчивост към антибиотиците. \nСпоред получените резултати от експеримента \"Марс -500\" през 2010-2015 година се оказва, че микроорганизмите, които се развиват на космическите кораби, могат да бъдат много опасни за покорителите на космоса. \n \n", "date": "2017.10.07", "title": "Най-голямата опасност, която дебне астронавтите в Космоса е…"}
{"url": "https://www.blitz.bg/daydzhest/klubt-na-yadrenite-sili-koy-drzhi-orzhiyata-i-ot-kde-ide-opasnostta-za-tseliya-svat_news548940.html", "text": "\n Над 90 процента от световните запаси от ядрени оръжия са в ръцете на Русия и САЩ. Те заедно с още седем страни, сред които и Северна Корея, сформират клуба на ядрените сили. Този анализ прави Франс прес. \nТези държави притежават общо около 15 000 ядрени бойни глави. Около 4000 от тях понастоящем са разгърнати и готови за употреба според оценка на Федерацията на американските учени. \nДосега само САЩ са използвали ядрено оръжие, на 6 и 9 август 1945 г. срещу японските градове Хирошима и Нагасаки. Двете бомбардировки ускориха капитулацията на Япония и края на Втората световна война. При тях загинаха съответно 140 000 и 70 000 души. \nПрез 1968 г. бе подписан Договорът за неразпространение на ядрените оръжия. Той влезе в сила през 1970 г. Споразумението задължава петте страни, които официално притежават ядрено оръжие - САЩ, Русия, Франция, Великобритания и Китай - да не прехвърлят ядрени военни технологии на други страни. Договорът освен това забранява на държавите, които нямат ядрено оръжие, да се сдобиват или да произвеждат такова. \nОттогава няколко страни обявиха, че се отказват от своите ядрени военни програми. Швеция направи това през 1968 г., Швейцария - година по-късно, Южна Африка - през 1991 г., както и бившите съветски републики (без Русия). \nВъпреки Договора за неразпространение на ядрените оръжия четири страни се сдобиха с такива - Пакистан, Индия, Израел (който никога нито е потвърждавал, нито е отричал твърденията, че има ядрени оръжия) и Северна Корея). Първите три изобщо не са подписали споразумението, а Пхенян обяви през 2003 г., че се оттегля от него. \nСред учените, обвинени, че са участвали в разпространение на ядрени оръжия, е пакистанецът Абдул Кадир Хан, смятан за герой в Пакистан, защото помогна на страната да се сдобие с първата си атомна бомба. През 2004 г. той призна, че е продал \"ядрени тайни\" на Иран, Либия и Северна Корея. През 2009 г. Кадир Хан се отметна от думите си, след като прекара няколко години под домашен арест. \nИран е смятан за специален случай. Заподозрян от международната общност, че се опитва да разработи ядрено оръжие, той сключи през юли 2015 г. споразумение с петте постоянни членове на Съвета за сигурност плюс Германия. Договорът гарантира, че иранската ядрена програма е с граждански цели. В замяна международните санкции срещу Иран бяха отменени за период от 10 години. \nИзточник: в. Монитор\n", "date": "2017.10.07", "title": "Клубът на ядрените сили: Кой държи оръжията и от къде иде опасността за целия сват?"}
{"url": "https://www.blitz.bg/svyat/dori-i-mrtv-streletst-ot-vegas-drzhi-vlastite-na-trni_news548939.html", "text": "\n Пет дни след кръвопрoлитията в Лас Вегас полицията все още не може да разбере какво е провокирало Стивън Падък да организира масовата стрелба и да убие хладнокръвно толкова много хора. \"Все още нямаме ясен мотив или причина\", заяви зам.-шерифът на полицейското управление в Лас Вегас Кевин МакМахили.  \nТой допълни, че за момента продължава да липсва достоверна информация по случая с вече мъртвия стрелец. \nОсвен това МакМахинли за пореден път опроверга и твърденията на терористичната групировка \"Ислямска държава\", която бе обявила, че Падък е убил хората в името на организацията като неин \"боец\". \nМеждувременно телевизия Си Ен Ен разкри, че убиецът е извършил 20 морски круиза преди да открие огън от стаята си на 32-я етаж на хотел „Мандалей бей\". Позовавайки се на свои източници медията изтъква, че американецът е посетил Испания, Италия, Гърция, Йордания и ОАЕ, като в почти всички случаи той е бил съпровождан от приятелката си Мерилу Денли, уточнява БГНЕС. \nСи Ен Ен признават, че не разполагат с информация относно дейността на Падък в конкретните страни. На борда на всичките кораби, на които е пътешествал обаче е имало казино, а именно от печалбите си на хазартни игри Падък е станал мултимилионер. \n", "date": "2017.10.07", "title": "Дори и мъртъв стрелецът от Вегас държи властите на тръни"}
{"url": "https://www.blitz.bg/svyat/fbr-osueti-nov-krvav-11-septemvri-shokirashchi-podrobnosti_news548938.html", "text": "Трима мъже, заклели се във вярност на \"Ислямска държава\", възнамерявали да устроят миналата година \"нов 11 септември\" в Ню Йорк. Те планирали това да се случи чрез атентати с бомби и стрелби с голям брой жертви. Това заявиха американските власти, цитирани от местни медии.\nПри разговори в приложение за мобилни телефони мъжете заявили пред агент под прикритие на ФБР, представил се за привърженик на \"Ислямска държава\", че искали да извършат \"терористични атентати като тези в Париж и Брюксел\".  \nДвама от тях проучвали множество места и събития в и около Ню Йорк като потенциални мишени, сред които площад \"Таймс скеуър\" и места за провеждане на концерти.  \nДеветнайсетгодишният канадски гражданин Абдулрахман ел Бахнасауи закупил експлозиви за атаките и през май 2016 г. бил арестуван от ФБР, след като пристигнал в САЩ. Признал се за виновен в тероризъм и очаква присъда.  \nПред агента под прикритие Бахнасауи казал, че \"на тези американци им трябва атентат\", както и че искал да устрои \"нов 11 септември\". Той също така изпратил на агента снимка на \"Таймс скеуър\", посочвайки: \"Сериозно, трябва ни кола бомба на Таймс скеуър. Виж тези тълпи от хора!\".  \nПо отношение на плана за атака срещу места за провеждане на концерти Бахнасауи казал: \"Просто влизаме с оръжие в ръка. Така го направиха момчетата от Париж\".  \nТалха Харун, 19-годишен американец, който планирал да пристигне в Ню Йорк за атаките, бил арестуван в Пакистан, където очаква екстрадиция в САЩ.  \nТретият мъж, 37-годишният филипински гражданин Ръсел Салк, който пратил пари в САЩ, за да финансира атаките, бил арестуван във Филипините и също очаква екстрадиция. \n", "date": "2017.10.07", "title": "ФБР осуети нов кървав 11 септември! Шокиращи подробности"}
{"url": "https://www.blitz.bg/obshtestvo/nevrokopski-ortoped-i-sprugata-mu-otidokha-na-ekzotichna-ekskurziya-po-vreme-na-koyato-se-razminakha-na-kosm-ot-golyama-beda_news548945.html", "text": "\n Известният неврокопски ортопед д-р Ангел Попов и чаровната му съпруга Магдалена прекараха незабравима ваканция в Мексико.  \nТочно по време на най-опустошителното за последните 50 години земетресение в страната на ацтеките семейство Попови се озоваха там. За щастие в местата, на които са били, природният катаклизъм не бил усетен, а те разбрали за опустошителния трус от тамошните медии. \nСлед Мексико Ангел и Магдалена са посетили и едно от най-дивните места на света, описано най-красиво от Алеко Константинов – Ниагарския водопад. \nИзточник:  \n \n", "date": "2017.10.07", "title": "Неврокопски ортопед и съпругата му отидоха на екзотична екскурзия, по време на която се разминаха на косъм от голяма беда"}
{"url": "https://www.blitz.bg/svyat/prvata-dama-na-zimbabve-otrovila-oponent-iskala-da-prilapa-vlastta_news548948.html", "text": "\n Първата дама на Зимбабве Грейс Мугабе отрече да е замесена в опити да отрови съперник за властта. Това предаде \"Гардиън\". \nТя отхвърли категорично да е участвала в подобни ужасяващи опити да се отърве от конкуренцията.  \nЕдин от вицепрезидентите бе отровен на митинг през август и спешно изпратен в ЮАР на лечение. Управляващите от ЗАНУ-ПФ се въздържаха да коментират случая, въпреки че бе шумно отразен в медиите.  \n93-годишният Робърт Мугабе е на власт от 1980 година, от обявяването на независимост на страната. 53-годишната му съпруга Грейс се надява да го наследи на поста президент. Миналата година името на Робърт бе спрягано от съпартийците му за кандидат на предстоящия президентски вот. \n", "date": "2017.10.07", "title": "Първата дама на Зимбабве отровила опонент? Искала да прилапа властта?"}
{"url": "https://www.blitz.bg/svyat/ss-sigurnost-pone-do-18-oktomvri-v-kataloniya-shche-e-napecheno-snimki_news548962.html", "text": "\n Испанското министерство на вътрешните работи реши да удължи престоя на служителите на гражданската гвардия и националната полиция в Каталония до 18 октомври. Това съобщи днес в. „Паис“. \n \n Силите на реда бяха изпратени в автономната област заради референдума за независимост, обявен от Мадрид за незаконен. Те участваха в сцените на насилие, съпътствали вота. \n \n Първоначално се предвиждаше силите на реда да останат в Каталония до 11 октомври, но ръководството на полицията и Гражданската гвардия сега смятат за необходимо да удължи срока на разполагането им в областта, посочва вестникът. \nИзточник: bTV \n", "date": "2017.10.07", "title": "Със сигурност поне до 18 октомври в Каталония ще е напечено (СНИМКИ)"}
{"url": "https://www.blitz.bg/svyat/lekarite-sa-bezsilni-ne-mozhem-da-napravim-nishcho-za-da-spasim-zhivota-na-tova-bebe-s-ryadka-patologiya-snimki-18_news548856.html", "text": "Бебе с рядка патология - енцефалоцеле, се появи на бял свят в Индия. В резултат на малформацията част от мозъка на новороденото е извън черепната кутия, съобщава „Дейли мейл”.\nПо време на бременността майката многократно е гледана на видеозон, но патологията не е била забелязана. Лекарите предупредили жената, че бебето й има голяма глава, и обещали при необходимост да го подложат на лечение. След появата му на бял свят обаче те са категорични, че не могат да направят нищо.  \n  \n„Това е сериозна деформация и детето не може да бъде спасено по никакъв начин. Ние сме безсилни”, заяви лекар от Института по невробиология в град Колката. По думите му, момченцето просто няма да може да преживее операция. \n  \nРодителите отказват да повярват, че синът им не може да бъде спасен и търсят лекари, които да се съгласят да лекуват рожбата им. Предложено им е бебето да остане под постоянно лекарско наблюдение в болница, но те са отказали. \n   \nЕнцефалоцелето е вродена аномалия, която се дължи на незатваряне на предните части на невралната тръба по време на ембрионалното развитие. Наблюдава се костен дефект, което води до наличието на празнина, през която част от мозъка излиза извън черепната кутия. В някои случаи, гръбначно-мозъчната течност или мозъчните (менингите) също могат да се подават през тази празнина. Частта от мозъка, която излиза извън черепа, обикновено е покрита с кожа или тънка мембрана и дефектът прилича на малък сак. \n  \nЕнцефалоцелето може да бъде разположено във всяка част на главата, но най-често засяга тилната област. Превод: БЛИЦ \n \n", "date": "2017.10.07", "title": "Лекарите са безсилни: Не можем да направим нищо, за да спасим живота на това бебе с рядка патология (СНИМКИ 18+)"}
{"url": "https://www.blitz.bg/svyat/trima-obvineni-za-planirana-teroristichna-ataka-v-nyu-york_news548919.html", "text": "Трима души са били арестувани и обвинени за планирана терористична атака в Ню Йорк, предаде \"Ройтерс\".\n Атаката  трябваше да бъде извършена през лятото на миналата година.  Това са съобщили от прокуратурата.  \n Тримата са  поддръжници на групировката \"Ислямска държава\".  Двама от тях, американски и канадски гражданин,  са на 19 години. Третият, на 37, е от Филипините.  Арестувани са отделно един от друг.  \n Единият вече се е признал за виновен по обвинение в тероризъм. Предстои екстрадицията на другите двама.  Атаката  бе предотвратена от органите на реда.  \n Тримата  може да получат доживотни присъди.  \n", "date": "2017.10.07", "title": "Трима обвинени за планирана терористична атака в Ню Йорк"}
{"url": "https://www.blitz.bg/svyat/papata-zakleymi-pornografiyata_news548922.html", "text": "Папа Франциск заклейми порнографията. Той направи това на католическа конференция, която се занимава със закрилата на младежта, предадоха световните информационни агенции.\n Той се обяви  за мерки за закрила на подрастващите  в интернет, сред които и борба с порнографията, която е твърде лесно достъпна там.  \n По думите му,  илюзия е да се вярва, че в такова общество децата  са достатъчно предпазени.  \n Светият Отец  осъди и технологиите за смяна на пола . Те, каза той, създават впечатлението, че да си мъж или жена и въпрос на свободен избор. Това не е вярно.  \n", "date": "2017.10.07", "title": "Папата заклейми порнографията"}
{"url": "https://www.blitz.bg/svyat/turtsiya-uvelichava-voenniya-byudzhet-s-40_news548923.html", "text": "През следващата година Турция ще увеличи с 40 % бюджета за отбрана, предава австрийската медия ORF, като се позовава на информация от местни медии.\n Съгласно разпространените данни, от следващата година бюджетът на военните ще възлиза на 40,4 млрд. турски лири (около 9,6 млрд. евро). Очаква се допълнителното финансиране да бъде осигурено чрез увеличение на някои от данъците. \n Въоръжените сили на Турция участват в мисии в Сирия, а също и в Северен Ирак. Армията редовно е използвана за операциите срещу членове на „Работническа партия на Кюрдистан“ в югоизточната част на страната. \n", "date": "2017.10.07", "title": "Турция увеличава военния бюджет с 40 %"}
{"url": "https://www.blitz.bg/svyat/voenen-khelikopter-se-razbi-v-meksiko-7-zaginali_news548925.html", "text": "\n Военен хеликоптер се е разбил в Мексико и  пътувалите с него 7 военни са загинали,  предаде Fox News.  \n Оцелял е  един техен колега,  но е ранен. Това съобщават военните в страната. Това  е станало в северния щат Дуранго .  Хеликоптерът е изпълнявал тренировъчна мисия.  \n Катастрофата  се разследва.   \n", "date": "2017.10.07", "title": "Военен хеликоптер се разби в Мексико, 7 загинали"}
{"url": "https://www.blitz.bg/svyat/kamern-konsultant-v-amerikanska-kompaniya_news548926.html", "text": "Нова работа започна бившият британски премиер Дейвид Камерън, предаде \"Ройтерс\".\n Той е консултант  в американската компания First Data Corp., която се занимава с операции с кредитни и дебитни карти.  \n Ръководството на компанията  дава висока оценка на опита  на Камерън и признава, че сферата им се развива с бързи темпове, за което служител като експремиера ще им е особено ценен.  \n Припомняме, че  Камерън подаде оставка след референдума  за членство в Европейския съюз, на който повечето британски гласоподаватели гласуваха за Брекзит, докато самият той агитираше за оставане, но с предоговорени условия.  \n Консерваторите  успяха да запазят властта,  но позициите им в момента са отслабени.  \n", "date": "2017.10.07", "title": "Камерън консултант в американска компания"}
{"url": "https://www.blitz.bg/svyat/ria-novosti-spored-dilma-rusef-briks-e-osnovnoto_news548927.html", "text": "Бившият бразилски президент Дилма Русеф заяви, че БРИКС е основното постижение на 21 век, предава РИА Новости.\nРусеф е изразила мнението си в интервю за агенцията, дадено в петък. Според нея, формацията събира в себе си страни с огромно население, територия и богатства, „страни, които излязоха на сцената и създадоха място за действия, които не бяха възможни преди“. „Смятам, че това е основното постижение на 21 в.“, добави бившият държавен глава.\n", "date": "2017.10.07", "title": "РИА Новости: Според Дилма Русеф, БРИКС е основното"}
