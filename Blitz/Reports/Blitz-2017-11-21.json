{"url": "https://www.blitz.bg/intsidenti/stikhii/panika-na-ostrov-bali-vsichko-se-trese-izrigna-vulkan-video_news559476.html", "text": "\n Вулканът Агунг на индонезийския остров Бали изригна за пръв път за последните 50 години. Това съобщава Сънди морнинг хералд. \nВластите призоваха гражданите и туристите на острова да запазят спокойствие, след като вулканът започна да изхвърля пепел и дим на 700 метра във въздуха, уточнява Фокус. \nНад 140 000 души напуснаха домовете си през последните месеци, когато вулканолози засякоха активизиране на Агунг. \nЗасега няма промени в работата на международното летище в Бали. При последното изригване на вулкана през 1963 г. загинаха близо 1600 души. \n  \n", "date": "2017.11.21", "title": "Паника на остров Бали: Всичко се тресе, изригна вулкан! (ВИДЕО)"}
{"url": "https://www.blitz.bg/svyat/amazon-udari-stabilno-ramo-na-tsru-szdade-spetsialna-zona-za-razuznavane_news559416.html", "text": "Американският гигант Аmazon съобщи, че е завършил създаването на секретна зона в своя облачна информационна система, която има за цел да пази информация на 17-те американски разузнавателни агенции, информират местни медии, пише нюз.бг.\n \"Секретният регион\" в AWS (Amazon Web Services) е джоб в интернет пространството, който е отделен от останалата част от мрежата. \n Според федералния технологичен сайт NextGov зоната включва високофункционален сървър за съхранение и приложения, както и пазар, където ЦРУ и други разузнавателни агенции могат да закупуват нови софтуери. \n Джон Едуардс от ЦРУ заяви, че \"секретният регион\" е ключов компонент от многообразната облачна стратегия на американското разузнаване. \n AWS се очаква да подобри споделянето на разузнавателна информация между агенциите, а също така предлага на разузнавателните агенции нови програми за увеличаване на ефективността. \n", "date": "2017.11.21", "title": "Аmazon удари стабилно рамо на ЦРУ! Създаде специална зона за разузнаване"}
{"url": "https://www.blitz.bg/kriminalni/skotland-yard-obyavi-imeto-na-blgarkata-v-lilavo-izdirvana-za-izcheznaloto-momichentse-madelin-makkan-sprugt-bil-pedofil_news559272.html", "text": "Детективи от Скотланд Ярд търсят в България 58-годишната Луиза Тодорова във връзка с изчезналото преди 10 години британче Маделин Маккан, пише \"Дейли Мейл\", цитиран от \"Телеграф\".\nМомиченцето е изчезнало през далечната 2007 година от курортния комплекс Прая де Луз в Португалия. Родителите Кейт и Гери отишли навечеря в близко заведение, но като се прибрали, детето го нямало. \n10 години по-късно детективите се хващат за показанията на свидетелка, която си спомнила, че в деня на отвличането видяла в района на комплекса безцелно да се мотае мистериозна жена, облечена цялата в лилаво. \nНепознатата просто стояла сама на улицата и зяпала една от сградите, което се видяло подозрително на свидетелката Джени Мурат, чийто син Робърт пък бил един от основните заподозрени за изчезването на детето, припомня \"Дейли мейл\". \nПреди две седмици медиите на Острова отново заговориха за случая , като споменаха, че разследващи издирват \"жената в лилаво\", без обаче да споменават име. Медиите тогава писаха, че мистериозната жена е съпруга на мъж, осъждан за педофилия, който вече е покойник. \nВъпросният човек се казвал Стефан Тодоров. По времето на изчезването на Маделин семейство Тодорови работели на метри от комплекса, където отседнали родителите на Мади. \nЛуиза била сервитьорка, а мъжът и боядисвал коли. Тодорови били разпитвани още в началото на разследването и отрекли да знаят нещо по случая.\n", "date": "2017.11.21", "title": "Скотланд Ярд обяви името на българката в лилаво, издирвана за изчезналото момиченце Маделин Маккан, съпругът ѝ бил педофил"}
{"url": "https://www.blitz.bg/svyat/zadavat-se-infarktni-chasove-v-germanskiya-dvorets-belvyu_news559402.html", "text": "\n Председателят на Германската социалдемократическа партия (ГСДП) Мартин Шулц потвърди приемането на поканата за среща с държавния глава на ФРГ Франк-Валтер Щайнмайер, след като президентът се нагърби със задачата да изведе страната от политическата криза, в която навлезе след колапса на коалиционните преговори между Съюза (ХДС/ХСС), Свободната демократическа партия (СвДП) и „Зелени“. Това съобщава националният ежедневник Die Frankfurter Allgemeine Zeitung. \nПървоначално бе съобщено, че разговорът между двамата ще се състои в сряда, 22 ноември, но пред медиите Шулц подчерта, че срещата ще се проведе в часовете преди обед в четвъртък. \nСлед изненадващото прекъсване на преговорите съставяне на новото коалиционно правителство на Германия държавният глава Франк-Валтер Щайнмайер пое в свои ръце инициативата за извеждане на страната от политическата криза.  \nНай-напред за разговор в двореца „Белвю“ бе бъде поканен младият лидер на свободните демократи – Кристиан Линднер, който първи напусна масата за преговори в Берлин. \nСрещата между двамата ще се проведе в 16 часа (местно време) и в рамките й Щайнмайер ще провери дали са останали някакви надежди за съставянето на „ямайска“ коалиция.  \nСъгласно информация, разпространена в медиите, във вторник германският президент ще приеме за разговори и „зелените“ лидери Зимоне Петер и Джем Йоздемир. \nБЛИЦ припомня, че след срива на коалиционните държавният глава на ФРГ Франк-Валтер Щайнмайер призова всички партии в Бундестага да поемат отговорност и да проявят воля за единство. \n„Съставянето на правителство винаги е процес, изпълнен с трудности. Задачата остава“, подчерта германският президент в рамките на пресконференция, свикана в понеделник след срещата му с канцлера Ангела Меркел. Щайнмайер припомни, че по силата на резултатите от изборите за Бундестаг през септември, партиите носят отговорност за бъдещето на Германия, която не може просто така да бъде върната обратно в ръцете на избирателите. \n„Това е моментът, в който всички участници трябва да спрат и да преосмислят отново отношението си\", предупреди Щайнмайер, като същевременно подчерта, че всички партии трябва да са отдадени на каузата „да служат на нашата страна“. В тази връзка той се обърна към партиите с призив да направят възможно съставянето на новото германско правителство.  \nИзточник: Фокус \n \n", "date": "2017.11.21", "title": "Задават се инфарктни часове в германския дворец „Белвю“"}
{"url": "https://www.blitz.bg/ikonomika/iznenada-tova-sa-top-10-na-nay-bogatite-drzhavi-no-sashch-ne-e-sred-tyakh_news559379.html", "text": "\n Повечето от над 200 държави по света генерират милиарди, дори трилиони приходи всяка година. Кои обаче са най-богатите страни в света? Отговорът на този въпрос ни дава изследване на Международния валутен фонд (МВФ) от октомври 2017 г., базирано на БВП по паритет на покупателната способност на глава от населението. \n Да, сред топ 10 наистина не попада САЩ. Най-голямата икономика в света е класирана на 12-а позиция в подреждането с 59 500 долара БВП на глава от населението. Пред нея се нарежда Сан Марино, а след нея от 13-а до 15-а позиция са още Саудитска Арабия, Холандия и Исландия. \n Вижте топ 10 на най-богатите държави в света: \n 10. Хонконг (61 020 долара) \n Днес населението на Хонконг е малко над 7 млн. души. Въпреки че ръстът на БВП на глава от населението се забавя през 2016 г., тя не изпада от челната десетка. Отливът на туристи главно от Китай, както и понижението в търговията са основните причини за това. Все пак от МВФ прогнозират, че за 2017 г. Хонконг ще възобнови добрите си ръстове от предходните години, като в основата на това ще са по-високите потребителски разходи. \n 9. Швейцария (61 360 долара) \n Малко страни по света и централни банки ще успеят да се възстановят, след като загубят 52 млрд. долара. Да, точно на толкова се равняват загубите на централната банка на Швейцария през 2015 г., след като страната се отказа от обвързаността на франка с еврото. \n Ръстът на швейцарската икономика през 2016 г. е от 1.5%, сочат данните на МВФ. \n 8. Обединени арабски емирства (ОАЕ, 68 250 долара) \n Икономиката на страната зависи почти изцяло от цените на петрола. Износът на петрол при настоящите ниски цени понижи ръста през 2016 г., според МВФ. Страната обаче се очаква да отчете по-добра настояща година, като в основата ще е именно частта от икономиката, независеща от суровините. \n 7. Кувейт (69 670 долара) \n Населението на тази малка, но богата държава е само 4 млн. души. Икономиката на Кувейт, както и при ОАЕ, е движена основно от петрола. По-ниските цени, съчетани с по-нисък добив са в основната причина за липсата на ръст през 2016 г. И отново, очаква се ръст при тази част от икономиката, която не зависи от цените на петрола, а от инвестициите в страната. \n 6. Норвегия (70 590 долара) \n Скандинавската държава разполага с население от само 5 млн. души, но остава само на крачка от петте най-богати държави в света. Ниските цени на петрола са оказали влияние дори и на икономиката на Норвегия, сочат данни на МВФ. Страната записа най-нисък ръст на БВП от 2008-2009 г. насам, въпреки че успя драстично да намали безработицата си. \n 5. Ирландия (72 630 долара) \n Строителният бум, инвестициите и ръстът в потребителските разходи доведоха до сериозно увеличение на БВП на страната през 2016 г. Именно това донесе на Ирландия и петата позиция в една от най-престижните класации в света. \n 4. Бруней (76 740 долара) \n Населението на Бруней е само 400 хил. души, докато икономиката на тази малка, но богата държава е почти изцяло зависеща от доходите от продажбата на петрол и природен газ (около 90%, ако се доверяваме на последните данни от 2014 г.). Въпреки, че за 2016 г. БВП на Бруней отчита спад, страната се оредстави по-добре от прогнозираното от МВФ. \n 3. Сингапур (90 530 долара) \n Сингапур запазва мястото си в топ 3 на най-богатите държави в света. Все пак от МВФ констатират, че ръста на икономиката е ограничен, тъй като тя зависи почти изцяло от експорта си. По последни данни, БВП на страата за първото тримесечие на 2017 г. отчита ръст от 2.7 на сто, а за второто тримесечие се наблюдава ръст от 2.9 на сто. Данните за третото тримесечие, което ще е най-силното до момента, се очакват на 23 ноември. \n 2. Люксембург (109 190 долара) \n Само две държави в света могат да се похвалят с БВП на глава от населението от над 100 000 долара. Втората позиция се заема от Люксембург, която макар и с население от 600 хил. души е най-богатата държава в Европа. \n 1. Катар (124 930 долара) \n Малката държава, която разполага с население от едва 2.27 млн. души, се нарежда на челна позиция сред най-богатите страни в света. Данни на МВФ сочат, че и през настоящата година БВП на Катар ще продължи да нараства.  \n", "date": "2017.11.21", "title": "Изненада! Това са топ 10 на най-богатите държави, но САЩ не е сред тях"}
{"url": "https://www.blitz.bg/svyat/ot-37-godini-mugabe-e-prezident-na-zimbabve-no-dnes-napisa-iznenadvashcho-pismo_news559441.html", "text": "\n Президентът на Зимбабве от 37 години Робърт Мугабе подаде оставка. Това съобщи председателят на зимбабвийския парламент Джейкъб Муденда, цитиран от Би Би Си. \nРешението си за оттегляне Мугабе е съобщил в официално писмо, в което посочва, че го прави доброволно. \nДнес в парламента трябваше да има дебат за импийчмънт на президента, но оттеглянето му спира процеса, уточнява bTV. \n  \nДо днес Мугабе отказваше да напусне поста, въпреки че армията се намеси и пое властта, а по улиците от дни има протести срещу него. Той дори заяви, че само Бог може да го свали. \nМугабе е на власт от обявяването на независимостта на Зимбабве през 1980 г. \n", "date": "2017.11.21", "title": "От 37 години Мугабе е президент на Зимбабве, но днес написа изненадващо писмо"}
{"url": "https://www.blitz.bg/svyat/svalen-ministr-na-mvr-probva-da-napravi-prevrat-v-lugansk_news559444.html", "text": "Игор Плотницки, ръководител на самопровъзгласилата се Народна република Луганск (LNR), коментира ситуацията в Луганск на официалния сайт на ръководителя на ЛДП. \"Днес в центъра на Луганск жителите на града могат да видят голям брой хора в униформи, претендирайки, че участват в упражнения по заповед на ръководството на Министерството на вътрешните работи на Република Латвия\", каза той, цитиран от руски медии.\n\"Тази ситуация е продължение на вчерашните промени в персонала в законосъобразното отстраняване на министъра на вътрешните работи от неговата длъжност. Днешните събития отново доказаха, че решението е направено правилно\", допълни той. \nПо-рано ръководителят на Министерството на вътрешните работи на Полската народна република Игор Корнет е коментирал ситуацията в Луганск. \nПлотницки отбеляза, че \"изявлението няма основа и правна сила\". \n\"От вчера Корнет И. А. е законно отстранен от поста си: има съдебно решение и петиция от съответната комисия на Народния съвет\", каза ръководителят на LNR. \nТой увери, че ситуацията е под контрола на ръководството на ЛНР и ще бъде напълно решена в близко бъдеще. Превод и редакция: БЛИЦ \n", "date": "2017.11.21", "title": "Свален министър на МВР пробва да направи преврат в Луганск"}
{"url": "https://www.blitz.bg/intsidenti/stikhii/mnogo-losha-vest-doletya-ot-ssedna-grtsiya_news559448.html", "text": "Спасителните екипи откриха още едно тяло в гръцкия град Мандра. С това броят на загиналите в резултат на наводненията от миналата седмица в Гърция достигна 21 души, предават местни медии.\nТялото на шофьор на камион бе намерено на общински паркинг града, който най-тежко пострада от наводненията от бедствието. По данни на местните власти, в неизвестност остава един човек. \nНаводненията засегнаха Западна Атика, като най-много щети нанесоха в Мандра, Неа Перамос и Мегара, на около 50 км западно от Атина. Според експерти, количеството на падналите за шест часа валежи се равнява на половингодишната норма. \nНанесени са щети на около 1000 домове. Правителството ще окаже помощ на засегнатите. Очаква се също Атина да поиска помощ от Фонд „Солидарност“ на ЕС за засегнатите райони.  \n", "date": "2017.11.21", "title": "Много лоша вест долетя от съседна Гърция"}
{"url": "https://www.blitz.bg/layfstayl/shoubiznes/aleks-i-dani-petkanovi-iskame-tri-detsa_news559349.html", "text": "\n Лудия репортер Дани Петканов и съпругата му Алекс Петканова признават пред списание LOVE style, че на първия си сватбен танц в Къщата на „ВИП Брадър” младоженецът си извадил рамото. „Танцувахме на песен на Уитни Хюстън, той се опита да ме вдигне, но залитна, падна на земята и си извади рамото. Много се притесних тогава”, обяснява моделката. Дани обаче допълва, че любимата му реагирала бързо, като му наместила рамото. \nДвамата са на мнение, че ако не е било риалити шоуто, сега нямало да са семейство Петканови. В Къщата обаче усетили желанието за брак по съвсем естествен начин. „Аз може би нямаше да превъзмогна това, което се случи между нас. Вътре обаче преодолях егото си, а това е изключително трудно. Бях убеден, че никога няма да й простя всичко, което ми причини. Мислех си, че ако пак допусна Александра до себе си и тя ме нарани втори път, след това ще остана като осакатен. Това много ме плашеше”, обяснява Лудия репортер. \nАлекс не крие, че сред раздялата с Дани е минала през ада. „Хората бяха толкова свирепи, че аз се чудех какво толкова лошо им се е случило, та да ме мразят така. Те ми отправяха смъртни обиди, замеряха ме с храна, брат ми каза, че съм срам за семейството. Беше ме страх да излизам навън”, споделя хубавицата. \nСега двамата са на мнение, че ако си изневерят отново, няма да си простят повече и ще се разделят.   \nВлюбените категорично отричат слуховете, че за сватбата си във ВИП Брадър са взели 200 000 лева и наричат това тотален абсурд. Младото семейство иска да имат три деца и първото да е момче.  \n \n", "date": "2017.11.21", "title": "Алекс и Дани Петканови: Искаме три деца"}
{"url": "https://www.blitz.bg/svyat/kultovi-sibiryatsi-s-ruski-variant-na-despacito-na-balalayki_news559357.html", "text": "Сибирски музиканти записаха версията си на най-популярната песен в света \"Деспасито\". Хитът на пуерториканския изпълнител Луис Фонси е събрала 4,6 милиарда гледания от януари до сега.\nВместо горещите латиноамерикански танци в руското видео, завършилите консерваторията в Новосибирск - Павел Михайловски, Кирил Мелентиев и Василий Юрченко - показаха \"суров сибирски климат\". Кавъра си те заснели в снежна брезова гора.  \nВ музикалния видеоклип музикантите са облечени с дебели якета с кожени яки и ушанки. За два дни видеото е гледано от повече от 18 хиляди души. Превод: БЛИЦ \n", "date": "2017.11.21", "title": "Култови! Сибиряци с руски вариант на Despacito на балалайки"}
{"url": "https://www.blitz.bg/analizi-i-komentari/fats-posochi-akhilesovata-peta-na-nato_news559359.html", "text": "\n През юли американската армия участва във военни учения в Румъния. И дислоцираните в Германия подразделения и досега чакат кога ще се върнат пренасочените там въоръжения. Поради недостига на възможности за железопътна връзка, този товар заседна там. Логистиката често изглежда скучна работа, но без нея в супермаркетите нямаше да има никакви продукти. Без нея и войските на НАТО няма да могат да отидат там, където има нужда от тях.коментира Елизабет Брав, във в. „Франкфуртер алгемайне цайтунг“, цитиран от БГНЕС. \n„Способността на въоръжените сили свободно и без препятствия да се преместват из Европа“има огромно стратегическо значение“, каза генерал-лейтенант Бен Ходжис. „Ние сме длъжни да се придвижваме бързо или още по-бързо от руските въоръжени сили. Тогава политиците ще имат повече варианти за действие, отколкото, да речем, освободителна война в Прибалтика.“ \nВ качеството си на командващ американските сухопътни войски в Европа, ген. Ходжис носи голяма отговорност за това НАТО да успее да отрази нападение на Русия, стига това да се случи. Върховен главнокомандващ въоръжените сили на НАТО в Европа е американският колега на Ходжис ген. Къртис Скапароти. Само че Ходжис е на острието на европейската отбрана с 30 000 войници и внушително въоръжение. \nНо войниците на Ходжис и техните колеги от други държави от НАТО могат само ограничено да се придвижват из Европа. В периода на студената война въоръжените сили на НАТО редовно провеждаха мащабни военни учения, по време на които войскови подразделения се предислоцираха на големи разстояния, включително и през границите на други държави. Командирите знаеха точно по какви пътища и мостове и с какъв товар е възможно бързо движение, кои тунели имат подходящи параметри за танковете. Те знаеха къде има готови железопътни вагони за транспортиране. \nДнес никой не знае нищо точно. „Натовските батальони с предно базиране в Прибалтика и Полша - eFP(Enhanced Forward Presence) — са сигнал, не заплаха“, казва ген. Сър Ричард Барънс, който до миналата година беше командир на британските войски Joint Forces Command. „За заплаха ни трябва мобилизационен план. Трябва да знаем къде се намират войската и въоръженията, и как мога да ги мобилизирам“. През 90-те години НАТО престана да събира сведения за инфраструктурата, т.е. за мостовете, пътищата и тунелите на територията на съюза. \nДнес алиансът отново събира тези данни. Само че това трябва да се прави доста бързо, за да може да бъде извършен и ремонт, ако на командирите не им достига достатъчно надеждно функционираща инфраструктура. Само един мост в германия може да издържи голяма военна колона. А другите страни от НАТО въобще нямат нито един такъв мост. Отсъствието на подходящи мостове не е банален проблем, тъй като за да попаднат в Прибалтика, въоръжените сили на НАТО трябва да пресекат няколко големи реки. Иначе няма как да бъдат използвани бойните подразде3ления, дори и да се намират в готовност. \nНАТО изостава от Русия и в провеждането на военни учения: от началото на 2015 г. Русия проведе три пъти по-големи военни учения, отколкото НАТО в Европа. Днес не е необходимо НАТО редовно да предислоцира десетки хиляди войници от Съединените щати в Европа и да провежда със седмици учения, както се правеше по време на студената война. Само че в по-малки мащаби такива учения са необходими. \nПредстои НАТО да реши много разнообразни проблеми: кой и за какво трябва да плаща? Колко големи трябва да бъдат въоръжените сили на страните от алианса и от какви системи едро въоръжение и оборудване се нуждаят те? Въобще трябва ли американските въоръжени сили да помагат на европейците? \nАко не, то как трябва да се организира европейската отбрана? Как ще се борим срещу кибератаките и другите хибридни заплахи? А как ще се борим с тероризма? В отбранителния алианс вече има червено ниво на опасност: според един секретен доклад съюзът не може да се противопостави на руско нападение. На войските за бързо реагиране на НАТО ще са необходими от три до четири седмици, за да пристигнат например в Прибалтика, да не говорим за основните въоръжени сили. \nПри това логистиката играе главната роля. Днес ахилесовата пета на въоръжените сили на НАТО са мостовете, железопътните вагони и бюрокрацията, доколкото, независимо от съкращенията в почти всяка държава от съюза, на подчинение в НАТОнсе още има почти 3 млн. войници. Именно в логистиката може много бързо да се направи много – и това даже няма да струва много скъпо. Събирането на данни от алианса за транспортната инфраструктура във всяка държава-член на НАТО би могло да се ускори, а изоставащите би трябвало да бъдат призовани към въвеждане на ред. \nОще по-бърза и евтина би била реформата в канцеларския сектор. Сега например за преминаването на военна колона в Германия, Румъния или Словакия трябва да се подаде заявление десет работни дни преди пристигането й. В Чехия са необходими даже 14 работни дни. И дори ако конвоят е заявен навреме, митническият чиновник на границата може да се захване с контрола на всички документи, както това се случи неотдавна с един американски полк на границата между Румъния и България. \nВ случай на непосредствена атака съществуващите бюрократични бариери падат. Само че без надеждна инфраструктура въоръжените сили на НАТО няма да могат да се придвижват толкова бързо, както например доставчиците на ябълки. АО без редовни военни учения може да настъпи хаос. Създаването на „Шенгенска зона на НАТО“, в която въоръжените сили да могат да се придвижват толкова лесно, колкото и туристите в Европа или камионите с ябълки, също е една от целите на обсъжданата инициатива за отбрана в ЕС в рамките на т. нар. постоянно структурно сътрудничество (PESCO). \nПрез този месец министрите на отбраната на страните от НАТО се договориха, освен всичко друго, и за създаване на командване на логистиката. Това е важна крачка, само че командирът на новия екип няма да се занимава с ремонта на мостове и реформите в бюрокрацията. Поради това националните правителства са длъжни преди всичко сами да се погрижат за това, при това колкото е възможно по-бързо. Надежда вдъхва и разработената този месец инициатива на ЕС, според която до март идната година трябва да бъде представен план за ефективни военни превози вътре в рамките на ЕС. \nИзточна Европа отдавна не представлява неизвестна територия за НАТО. Войските на алианса провеждат военни учения от Прибалтика до Румъния по суша, въздух и вода. Освен това редица съюзници държат в Естония, Латвия, Литва и Полша военни батальони с предно базиране в качеството на символично присъствие. Само че в случай на отбранителни действия ще е необходимо нещо повече. В това число – бързи пътища за комуникации със Запада. \nЗащото противникът няма да чака никакви закрити преговори на НАТО или ЕС. В края на краищата руснаците прекрасно знаят как стоят работите с преместването, а това значи, с с бойната мощ на нашите въоръжени сили. С такива проекти като PESCO не можеш да уплашиш сега нито един противник. Но това може да се направи с готови за бой войници, които в рамките на няколко дни да бъдат готови да се противопоставят на въоръжените сили на врага. При това на Германия се отрежда главната роля. „Германия е незаменим съюзник на САЩ в Европа и тя представлява сама по себе си решаваща транзитна зона“, каза Ходжис. \nОще отсега американците редовно изпращат военни в Европа за съвместни учения с войниците на Ходжис. Тези сили пристигат първо в Германия. Освен това бундесверът от 2016 г. е разположил един батальон в Литва. В близките години бундесверът няма да може да ръководи отбраната на Европа, за което няма необходимите възможности. Само че в качеството на ръководител по логистиката Германия би могла бързо да играе една много важна роля. \nОт това би спечелило и цивилното население, доколкото голяма част от немската инфраструктура не изглежда по най-добрия начин. Остарели са преди всичко автомобилните и ж.п. мостове, а също така цялата мрежа от железни пътища. През август се наложи за няколко седмици да б де затворена най-важната ж.п. връзка с Швейцария. Министерството на отбраната също така трябва да настоява за провеждането на голямо количество съвместни военни учения с НАТО, доколкото „ученията дават сигнал не само за това, че можем да се защитаваме, но и че искаме това“, каза сър Ричард. \n„Опасността се състои в това, че няма да можем да пристигнем навреме в Литва, за да поддържаме германците и техните международни съюзници“, каза Ходжис. Независимо дали става дума за отбранителна интеграция или за разпределяне на задачите, НАТО трябва да реши всички централни проблеми. С относително малко количество пари алиансът би могъл, концентрирайки се върху логистиката, бързо да превключи сигналът за степента на опасност от „червен“ на “жълт“. \n \n", "date": "2017.11.21", "title": "ФАЦ посочи Ахилесовата пета на НАТО"}
{"url": "https://www.blitz.bg/daydzhest/17-te-nay-stranni-bebeshki-imena-koito-sa-zabraneni-vv-frantsiya_news559360.html", "text": "\n Nutella, принц Уилям, Mini Cooper. Какво е общото между тях? Това са бебешки имена, които са били забранени във Франция. \n Подобно на много страни, Франция има правила, ограничаващи имената, които родителите могат да дадат законно на децата си. През 1803 г. Наполеон Бонапарт издал указ, според който френските бебета трябва да имат френски имена, което по онова време означавало имената на светците в римо-католическия календар (Пиер, Мари и т. н.). По-късно били включени и имена на исторически и митологични фигури като Ахил и Диан, имена с регионално значение, като келтски названия в Бретан, и чуждестранни имена като Джеймс. \n Списъкът с варианти се увеличавал, докато през 1993 г. родителите получили правото да избират всякакви имена за детето си. Френските власти обаче си запазили правото да отхвърлят имена, ако сметнели, че противоречат на най-добрите интереси на детето. Например, ако ги обричат на подигравки. \n Huffington Post публикува 17 бебешки имена, които са били отхвърлени от съдилищата във Франция през годините. \n Нутела \n \n През 2015 г. съд в град Валенсиен реши, че френска двойка не може да кръсти дъщеря си Нутела. Когато родителите не се явили на насрочената дата на съдебното заседание, съдията прекръстил 4-месечното бебе на Ела. \n „Името Нутела, дадено на детето, е търговското име на течен шоколад“, се казваше в официалното решение на съда. Името Нутела противоречи на интереса на детето, тъй като само може да доведе до подигравки или пренебрежение, допълни съдът. \n Ем Джи \n През 2012 г. съдия в Амиен постанови, че двойка не може да кръсти сина си Ем Джи – в чест на Майкъл Джексън. Родителите отхвърлиха алтернативното предложение „Емжи“, така че момчето беше прекръстено на Жан. Баща му определи решението на съда като „пълна несправедливост“. \n Принц Уилям \n Двойка от Перпенян пожелала да кръсти сина си Принц Уилям, но местен съд отхвърлил иска през 2015 г., като постановил, че името ще навлече на детето „подигравки за цял живот“. \n Мини Купър \n \n След като съдът отхвърлил името Принц Уилям, същата двойка от Перпенян поискала да кръсти сина си Мини Купър. И този иск бил отхвърлен. \n Манхатън \n През 1983 г. съд в Поатие забрани на родители да кръстят дъщеря си Манхатън. \n Фрез  ( Ягода ) \n През 2015 г. двойка от град Ресм получи негативна присъда, след като опита да кръсти дъщеря си Фрез, което на френски означава ягода. Родителите заявиха, че искали оригинално, а не обичайно име. \n Но съдията беше на мнение, че името Фрез ще доведе до подигравки, особено в светлината на жаргонния израз „ramène ta fraise“, който може да означава „ела тук“ или „намесвам се в разговор ни в клин, ни в ръкав“. Момиченцето беше прекръстено на Фрезин, име от XIX век, което съдията одобри. \n Титьоф \n През 2009 г. двойка от Оаз искаше да кръсти сина си Титьоф, главния герой в популярна поредица от комикси. Местен съдия отхвърли това име и родителите обжалваха. По-висшата съдебна инстанция издаде същата присъда, като отбеляза, че макар героят да е симпатичен, той е наивен глупак, който кара читателите да се смеят, и следователно това име може да навлече подигравки на детето. \n Жоаю  ( Щастлив ) \n \n Апелативният съд в Монпелие постанови през 2006 г., че двойка не може да кръсти бебето си Жоаю, което означава „щастлив“ на френски. Съдът се позова на „насмешливото естество“ на името, което можело да създаде проблеми на детето. \n Патрист \n Двойката, която искала да кръсти бебето си Жоаю, опитала да го нарече и Патрист, което фонетично звучи като „не съм тъжен“ на френски. Съдът не одобри и това име, но заяви, че детето може да бъде кръстено Солей или „слънце“ на френски. \n Фльор дьо Мари \n Когато Жерар и Мари-Патрис Гийо се сдобили с момиченце през 1983 г., те пожелали да го кръстят Фльор дьо Мари, героиня в романа от XIX век на Южен Сю „Мистерии в Париж“. След като няколко съдилища отхвърлили името, двойката обжалвала пред Европейския съд по правата на човека, който в крайна сметка постановил в полза на френското правителство в решението си от 1996 г. \n Рави \n През 1990 г. Апелативният съд в Рен реши, че двойка не може да кръсти сина си Рави, име от индийски произход, което по съвпадение се превежда като „очарован“ на френски. През 1993 г. второто им обжалване също било отхвърлено с основанието, че името е „прекомерна фантазия“ и противоречи на интересите на детето. \n Бабар \n През 1993 г. френските власти отхвърлиха искане на родители да кръстят дъщеря си Бабар, на името на главната героиня от поредица популярни детски книги. \n Глоарник \n През 1980 г. семейство от Бретан избра на кръсти бебето си Глоарник, позовавайки се на връзка с регионалните му корени. Но съдилищата отхвърлиха името, тъй като нямало исторически данни за това. Изглежда, че родителите са си измислили историята за името. \n Фолаврил \n През 1996 г. Апелативният съд в Рен реши, че двойка не може да кръсти дъщеря си Фолаврил – името на добре известен парфюм, защото това противоречало на най-добрите интереси на детето. Аврил е френската дума за „април“, докато „фол“ означава „луд“. В крайна сметка детето било кръстено Зое. \n Бабор (Ляв борд) и Трибор (Десен борд) \n Двойка в Бретан искала да кръсти близнаците си Бабор и Трибор – френските думи за „ляв борд“ и „десен борд“. Морските им мечти обаче се изпарили, тъй като съдът отхвърлил тези имена. \n Fañch \n Съд в Кемпер реши през 2017 г., че родители нямат право да използват буквата ñ в името на бебето си. Следователно техният избор на име за сина им бил отхвърлен. \n", "date": "2017.11.21", "title": "17-те най-странни бебешки имена, които са забранени във Франция"}
{"url": "https://www.blitz.bg/svyat/iran-sshcho-obyavi-razgroma-na-id-v-sochi-putin-erdogan-i-rokhani-reshavat-oblika-i-sdbata-na-sledvoenna-siriya-video_news559371.html", "text": "\n Президентът на Иран Хасан Рохани обяви края на терористичната организацията \"Ислямска държава\" днес в изявление, излъчено на живо по държавната телевизия, информират световните агенции.  \n  \nВисшият командир от Корпуса на гвардейците на Ислямската революция генерал-майор Касем Солеймани също обяви края на ИД в послание, изпратено до иранския духовен лидер аятолах Али Хаменей и публикувано от новинарския сайт на корпуса \"Сепах нюз\". Солеймани добави, че ливанското шиитско движение Хизбулла е изиграло \"решаваща роля\" в борбата срещу ИДИЛ.  \nСъщевременно говорителят на Кремъл Дмитрий Песков заяви пред журналисти, че президентът на Русия Владимир Путин се е срещнал със сирийския лидер Башар Асад в предверието на тристранната среща с лидерите на Турция и Иран, за да се увери, че всички постигнати договорености ще бъдат изпълнени.  \n \n \nПесков обясни, че още когато се е съгласувала срещата, президентът е уверил събеседниците си, че Русия ще проведе съответната работа със сирийското ръководство.  \"Целта беше да бъде подготвена почвата за тези договорености, които могат да бъдат постигнати утре в Сочи. И за да бъдем уверени, че тези договорености, които може да бъдат постигнати утре ще са жезнеспособни и няма да увиснат във въздуха\", каза Песков.  \nНа 22 ноември в Сочи ще има тристранна среща на високо равнище на лидерите на Русия, Иран и Турция. Триумвиратът трябва да съгласува съдбата и облика на следвоенна Сирия.  Превод: БЛИЦ   \n", "date": "2017.11.21", "title": "Иран също обяви разгрома на ИД, в Сочи Путин, Ердоган и Рохани решават облика и съдбата на следвоенна Сирия! (ВИДЕО)"}
{"url": "https://www.blitz.bg/svyat/kak-taka-momiche-se-razkhodi-chisto-golo-v-mola-nyakoi-dori-ne-razbrakha-video_news559338.html", "text": "Експеримент в търговски център доказа, че хората, въпреки наблюдателността си, могат да не забележат очевидни неща. Младо момиче се разходи абсолютно голо в мол, пълен с хора, а много от случайните минувачи дори не забелязаха.\n Идеята е на Джен Сийдъл, която от години се занимава с бодиарт, пише vesti, позовавайки се на BoredPanda. \n Тя и дъщеря ѝ изрисували специално нает модел, за да изпробват наблюдателността на хората и как ще реагират на творението им. \n Вижте как Джен създава дрехи от боя в нашата галерия -  \n Някои мъже и жени, които се разминават с Джен и модела ѝ в търговския център забелязват, че има нещо странно в дрехите на момичето и поглеждат с учудване. Други разбират каква е истината чак когато Джен им признава. \nВижте повече във видеото: \n", "date": "2017.11.21", "title": "Как така? Момиче се разходи чисто голо в мола, някои дори не разбраха (ВИДЕО)"}
{"url": "https://www.blitz.bg/analizi-i-komentari/frans-pres-nepoklatimata-merkel-se-olyulyava_news559366.html", "text": "\n Наблюдаваме ли края на канцлерката Ангела Меркел, която прекара 12 от 63-те си години на власт? Тази, за която изглеждаше невъзможно да бъде махната от върха на държавната власт в Германия, има опасност сега да си тръгне безславно. След провала на преговорите между нейния консервативен блок, либералите от Свободната демократическа партия и зелените за съставяне на коалиционно правителство в нощта на неделя срещу понеделник, има вероятност да се произведат предсрочни избори, пише Франс прес.  \nДали Меркел ще води в тях своето политическо семейство? Това никак не е сигурно, тъй като колебливата й победа на парламентарните избори от 24 септември, на които консерваторите отбелязаха най-слабия си резултат от 1949 г., историческият пробив на крайната десница в лицето на \"Алтернатива за Германия\" и сегашната й неспособност да състави кабинет изглежда са я омаломощили. \"Извън Германия продължават да я гледат с възхищение в момент, когато тя започва тринайсета година в канцлерството. В собствената й страна обаче възхищението отслабна\", обобщи миналата седмица влиятелният седмичник \"Шпигел\". \nКонсервативният вестник \"Франкфуртер алгемайне цайтунг\" открива \"ерозия на властта\" при канцлерката, която бе избрана за пръв път през 2005 г. Тази, която германците наричат на галено \"Мути\" (\"мамче\"), досега измина впечатляващ път, натрупвайки растящо влияние с всяка следваща криза. През последните пет години тя бе описвана ту като палач на твърде разточителните страни в Европа, ту като \"майка Тереза\" на бежанците, които са прогонени от войни и тероризъм, ту като \"лидер на свободния свят\" след избирането на Доналд Тръмп за президент на САЩ преди година. Парадоксално е, че именно приемането на стотици хиляди мигранти през 2015 г. хем я направи историческа личност, хем положи основите на упадъка й. По онова време левицата тържествуваше, а голяма част от собствения й консервативен лагер негодуваше. \nСлед студения душ на последните парламентарни избори твърдото крило на политическото й семейство поиска от канцлерката завой надясно, точно когато тя трябва да намери компромис с либералите и еколозите, за да формира управляващо мнозинство. Уравнението се оказа невъзможно за решаване, дори за тази опитна в преговорите жена политик. Миграционната й политика я отслаби и в Европа. Както тя отказва общо поемане на дълговете, така редица нейни партньори от ЕС отказват общо поемане на мигрантите й. Кой обаче щеше да заложи, че тя ще направи такава кариера през есента на 2005 г. след минималната й победа над канцлера социалдемократ Герхард Шрьодер? Тогава физичката без очевидна харизма предизвикваше само усмивки. Тази израснала в Източна Германия строга пасторска дъщеря дълго време бе подценявана от западногерманските политици. \nС течение на времето тя съумя да се наложи като особено \"политическо животно\", чието място в историята е също толкова неясно, колкото принципите, от които се ръководи. Тя съществено се възползва от икономическите реформи, които задвижи Герхард Шрьодер, но собствените й усилия за подготвяне на бъдещето са спорни. Освен отказа от ядрена енергия, за който взе решение през 2011 г. след катастрофата във Фукушима, включително за да удовлетвори общественото мнение, миграционната криза е водещото събитие в трите й мандата и вероятно единственият случай, в който тя пое някакъв риск. Стилът й, който се отличава с краен прагматизъм, се ръководи по-скоро от моментния баланс на силите, отколкото от някаква визия. \n\"Подходът й напомня айкидо, бойното изкуство на слабите, при което използваш енергията на противника, за да го оставиш сам да падне\", писа това лято всекидневникът \"Ханделсблат\". Успокояващата й жестомимика изпраща послание: \"политиката е безкрайно сложна и изисква експертност и тънкост - нейните\", смята вестникът. В личен план известните й предпочитания са прости: опера и планински преходи с втория й съпруг Йоахим Зауер, световноизвестен учен, който избягва светлините на прожекторите. В живота й отпреди политиката не е имало кой знае какви спънки. \nДетството й преминава на село в ГДР, където баща й доброволно е настанил семейството си, за да помогне за евангелизирането на населението в комунистическата държава. Става доктор по квантова химия, приспособявайки се към комунистическия режим. Едва след падането на Берлинската стена навлиза в политиката, като става говорител на последното правителство на ГДР преди да се присъедини към Християндемократическия съюз. Тогавашният канцлер Хелмут Кол дава на тази, която нарича \"хлапачката\", първите й министерски длъжности. През 2000 г. обаче, възползвайки се от финансов скандал в партията, тя му отнема ХДС. Той никога не й го прощава. А пет години по-късно Ангела Меркел става първата жена канцлер на Германия.\n", "date": "2017.11.21", "title": "Франс прес: Непоклатимата Меркел се олюлява"}
{"url": "https://www.blitz.bg/svyat/lavrov-s-mnogo-tezhki-obvineniya-km-sashch-za-siriya_news559378.html", "text": "\n САЩ използват терористичните групировки в Сирия за постигане на собствените си цели. Това заяви външният министър на Русия Сергей Лавров.  \n\"До известна степен установихме стабилно сътрудничество с Вашингтон за Сирия. Но има големи проблеми, които се отнасят до осъждането на терористите и екстремистите\", подчерта Лавров. \"Има информация, че САЩ използват екстремистки групи, които трябва да бъдат изолирани и унищожени, за собствени цели, насърчавайки дневния си ред, въпреки че САЩ твърдят, че действат в Сирия с единствената цел да елиминират терористичните групировки\", посочи руският дипломат. \nТой разкри, че през следващите дни ще се свържи с държавния секретар на САЩ, за да обсъдят кризата в Сирия. Следващият кръг преговори за Сирия в Женева ще започне на 28 ноември.\n", "date": "2017.11.21", "title": "Лавров с много тежки обвинения към САЩ за Сирия!"}
{"url": "https://www.blitz.bg/layfstayl/shoubiznes/viktor-nikolaev-zagubi-uma-i-duma-po-novata-mis-blgariya-lyubopitstva-ima-li-si-priyatel-snimki_news559298.html", "text": "Водещият на сутрешния блок на Нова телевизия Виктор Николаев загуби ума и дума пред новата Мис България Тамара Георгиева. Журналистът, който кара без женско присъствие в студиото, откакто Ани Цолова беше извадена от предаването, се беше лизнал, гледаше момичето с влажен поглед като директно я попита има ли си сериозен приятел.\nМеждувременно Тамара му отговаряше внимателно и обрано. \n\"Спокойна съм и се радвам. Страшно много хора ме поздравяват. Още не съм отговорила на всички. На негативните коментари не обръщам внимание.\", категорична е тя. \n \n \n \n\"Работя в моден бутик. Това е моята страст. Занимавам се и със семейния бизнес - изработка на порцелан, изкуство. Баща ми почина, когато бях на 9 и се наложи много бързо да порасна.\", разкрива миската. \nТамара споделя, че през февруари тази година за първи път се явява на конкурс - \"Лейди България\" и тогава извоюва награда. \n \n \n\"Много разчитам на себе си, но имам подкрепата на своите близки - това ме прави силна. Имам приятел, но не искам да коментирам с какво се занимава.\", отговаря блондинката на упоритите опити на Николаев да разбере нещо повече за личния й живот. \n\"Не съм изненадана от негативната критика. Грозните постъпки и простотията ме изненадва. Никой от тези хора не ме познава като човек. Не знае каква душа нося, какви каузи съм готова да поема. Аз в никакъв случай не съм грозна.\", възмутена е Тамара. А виктор Николаев категорично се съгласи.\n", "date": "2017.11.21", "title": "Виктор Николаев загуби ума и дума по новата Мис България, любопитства има ли си приятел! (СНИМКИ)"}
{"url": "https://www.blitz.bg/svyat/melaniya-trmp-posreshchna-kolednoto-drvo-v-beliya-dom-videosnimki_news559315.html", "text": "\nКоледа може да ви се струва далече, но в Съединените щати подготовките за празника текат с пълна сила. \nМелания Тръмп посрещна първото коледно дърво, което ще украсява Белия дом. Тя бе придружена от сина си Барън, предаде Нова телевизия. \nДървото ще бъде поставено там, едва след като бъде украсено. То обаче не е случайно избрано, а е спечелило национален конкурс, който се провежда до 60-те година насам. \n  \n", "date": "2017.11.21", "title": "Мелания Тръмп посрещна коледното дърво в Белия дом (ВИДЕО/СНИМКИ)"}
{"url": "https://www.blitz.bg/svyat/turski-politik-nato-zaplashva-nezavisimostta-ni_news559320.html", "text": "\n НАТО не гарантира нашата независимост. Напротив Северноатлантическият пакт е заплаха за суверенитета ни и заради това ние трябва да напуснем тази организация. Това каза лидерът на лявата турска партия \"Родина\" Догу Перинчек, коментирайки скандала на ученията на Алианса в Норвегия от миналата седмица, предават световни медии. \nТурският президент и върховен главнокомандващ на въоръжените сили на югоизточната ни съседка Реджеп Ердоган отзова 40 военни, участвали в маневрите на територията на скандинавското кралство. Поводът за изтеглянето на военните бе стенд, на който държавен глава на страната на два континента и на основателя на Република Турция - Мустафа Кемал Ататюрк (управлявал 1923-1938 г.) бяха изрисувани като врагове. Военното министерство в Осло поднесе своите извинения към Анкара, но те не бяха приети. \n\"Ататюрк е мишена на НАТО от самото създаване на организацията през 1949 г. Това стана ясно на целия свят миналата седмица. Северноатлантическият пакт не гарантира нашата независимост. Той иска да разцепи нашата страна и подкопава нашата икономика. Ето защо единственият изход от тази заплетена ситуация е Турция да прекрати членството си в НАТО\", заяви Перинчек. \nТой също предложи парламентът в Анкара да преразгледа във възможно най-кратки срокове анулирането на договора за турското членство в Алианса от 1952 г. По-късно днес обаче от администрацията на Ердоган заявиха, че страната не планира прекратяване на връзките на страната с организацията.\n", "date": "2017.11.21", "title": "Турски политик: НАТО заплашва независимостта ни"}
{"url": "https://www.blitz.bg/analizi-i-komentari/nyu-york-tayms-angela-merkel-se-sblska-s-nay-golyamata-kriza-v-svoyata-kariera_news559310.html", "text": "\n Германският канцлер Ангела Меркел се сблъска с най-голямата криза в своята кариера, след като преговорите за съставяне на ново правителство се провалиха, разтърсвайки страната, която е политическа и икономическа опора на Европа, пише в. \"Ню Йорк таймс\".  \nПровалът на преговорите между консерваторите на Меркел, свободните демократи и Зелените внезапно засили перспективите за нови избори в Германия. Това стана по-малко от два месеца след парламентарните избори през септември, на които изглеждаше, че Меркел си е осигурила лидерския пост за четвърти мандат. Канцлерът каза, че продължава да се надява да състави правителство на мнозинството, но подчерта, че ако бъде принудена да избира, ще предпочете нови избори вместо правителство на малцинството. В Германия свикването на нови избори не е проста процедура. \nГерманската конституция, която е написана, имайки предвид нестабилните правителства през 20-те и 30-те години на 20 век и рухването на Ваймарската република, включва няколко процедурни препятствия, осигуряващи продължителен и труден процес, изтъква американското издание. Някои побързаха да свържат ситуацията в Германия с по-широката криза на демокрацията на Запад. Други заявиха, че проблемите на Германия в много отношения са просто знак, че тя става по-нормална. Страната е имала само четирима канцлери от 1982 г. и поредица от центристки правителства, управлявали с консенсус. \nКризата избухна седем седмици след парламентарните избори, които въведоха дясната партия \"Алтернатива за Германия\" в парламента и в известен смисъл върнаха политиката в страна, където отдавна не е имало дебати и политически разногласия, отбелязва \"Ню Йорк таймс\". Политическата криза в Германия преди всичко бележи отслабналото влияние на Меркел във вътрешнополитически план след 12 години на власт, посочва британският в. \"Гардиън\". \nТози упадък беше причинен от бежанската криза през 2015 г., която разтърси управлението на канцлера. Тя излезе отслабена от изборите през септември, на които спечели 33 процента от гласовете. Макар че нейната партия бе очевидният лидер, избирателите за първи път дадоха на шест партии достатъчна подкрепа за влизане в парламента. Много от консервативните избиратели, особено на изток, подкрепиха \"Алтернатива за Германия\", която спечели почти 13 процента от гласовете. Евентуални нови избори може да отворят възможността за начало на ера след Меркел в Германия, тъй не е ясно дали канцлерът може да остане на поста, отбелязва \"Гардиън\". Подходът на Меркел идва към края си, пише германският в. \"Велт\". \nДосега девизът на премиера бе: няма алтернатива. С този метод тя постигна забележителни успехи, особено на международната сцена. В същото време обаче това доведе до деполитизиране на политиката, най-вече във вътрешнополитически план, коментира изданието. Според \"Велт\" неуспехът на Меркел да състави коалиция със Свободните демократи и Зелените има и добра страна, защото отваря възможност за нещо ново.\n", "date": "2017.11.21", "title": "Ню Йорк таймс: Ангела Меркел се сблъска с най-голямата криза в своята кариера"}
{"url": "https://www.blitz.bg/svyat/kim-chen-un-stava-vse-po-kraen-sprya-pieneto-na-severnokoreytsite_news559323.html", "text": "\n Севернокорейският лидер Ким Чен-ун забрани провеждането на събития, на които може да се пие алкохол и да се пеят песни, пише британският в. Daily Mail. \nЗабраната важи за всякакъв род събирания - от такива в домашни условия до събития, които се провеждат в улични заведения. \nОт разузнавателната служба в Сеул припомнят, че в северната им съседка отдавна е забранено притежаването на чуждестранни вестници. Наказания се налагат за слушането на южнокорейска музика, както и за гледането на китайски филми, въпреки че Пекин е най-близкият външен приятел на режима на Ким Чен-ун. \nЗабраната идва само няколко месеца след отменения бирен фестивал в Пхенян. Първоначално той трябваше да се проведе през юли, но заради наложените икономически санкции от международната общност след пробното изстрелване на балистични ракети властите решиха да прекратят всякакви събития, свързани с извънреден разход на средства.\n", "date": "2017.11.21", "title": "Ким Чен-ун става все по-краен! Спря пиенето на севернокорейците"}
{"url": "https://www.blitz.bg/svyat/mashchabna-antiteroristichna-operatsiya-v-germaniya_news559353.html", "text": "\n В Германия се провежда мащабна антитерористична операция, предават информационните агенции. \n По първоначални данни са задържани шестима души, за които се предполага, че са членове на „Ислямска държава”. \n Смята се, че те са подготвяли нападение с оръжие или бомба. \n Очаква се властите да дадат още информация по-късно през деня. \n", "date": "2017.11.21", "title": "Мащабна антитерористична операция в Германия"}
{"url": "https://www.blitz.bg/stsena/izvesten-amerikanski-pevets-pochina-vnezapno-na-rozhdeniya-si-den_news559352.html", "text": "\n Американският певец, автор на песни и музикален продуцент Смоуки Робинсън, е починал, съобщи \"Дейли Мейл\".  \n Това е станало в деня, в който е чествал 77-ия си рожден ден. Причините за смъртта му не се уточняват. \n Робинсън е един от основните лица на гиганта в звукозаписната индустрия „Мотаун Рекърдс“ основана от Бери Горди. За големия му принос в развитието на „Мотаун Рекърдс“, той е обявен за „крал на Мотаун“. Като член на групата The Miracles, а след това и като солов изпълнител Смоуки Робинсън записва 37 хита в Топ 40 за „Мотаун Рекърдс“ в периода от 1960 година до 1987 година. \n Роден е с името Уилям Робинсън 19 ноември 1940 година в гетото Брюстър в Детройт Мичиган САЩ. Прякорът му Смоуки Джо е измислен от чичо му Клод, заради любовта към филмите за каубои. \n", "date": "2017.11.21", "title": "Известен американски певец почина внезапно на рождения си ден"}
{"url": "https://www.blitz.bg/lyubopitno/mrezhata-se-naplni-s-gola-yoga-snimki-18_news559275.html", "text": "Йога от санскрит означава „обединявам“ или „контролирам“. Зародила се е в древна Индия, йогата се радва на огромна любов и популярност днес, като според някои, които я практикуват, тя ни спасява от стрес, нервни изблици и тотален бърнаут.\n Твърди се, че това не е само комплекс от упражнения, а начин на живот, който включва правилно мислене, правилно дишане, правилна диета и… правилни помисли, пише vesti.bg. \n За помислите не можем да кажем нищо, освен, че следващите снимки ни карат да се чувстваме една идея по-добре. \n  \n \n Дори да не практикувате йога, представяме ви снимки, които набират все повече популярност в интернет. \n Голите йоги, които завладяват социалните мрежи. \n  \n \n Доскоро това беше територия, окупирана само от дами инструкторки. Дойде обаче и времето за мъже:  \n Още почитатели на индийската култура се включиха в демонстрация на асани. \n  \n \n И ползите от практикуването са повече от очевидни. \n Оставяме това тук с идеята всеки един от нас да вземе полезната доза дневна йога по начина, по който я разбира. Намасте! \n  \n \n \n \n", "date": "2017.11.21", "title": "Мрежата се напълни с гола йога СНИМКИ (18+)"}
{"url": "https://www.blitz.bg/stsena/poyavikha-se-nevizhdani-dosega-goli-snimki-18-na-madona-praveni-kogato-e-bila-samo-na-18_news559249.html", "text": "Световноизвестната певица започва своята кариера в началото на 80-те години на миналия век. Но преди да превземе стадионите и залите по света Мадона е позирала гола през фотографа Сесил Тейлър. Откровените фотографии, на повечето от които певицата е само на 18 ще бъдат продадени на аукцион утре, съобщава \"Дейли Мейл\".\nНа една от черно-белите снимки, звездата, която сега е на 59, позира широко усмихната, без гащички. \nНа друга серия фотографии Мадона танцува изцяло гола в студио. \nСпоред изданието TMZ, на търга ще бъдат пуснати за продажба 108 голи снимки на Мадона като първоначалната цена за всяка от тях ще бъде между $800 и $1,200. \nГолите фотографии с певицата са направени през 1977 г. в Мичиган като тя се е подписала като Мадона Чиконе на документите, удостоверяващи, че е наета като модел за фотосесията. Превод и редакция: БЛИЦ \n \n", "date": "2017.11.21", "title": "Появиха се невиждани досега голи СНИМКИ 18+ на Мадона, правени когато е била само на 18"}
{"url": "https://www.blitz.bg/obshtestvo/es-prie-nova-sistema-za-proverkite-na-granitsite_news559254.html", "text": "ЕС прие нови правила, които ще изискват от граничната полиция да регистрира влизането, излизането и отказа на достъп на гражданите на страни извън съюза, пресичащи външните граници на Шенгенската зона, предава EUObserver, цитиран от \"Фокус\"\nПозната още като система „влизане-излизане“, новият план цели разкриването на тези, които надхвърлят продължителността на визите си, както и подобряването на борбата срещу тероризма. Новата система ще бъде въведена след 2020 г. \n", "date": "2017.11.21", "title": "ЕС прие нова система за проверките на границите"}
{"url": "https://www.blitz.bg/svyat/otstranikha-izvesten-amerikanski-zhurnalist-zaradi-seksualen-tormoz-video_news559265.html", "text": "\n Поредно развитие на скандала със сексуалния тормоз. Един от най-известните американски телевизионни водещи Чарли Роуз беше отстранен от ефира на телевизиите Си Би Ес, Пи Би Ес и Блумбърг. \n Дотук се стигна, след като вестник „Уошингтън поуст” публикува информация, че осем жени обвиняват водещия в сексуален тормоз, предава Нова телевизия. \n Самият Роуз поднесе извинения и призна, че понякога се е държал безчувствено. \n \n", "date": "2017.11.21", "title": "Отстраниха известен американски журналист заради сексуален тормоз (ВИДЕО)"}
{"url": "https://www.blitz.bg/svyat/top-10-na-gradovete-s-nay-brzo-rastyashchi-tseni-na-imotite_news559273.html", "text": "\n ТОП 10 на градовете с най-бързо поскъпване на жилищата оглавява Мадрид. От началото на годината цената на квадратен метър жилищна площ там отчита ръст в рамките на 11.9%. Второто и третото място са за Париж и Берлин, съответно 11.3% и 7.3%. \nВ редица мегаполиси се отчита и спад в цената на квадратен метър жилищна площ. В Москва обезценяването е в рамките на 9.8%, а в Санкт Петербулг – 7%. В Истанбул и Лондон поевтиняването е съответно 4.8% и 4.6%. Женева и Виена също са в групата със спад в цените, съответно 2.5% и 1.1%.\n", "date": "2017.11.21", "title": "Топ 10 на градовете с най-бързо растящи цени на имотите"}
{"url": "https://www.blitz.bg/svyat/khelikopter-se-razbi-v-shchata-arkanzas-ima-zhertvi_news559271.html", "text": "\n Пилот и двама медици загинаха при катастрофа на медицински хеликоптер в щата Арканзас, съобщават местните власти.  \nХеликоптерът, който летял до болница, се разбил в безлюден район близо до селището Лодж Корнър в неделя вечерта. \nНа борда му нямало пациенти. Причините за катастрофата ще се разследват от националната служба за транспортна безопасност.\n", "date": "2017.11.21", "title": "Хеликоптер се разби в щата Арканзас, има жертви"}
{"url": "https://www.blitz.bg/svyat/izvnredno-putin-se-sreshchna-s-asad-i-grmna-golyama-novina-islyamska-drzhava-e-razgromena-v-siriya-ruskite-vks-se-pribirat-u-doma-za-chng_news559276.html", "text": "\n Владимир Путин се срещна в Сочи със сирийския си колега Башар Асад. Той посети Русия с работна визита, съобщи на сайта си Кремъл, цитиран от световните агенции.  \nРуският лидер поздрави Асад с успешната борба срещу тероризма. По неговите думи сирийският народ преминава през много тежки изпитания и се приближава към разгрома на джихадистите.  \nСирийският президент заяви от своя страна, че през изминалите 2 години са очевидни успехите, които са постигнати благодарение на съвместните действия на руските ВКС и правителствените войски. Той отбеляза, че благодарение на Русия Сирия е спасена като държава. Асад добави, че операцията на руската авиация е помогнала да върви напред и политическото регулиране на конфликта, отстояването на териториалната цялост и независимост на страната.  \n\"През този период бяха постигнати големи успехи и на бойното поле и в сферата на политиката. Много райони на Сирия са освободени и в тях се завръщат сирийс.зите, които бяха принудени да ги напуснат\", изтъкна Асад. \nРуският президент изрази надежда, че скоро ще бъде окончателно поставена точка на борбата с тероризма в Сирия, но независимо от успехите може да възникват още огнища на напрежение.  \n\"Проблемите с тероризма в света и в Близкия Изток, и в Сирия включително ще продължат. Но основната задача вече е близка към завършване и може да се каже, че в най-близко време вече ще сме я решили\", каза Путин.  \nЗаявленията, които прозвучаха на срещата на Владимир Путин и Башар Асад, говорят, че борбата с ИД в Сирия ще приключи до края на тази година и руските ВКС ще се завърнат, заяви сенаторът Франц Клинцевич. Превод: БЛИЦ \n", "date": "2017.11.21", "title": "Извънредно! Путин се срещна с Асад и гръмна голяма новина: \"Ислямска държава\" е разгромена в Сирия, руските ВКС се прибират у дома за ЧНГ!"}
