{"url": "https://www.blitz.bg/svyat/predlozhikha-na-mlada-myusyulmanka-da-se-sbleche-za-da-zapochne-rabota-v-bogata-arabska-strana_news551354.html", "text": "23-годишна британска мюсюлманка остана в шок, когато подаде своя автобиография за работа в Кувейт и получи откровено ислямофобски отговор. Фаузия Хатун проявила интерес към учителско място в английско училище в Кувейт. Тя изпратила своята автобиография и в отговор получила писмо, в което се посочвало, че ако иска мястото да бъде нейно, трябва да свали своя хиджаб, съобщава Yahoo!News.\n„Клиентите ни (родителите) не искат покрити учителки да преподават на децата им. Това е английско училище. Ако за вас това е неприемливо, ви пожелаваме успех”, пише в писмото до младата учителка. \nФаузия, която живее в Брадфорд, недоумява как в мюсюлманска страна като Кувейт мога да съществуват подобни правила за работещите. Тя сподели за проблема си в социалната мрежа, а постът й получи над 2000 лайка и хиляди коментари.  Превод: БЛИЦ \n", "date": "2017.10.17", "title": "Предложиха на млада мюсюлманка да се съблече, за да започне работа в богата арабска страна"}
{"url": "https://www.blitz.bg/zdrave/znaete-li-zashcho-obichame-da-se-tseluvame_news551335.html", "text": "\n Бихте ли се измили с четката за зъби на партньора си? Едва ли, но нямате нищо против да размените слюнка и бактерии с него в дълга целувка уста в уста. Колкото и красиво да ви звучи, причината хората да се целуват с език няма общо с романтиката, а с еволюцията... Защо се целуваме с език? \nДоктор Сара Джонс, специалист по репродукция и еволюционна психология от Университета в Кент, обяснява, че това е най-лесният способ да открием подходящия партньор за продължаване на поколението. \n\"Хората нямат толкова развито обоняние, колкото животните. Целувката уста в уста ни позволява да вкусим и помиришем партньора си, да разберем дали имаме различен имунен отговор (имунният отговор е реакцията на нашата имунна система към фактори на средата, които имат потенциално патогенно действие - бел. ред.). Целувката дава възможност да видите колко различен или пък подобен биохимично е някой с вас\", споделя специалистът. \nЕ, това е причината да обичаме да се целуваме.  До тук с романтиката на първата целувка.\n", "date": "2017.10.17", "title": "Знаете ли защо обичаме да се целуваме?"}
{"url": "https://www.blitz.bg/svyat/dostavkata-na-s-400-za-turtsiya-e-pod-vpros-moskva-natika-ankara-v-bezizkhoditsa_news551342.html", "text": "Възможното споразумение за доставката на руска зенитна ракетна система С-400 в Турция може да бъде отложено. Защо Анкара може и да не дочака съвременно оръжие от РФ, обяснява турското издание sozcu.com.tr.\nТурският журналист разказва, че в Кремъл внимателно следели визитите на президента Ердоган в Украйна и в Сърбия. Особено внимание било отделено на пресконференцията му с неговия колега Петро Порошенко, която Владимир Путин гледал в пряк ефир заедно с външния министър Сергей Лавров. \n  \nБроени минути след като Ердоган заявил, че не одобрява присъединяването на Крим към Русия, Лавров позвънил на турския външен министър Мевлют Чавушоглу и му предал реакцията на Путин, като добавил, че докато турската страна не обясни ясно позицията на Ердоган, РФ преустановява споразумението по С-400. Така Кремъл постави Анкара в безизходица. \n  \nЕксперт по международни отношения споделил пред изданието, че Турция никога до сега не се оказвала в такова плачевно състояние на външната си политика. Експертът отбелязал, че Ердоган не е последователен в думите си и не внушава доверие, а репутацията на Турция паднала до нула. \n  \nБЛИЦ припомня, че Анкара вече внесе капаро и по някои данни доставката на руска техника трябваше да започне в близките две години. Ситуацията се разви в полза на САЩ – американците виждат заплаха от сделката и вече протестираха. Сега шансовете на Турция да получи руския ЗРК не са големи и Вашингтон, така силно съпротивлявал се на възможното усилване на турската армия, дочака своя час. \n  Превод и редакция: БЛИЦ \n \n", "date": "2017.10.17", "title": "Доставката на С-400 за Турция е под въпрос: Москва натика Анкара в безизходица"}
{"url": "https://www.blitz.bg/svyat/erdogan-se-iznervi-ne-iskam-da-si-gubim-vremeto-ako-bryuksel-shche-ni-otrezhe-da-go-kazhe-v-prav-tekst_news551320.html", "text": "\nЕрдоган: Турция няма да прекъсне преговорите за членството си в ЕС  По време на визитата си в Полша турският президент Реджеп Ердоган заяви, че страната му няма да се откаже от преговорния процес за приемането й в ЕС, предаде БГНЕС. „Ако Брюксел няма намерение да приеме Турция в ЕС, то той е длъжен да съобщи това в прав текст, за да не губим време в преговори. Но те още не са заявили подобна стъпка. При това положение Турция няма първа да изостави стола си от масата на преговорите и ще продължи да очаква решението на ЕС“, посочи Ердоган.  \nДнес турските медии цитират призива на бившия канцлер на Германия Герхард Шрьодер, който настоя ЕС да укрепва сътрудничеството си с Турция и Русия. „Брюксел трябва да обърне внимание на факта, че Москва и Анкара имат и други алтернативни варианти, освен ЕС. Необходимо е да се установят конструктивни и устойчиви отношения между ЕС с Турция и Русия, тъй като без сътрудничество с тези страни е невъзможно да се гарантира стабилността на Източна Европа. Русия и Турция могат да сменят курса си към Азия. Затова ЕС е длъжен да предотврати тяхната преориентация към Китай“, заяви Шрьодер.  \nДни преди визитата си в Полша  .  \nТой пристигна днес по обяд на официално посещение, на летище Шопен във Варшава бе посрещнат от държавния секретар Войцех Колярски, от посланика на Полша в Анкара Мачей Ланг, от посланика на Турция във Варшава Тахсин Тунч, както и от сътрудници на посолството и други официални лица. В делегацията му са министърът по евроинтеграцията и главен преговарящ Йомер Челик, министърката на труда и социалната защита Жюлиде Саръероглу, външния министър Мевлют Чавушоглу, министърът на икономиката Нихат Зейбекчи, на енергетиката и природните ресурси Берат Албайрак, на културата и туризма Нуман Куртулмуш и на отбраната Нуретин Джаникли.  \n", "date": "2017.10.17", "title": "Ердоган се изнерви: Не искам да си губим времето! Ако Брюксел ще ни отреже - да го каже в прав текст"}
{"url": "https://www.blitz.bg/layfstayl/za-damite/izvestna-blogrka-vze-ogromna-tsedka-i-seshoar-a-videoto-s-rezultata-shche-vi-shashne_news551339.html", "text": "\n Много лесен начин с невероятен резултат бе показан от известната блогърка за красота Gilan Sharafani @gilmakeup. Този метод е подходящ за къдрава коса. \nТя отдавна била чула някъде, че къдравата коса би могла да се оформи със сешоара през сито, затова решила да изпробва дочутото. \nЕ, резултатът е буйна и обемна коса, а не пухкав безформен облак, което често се случва при дамите с къдрава коса след оформяне на прическата само със сешоар.  \n  \nЗа да получите този ефект, първо е необходимо да измиете косата си, да я разделите на няколко кичура, да ги поставите в ситото и да насочите към тях въздуха от сешоара. \nЕто как става всичко: \n", "date": "2017.10.17", "title": "Известна блогърка взе огромна цедка и сешоар, а ВИДЕОТО с резултата ще ви шашне"}
{"url": "https://www.blitz.bg/lyubopitno/nauka-i-tekhnologii/ucheni-ot-kharvard-predskazakha-skoroshno-smrtonosno-super-izrigvane-na-slntseto-koeto-shche-zatrie-chovechestvoto_news551260.html", "text": "Група американски изследователи от Харвардския университет са достигнали до извода, че през идните сто години може да има изключително мощно изригване на Слънцето, което ще спре работата на цялата електроника на Земята, а също и спътниковите връзки и интернета.\nАнализирайки активността на другите звезди, подобни на нашето Слънце, учените са разбрали, че на всеки 20 милиона години на повърхността на светилата се случват „супер изригвания“, при което нивото на ултравиолетовите излъчвания и заредени частици с висока енергия, отделяни от тях, е толкова голямо, че изригванията са способни да унищожат озоновия слой на Земята, да предизвикат мутации на ДНК и да разрушат цялата екосистема на планетата.   \nМеждувременно, според сметките на учените, малко по-слаби „супер изригвания“ се случват доста по-често. Последното такова е било наблюдавано през 1859 година. \n„Тогава не е имало толкова много техника, затова щетите не са били големи, но ако това се случи в съвременния свят, то щетите може да са за трилиони долари. Подобно изригване днес може да изключи всичките електрически мрежи, всичките компютри, всичките системи за охлаждане на ядрените реактори. Много лоши неща може да се случат“, казва участникът в изследването Ави Леба, цитиран от New Scientist. \nЗаедно с това, учените подчертават, че възникналите в резултат на изригването техногенни аварии могат да доведат и до човешки жертви. \nПрез септември тази година имаше цяла серия слънчеви изригвания. На 4 септември  имаше едновременно пет малки взрива, но на 6 и 7 септември последваха още две изригвания с максимален клас Х, които се оказаха най-мощните за последните 12 години. \nДруго мощно изригван на Слънцето имаше на 10 септември.   Превод и редакция: БЛИЦ \n \n", "date": "2017.10.17", "title": "Учени от Харвард предсказаха скорошно смъртоносно „супер изригване“ на Слънцето, което ще затрие човечеството"}
{"url": "https://www.blitz.bg/svyat/uchilishcha-ostavat-zatvoreni-sled-buryata-ofeliya-v-irlandiya_news551312.html", "text": "\n Училища в Ирландия остават затворени за втори ден, след като бурята \"Офелия\" удари страната и причини смъртта на трима души, съобщава ДПА. \nПовече от 200 000 домакинства са без електричество, след като бурята прекъсна доставките на 360 000 жилища в понеделник, съобщават местни медии и доставчиците на електроенергия ESB Networks. \nБурята мина през Ирландия и се премести над западна Шотландия, Северен Уелс и части от северна Англия. \n50-годишна жена е загинала в югоизточна Ирландия, когато колата ѝ е ударена от падащо дърво близо до Аглиш в Уотърфорд, а друг човек е загинал при подобен инцидент по-късно в понеделник в района на Дундълк. \nКосвена жертва на бурята е 30-годишен, загинал от наранявания, които е претърпял при инцидент с верижна коса, докато разчиствал паднало дървов окръг Типерари. \nБританската метеорологична служба съобщава, че бурята отслабва докато се движи към Скандинавия, но предупреждава, че все още се очакват бурни ветрове. \n\"Възможно е да бъдат засегнати пътни, железопътни, въздушни и фериботни услуги, очакват се продължителни пътувания, а някои пътища и мостове да се затворят\", допълва службата, като добавя, че са възможни прекъсвания на електрозахранването и щети по сградите.\n", "date": "2017.10.17", "title": "Училища остават затворени след бурята \"Офелия\" в Ирландия"}
{"url": "https://www.blitz.bg/ikonomika/koga-petrolt-struvashe-1-za-barel_news551351.html", "text": "\n Cpивът в цeнитe нa пeтpoлa cлeд 2014 гoдинa дoĸapa гoлeми глaвoбoлия зa дъpжaвитe, ĸoитo paзчитaт нa изнoca нa cypoвинaтa. Cpeд зaceгнaтитe бяxa, ĸaĸтo дъpжaвитe c нaй-гoлeми зaлeжи в cвeтa, ĸaтo Beнeцyeлa и Hигepия, тaĸa и бoгaтитe cтpaни изнocитeлĸи, ĸaтo Cayдитcĸa Apaбия, Hopвeгия и Oбeдинeнитe apaбcĸи eмиpcтвa, пише money.bg. \nBcичĸи тe бяxa cвиĸнaли нa виcoĸи цeни нaд 100 дoлapa в пиĸa нa пaзapa мeждy 2011 и 2013 гoдинa. Taзи cтoйнocт oбaчe бeшe пpeцeдeнт, ĸaтo ce имa пpeдвид, чe няĸoлĸo дeceтилeтия пo-paнo пeтpoлът ce e пpoдaвaл зa пoд 2 дoлapa зa бapeл. Kaзaнo пo дpyг нaчин, чepнoтo злaтo e пocĸъпнaлo нaд 90 пъти oт 70-тe гoдини нa минaлия вeĸ дo 2012 гoдинa. \nToчнo тoлĸoвa e paзлиĸaтa мeждy нaй-ниcĸaтa цeнa и нaй-виcoĸaтa мeждy 1960 и 2017 гoдинa, пoĸaзвaт дaнни нa плaтфopмaтa зa cтaтиcтичecĸи изcлeдвaния Ѕtаtіѕtа. Cтoйнocттa e нa нaй-ниcĸoтo cи нивo пpeз 1970 гoдинa, ĸoгaтo пaдa дo 1,21 дoлapa зa бapeл. Oт дpyгa cтpaнa пиĸът e пpeз 2012 гoдинa - 109,45 дoлapa. \n1960 гoдинa e иcтopичecĸa зa пeтpoлния пaзap, ĸaтo тoгaвa ce \"paждa\" eдин oт ocнoвнитe игpaчи нa нeгo - Opгaнизaциятa нa cтpaнитe изнocитeлĸи нa пeтpoл (OΠEK). Heйни члeнĸи ca Aлжиp, Aнгoлa, Eĸвaдop, Гaбoн, Иpaĸ, Иpaн, Kaтap, Kyвeйт, Либия, Hигepия, Cayдитcĸa Apaбия, Beнeцyeлa и Oбeдинeнитe apaбcĸи eмиpcтвa. \nTe cъздaвaт и т.нap. peфepeнтнa ĸoшницa нa OΠEK или caмo ĸoшницa нa OΠEK. Tя oтpaзявa cъвĸyпнocттa oт цeнитe нa ocнoвнитe copтoвe нeфт, дoбивaни oт дъpжaвитe в opгaнизaциятa. Ha нeйнa ocнoвa eжeднeвнo ce изчиcлявa cpeднaтa цeнa нa въпpocнитe copтoвe. Ocтaнaлитe ocнoвни eтaлoнни мapĸи, ĸoитo ca вaжни зa пaзapa, ca Вrеnt и Wеѕt Техаѕ Іntеrmеdіаtе (WТІ). Изcлeдвaнeтo нa Ѕtаtіѕtа e нaпpaвeнo cпopeд ĸoшницaтa нa OΠEK. \nCлeд cъздaвaнeтo нa opгaнизaциятa 13 гoдини cтoйнocттa нa чepнoтo злaтo ce зaпaзвa пoд 2 дoлapa зa бapeл. Πpeз 1973 гoдинa тя минaвa зa пъpви път тaзи гpaницa и cтигa 2,7 дoлapa. Зa гoдинa cĸaчa чeтвopнo и пpeз cлeдвaщaтa тя e 11 дoлapa зa бapeл. B ĸpaя нa дeceтилeтиeтo вeчe пpиближaвa 30 дoлapa зa бapeл. Πpeз 1980 гoдинa пeтpoлът ce тъpгyвa зa 35,52 дoлapa зa бapeл, нo в cpeдaтa нa дeceтилeтиeтo пaдa пoд 18 дoлapa. \n90-тe гoдини зaпoчвaт c възcтaнoвявaнe нa cтoйнocттa нa cypoвинaтa нaд 20 дoлapa. Πpeз 2005 гoдинa тя зa пъpви път дocтигa гpaницaтa oт 50 дoлapa, a cлeд тoвa зaпoчвa pязĸo пocĸъпвaнe, дoĸaтo дocтигa 90 дoлapa тpи гoдини пo-ĸъcнo. \nΠиĸoвитe гoдини зa пaзapa ca мeждy 2011, 2012 и 2013 гoдинa цeнитe ce движaт cъoтвeтнo 107,46 дoлapa, 109,45 дoлapa и 105,87 дoлapa. Πpeз 2015 гoдинa идвa ĸpизaтa и чepнoтo злaтo пoeвтинявa дo пoд 50 дoлapa зa бapeл. Πpoгнoзнa e, чe cpeднaтa цeнa и зa 2017 гoдинa нямa дa нaдxвъpли тaзи гpaницa.\n", "date": "2017.10.17", "title": "Кога петролът струваше $1 за барел?"}
{"url": "https://www.blitz.bg/layfstayl/shoubiznes/sofi-marinova-rezhe-fiki-eto-zashcho-nyama-da-prisstva-na-svatbata_news551282.html", "text": "\n Без Софи Маринова ще се венчават Фики и Гюлджан. Певицата отказа да присъства на събитието, въпреки че се очакваше да бъде част от тържеството. \nСинът на Тони Стораро се венчава утре, като се очакваше на събитието да дойде почти цялата музикална гилдия. Най-близката приятелка на семейството обаче — Софи Маринова, отказа да присъства. А причината е, че е в депресия заради ареста на любимия й Гринго. \nОткакто Гринго е арестуван, певицата не дава дума да се издума, да ходи да се забавлява, докато мъжът й лежи зад решетките. Обществено достояние е, че Маринова е една от най-близките приятелки на фамилията Стораро. \nНад 20 години тя е близка приятелка на бащата на Фики. Но дори и този факт не е бил достатъчен, за да отиде Софка на сватбата утре. \nСлед като преди месец гаджето й Гринго бе арестуван за изнудване на бизнесмен от Айтос, от когото са искали 50 000 лв със заплахи да убият семейството му. За това престъпление законът предвижда между 2 и 8 години затвор и глоба от 3 до 5 хиляди лева, пише \"Телеграф\". \nСофка също така е поискала да бъде конституирана като защитник на любимия си, но съдът й отказа с мотива, че нямат сключен граждански брак. След като Гринго остана зад решетките, тя буквално се поболя. \nСамият Фики неколкократно молил своята колежка и приятелка да размисли, да дойде поне малко на най-важния ден в живота му. Последно, Маринова му обещала да помисли над поканата.\n", "date": "2017.10.17", "title": "Софи Маринова реже Фики! Ето защо няма да присъства на сватбата"}
{"url": "https://www.blitz.bg/svyat/ukrayna-oglasi-novata-si-taktika-vlcha-glutnitsa-za-razgrom-na-ruskiya-chernomorski-flot_news551188.html", "text": "\n ВМС на Украйна приемат на въоръжение тактиката, наречена \"Вълча глутница\", която планират да използват срещу Черноморския флот на Русия. Това съобщава в репортаж по темата украинската телевизия ТСН. \nСъщността на тактиката се състои в едновременна атака на няколко леки бронирани катера срещу единичен противник. Според мнението на украинските военни руските кораби не са способни да проследяват няколко цели. \"Вълча глутница\" означава, че ние с шест катера можем да се нахвърлим срещу голям кораб на противника. Той не е в състояние да следи за няколко цели едновременно и да води огън по тях\", заяви пред ТСН един от командирите на бронираните катери Александър Регула. \n\"Необходимо е според мен постоянно присъствие на кораби с ракетно въоръжение. Нашият съсед се чувства комфортно в северозападната част на Черно море. Трябва да го лишим от този комфорт\", заяви ръководителят на отдела за управление на бойната подготовка Юрий Федаш. \nВ репортажа на ТСН командири на бронирани катери изразяват готовност да нападнат руските газови сонди в Черно море, както и руските радари, които според тях са неспособни да засекат \"Вълчата глутница\".   \nВ украинския флонт на този етап има 4 леки бронирани катера от типа \"Гюрза-м\", произведени в завода \"Кузня на Рыбальском\", който е собственост на президента Петро Порошенко. Министерството на отбраната на Украйна е дало поръчка минимум за още два подобни катера. \nПо-рано обаче украински медии съобщиха, че сроковете за доставка на тези катери са се провалили, заради многобройни грешки при конструирането им.  \nТерминът \"Вълча глутница\" означава тактика за преследване на кораби от подводници с цел да се постигне числено превъзходство. Тази тактика е била използвана от германските и американските подводници по време на Втората световна война.  Превод: БЛИЦ \n", "date": "2017.10.17", "title": "Украйна огласи новата си тактика \"Вълча глутница\" за разгром на руския Черноморски флот"}
{"url": "https://www.blitz.bg/svyat/kommersant-v-siriya-prez-septemvri-zaginali-devet-ruski-boytsi-ot-chvk-na-vagner_news551261.html", "text": "Не по-малко от 9 руснаци загинали през септември на сирийска територия, съобщи „Коммерсант” с позоваване на свои източници. Последните две жертви на боевете станали двама жители на Челябинска област Михаил Чернов и Виталий Беляев, които пристигнали в Сирия чрез Частната военна компания (ЧВК) на Вагнер.\nПогребението на 27-годишния жител на Магнитогорск Михаил Чернов се състояло на 15 октомври. Според неговите роднини, по-рано той воювал в Донбас, а за Сирия заминал през май тази година. Загинал на 28 септември в околностите на Дейр ез-Зор при сирийското настъпление срещу ИД. Оставил съпруга и малко дете. \n  \nВторият загинал южноуралец е 24-годишния Виталий Беляев от Троицк. Загинал на 22 септември, погребан е на 10 октомври. Има военен медал „За връщането на Крим”. \n  \nРуското МО съобщило, че през 2017 г. при бойни действия в „чужда държава” са загинали общо 4 южноуралци, попаднали там чрез ЧВК на Вагнер. \n  Превод и редакция: БЛИЦ \n ", "date": "2017.10.17", "title": "Коммерсант: В Сирия през септември загинали девет руски бойци от ЧВК на Вагнер"}
{"url": "https://www.blitz.bg/intsidenti/stikhii/zemetresenie-kray-edinstveniya-deystvashch-vulkan-na-balkanite-duvaloto_news551268.html", "text": "\n Земетресение с магнитуд от 2,6 по скалата на Рихтер е регистрирано в района на македонския град Охрид в 11.18 часа (местно време) във вторник. Това показва справка на официалната интернет страница на Европейския средиземноморски сеизмологичен център. \nЕпицентърът на труса е бил на три километра североизточно от Охрид и на пет километра южно от село Косел, в близост до което е разположен единственият действащ вулкан на Балканите - Дувалото, уточнява \"Фокус\". \nДълбочината му е била от три километра. \nПрез последните месеци Охрид бе разлюлян от серия земетресения. В периода юни-юли районът бе ударен от над 1200 труса с различна степен на интензивност. \n \n", "date": "2017.10.17", "title": "Земетресение край единствения действащ вулкан на Балканите - Дувалото"}
{"url": "https://www.blitz.bg/svyat/3-250-trupa-okrvavikha-osvobodenata-rakka_news551278.html", "text": "\n Битката за превземането на сочения за столица на халифата на „Ислямска държава“ сирийски град Рака е коствала живота на 3 250 души. Над една трета от тях са били цивилни граждани. \nПо данни на Сирийската обсерватория за човешки права най-малко 1 130 цивилни са убити в четиримесечната битка за Ракка, която започна през месец юни.  \nДесетки други все още са в неизвестност, уточнява Фокус. \n \n", "date": "2017.10.17", "title": "3 250 трупа окървавиха освободената Ракка"}
{"url": "https://www.blitz.bg/obshtestvo/zadblzhitelno-prochetete-tova-ako-ste-meraklii-za-zelena-karta-zashchoto-ima-drama-s-tyakh_news551298.html", "text": "\n Рестартират подаването на молби за \"зелена карта\" за САЩ. Поради технически причини ще се наложи всички кандидати, които са подали формуляр преди 18-и октомври 2017 година, да го изпратят отново, предаде Нова телевизия.  \nНовият регистрационен период за \"зелените карти\" ще започне на обяд американско източно лятно време (19:00 часа българско време) в сряда, 18 октомври 2017 година. Срокът за кандидатстването приключва на обяд американско източно стандартно време (19:00 часа българско време), в сряда, 22 ноември 2017 година.  \nАко сте подали своя формуляр за зелена карта преди сряда,18 октомври 2017 година, този формуляр няма да бъде валиден и ще трябва да кандидатствате отново по време на новия регистрационен период.  \nМоже да подадете още един формуляр, без да се притеснявате, че ще бъдете дисквалифицирани за това, че сте кандидатствали два пъти.  \nАко обаче подадете формуляр два пъти по време на новия регистрационен период, кандидатурата ви няма да бъде валидна. \n \n", "date": "2017.10.17", "title": "ЗАДЪЛЖИТЕЛНО прочетете това, ако сте мераклии за „зелена карта“, защото има драма с тях"}
{"url": "https://www.blitz.bg/svyat/kakvo-se-sluchi-predi-minuti-v-prezidentstvoto-vv-viena_news551301.html", "text": "\n На официална церемония в президентството във Виена досегашното австрийско правителство на Кристиан Керн подаде оставка в съответствие с конституцията след предсрочните избори за Национален съвет (долна камара на парламента) на 15 октомври. \nДържавният глава Александър ван дер Белен възложи на лидера на победилата на изборите Австрийска народна партия Себастиян Курц да състави следващото правителство. \nОкончателните резултати от вота ще бъдат представени от вътрешният министър в четвъртък. По предварителни данни консервативната Австрийска народна партия начело с досегашния външен министър Курц е първа с 31,5% от гласовете. \nСоциалдемократическата партия на Австрия на досегашния канцлер Керн е втора с 26,9%, а трета с 26 на сто е Австрийската партия на свободата, оглавена от Хайнц-Кристиан Щрахе.  \nСебастиян Курц навърши 31 г. на 26 август, което ще го превърне в най-младия европейски премиер в момента.  \n", "date": "2017.10.17", "title": "Какво се случи преди минути в президентството във Виена?"}
{"url": "https://www.blitz.bg/svyat/zhena-izbyaga-ot-starcheskiya-dom-no-tova-koeto-y-se-sluchi-minuti-po-ksno-shche-vi-uzhasi_news551295.html", "text": "\n Човешки останки бяха намерени в крокодил, дълъг над четири метра, съобщи „Скай нюз“. Смята се, че влечугото е изяло възрастна жена в австралийския щат Куинсланд. \nАн Камерън, страдаща от деменция, е напуснала старческия дом, в който е била настанена. Дрехите й са открити близо до река в тропическа гора, разкриха местните служби. Няколко часа по-късно е открит и крокодилът, убил 79-годишната жена. Специалисти са изследвали животното, като в него са намерени човешки останки. Разследването продължава. \nСъдебни лекари ще потвърдят, че останките са на възрастната жена, която се е изгубила по време на разходката си и е била нападната от влечугото. Соленоводните крокодили убиват средно по двама души годишно в района. \nБроят им се е увеличи, защото през 70-те години на миналия век са обявени за застрашен вид и властите предприемат стъпки, за да ги защитят. От семейството на Ан Камерън посочиха, че не искат нито едно от тези животни да бъде убито. \nСтарческият дом не е забранявал на възрастните хора да го напускат. Синът на починалата жена заяви, че семейството не обвинява служителите в дома. Австралийските служби обявиха, че крокодилът е бил евтаназиран.\n", "date": "2017.10.17", "title": "Жена избяга от старческия дом, но това, което й се случи минути по-късно, ще ви ужаси"}
{"url": "https://www.blitz.bg/layfstayl/svetski/prvo-v-blits-chernata-zlatka-reve-ot-ranna-zaran-v-438-se-opitali-da_news551194.html", "text": "Златка Димитрова проплака в социалната мрежа, че някой се е опитал на хакне профила й в социалната мрежа. Плеймейтката разкри, че е забелязала, че някой се е опитал да влезе в профила й точно в 4:38.\nЕто какво точно написа Димитрова в социалната мрежа:  \n \n \n \n \n", "date": "2017.10.17", "title": "Първо в БЛИЦ! Черната Златка реве от ранна заран, в 4:38 се опитали да..."}
{"url": "https://www.blitz.bg/svyat/sled-zaplakhite-za-yadrena-voyna-sashch-mozhe-da-vodyat-pregovori-ss-severna-koreya_news551228.html", "text": "САЩ не изключват евентуална възможност за директни разговори със Северна Корея. Това заяви американският заместник държавен секретар Джон Съливан, цитиран от Ройтерс. Коментарът на Съливан идва няколко часа след предупреждение на Пхенян, че всеки момент може да избухне ядрена война.\n Китай отдавна призовава двете страни да седнат на масата за преговори, но Вашингтон и съюзниците им, предимно Япония, не са склонни да преговарят, докато Пхенян се стреми към целта си да се сдобие с ядрени оръжия, които евентуално да със способност да ударят САЩ. \n \"В края на краищата ние не изключваме възможността за директни разговори\", каза Съливан в Токио след разговори с японския си колега. \n \"Съсредоточили сме се върху дипломацията, за да разрешим този проблем, който представлява КНДР. Ние обаче трябва с нашите съюзници, Япония, Южна Корея и другите, да бъдем подготвени за най-лошото, ако дипломацията се провали\", изтъкна още той. \n", "date": "2017.10.17", "title": "След заплахите за ядрена война: САЩ може да водят преговори със Северна Корея"}
{"url": "https://www.blitz.bg/svyat/mlada-mayka-ne-uspya-da-nameri-bavachka-yadosa-se-slozhi-detsata-si-vv-furnata-i-gi-izpeche-zhivi_news551238.html", "text": "Самотна майка е обвинена в убийството на двамата си най-малки сина, като ги „сложила във фурната и я включила“. Това става от заповед за арест. Ламора Уилямс от Атланта в щата Джорждия е сложила 2-годишния Кеянте Пен и едногодишния Джакартър Пен в печката, включила я е и е изпекла децата живи в петък, пише The Atlanta Journal-Constitution.\n24-годишната наскоро трябвало да напусне работа, защото не успяла да си намери бавачка. Също била казала на приятели, че „ѝ е писнало“. \nТвърди се, че Уилямс страда от недиагностицирана психическа болест, която тя развила след кончината баща ѝ, когато тя била само на 19 и самотна майка с четири деца.   \nОт полицията заявиха, че трупчетата на децата били с ужасни изгаряния. \nСлед като тя убила своите деца, във видео тя нагрубила бащата на момчетата Джамил Пен. Той подал сигнал в полицията незабавно, когато видял безжизнените тела на своите деца да лежат на земята и заподозрял, че нещо нередно се случва. \nУилямс разказала на полицаите, че момчетата може да са умрели, докато са били под грижите на друг човек. \nУилямс ще се изправи пред съда за първи път в понеделник. Превод и редакция: БЛИЦ \n \n", "date": "2017.10.17", "title": "Млада майка не успя да намери бавачка, ядоса се, сложи децата си във фурната и ги изпече живи"}
{"url": "https://www.blitz.bg/stsena/bela-torn-otnovo-zagoli-momichetata-snimki-18_news551243.html", "text": "Само ден по-рано тя развяваше изкусителните си форми в оскъден бански, а днес Бел Торн реши, че костюмът за къпане е излишен и се пусна по голи гърди в мрежата.\nНа снимката 20-годишната актриса се усмихва, докато прикрива зърната си с ръце. Неин коментар под снимката гласи: „Щастлива неделя“. Превод и редакция: БЛИЦ \n \n", "date": "2017.10.17", "title": "Бела Торн отново заголи момичетата (СНИМКИ 18+)"}
{"url": "https://www.blitz.bg/lyubopitno/nauka-i-tekhnologii/vglerodniyat-dioksid-v-atmosferata-se-povishava-nastpva-masov-mor-v-okeanite_news551242.html", "text": "Все по-големите количества въглероден двуокис в атмосферата се разтварят и в световния океан. Според учени от Хавай и Калифорния от това ще последва повишаване на шумовия фон в дълбините, тъй като по-киселинната вода възпрепятства много химически реакции, абсорбиращи акустичните вълни като източник на енергия, пише obekti.bg.\n Обитателите на по-шумния океан ще бъдат застрашени, тъй като няма да чуват звуци, издавани от евентуалната им плячка, както и такива, предупреждаващи за приближаването на естествени врагове. \n", "date": "2017.10.17", "title": "Въглеродният диоксид в атмосферата се повишава, настъпва масов мор в океаните!"}
{"url": "https://www.blitz.bg/svyat/nezapomneno-nashestvie-na-migranti-v-sashch_news551255.html", "text": "\n Общият брой на легалните и нелегалните имигранти в САЩ е достигнал рекордните 43,7 млн. души през юли 2016 година. Това съобщиха експерти от вашингтонския Център за изследване на имиграцията.  \nКакто отбелязва в доклада си неправителствената организация, от 2000 г. насам броят на постоянно пребиваващите в Съединените щати хора, родени в чужбина, се е увеличил с 12,6 милиона души, предаде БГНЕС. \n\"Делът на имигрантите спрямо общото население на страната е достигнал 13,5%, което представлява най-високият процент за последните 106 години\", подчертават социолозите, като допълват, че според данните всеки осми гражданин на САЩ е имигрант първо поколение. Освен това през последните 6 години (от 2010 г. насам) Индия, Китай, Доминиканската република, Салвадор и Куба са петте основни страни, чиито граждани се преместват в САЩ. \n\"Огромният брой на вече находящите в страната имигранти, допълващ се с повече от милион новодошли всяка година, оказва силно влияние върху американското общество, неговата работна ръка, училища, инфраструктура, болници и околната среда. Страната трябва да се проведе сериозна дискусия, дали е целесъобразно да се увеличи допълнително нивото на имиграцията\", заяви един от ръководителите на центъра Стивън Камарота. \nТой разкри още, че спрямо прогнозите, през 2023 година общият дял на преселниците в американското общество ще нарасне до 14,8%, което ще бъде най-високият показател в цялата история на държавата. До края на 2026 година той ще се увеличи с още 4%. В доклада на организацията не се прави разлика между законна и незаконна имиграция. Според други проучвания обаче, 12 млн. са само нелегални имигранти. \n \n", "date": "2017.10.17", "title": "Незапомнено нашествие на мигранти в САЩ!"}
{"url": "https://www.blitz.bg/svyat/divotiya-vv-florida-blizo-150-kilogramova-bratovchedka-nakaza-malko-momichentse-kato-sedna-vrkhu-nego-i-to-umrya_news551259.html", "text": "Миналата събота в американския щат Флорида почина деветгодишно момиченце. По данни на следствието, смъртта е настъпила, след като била наказана от 147-килограмовата си братовчедка, която седнала върху нея.\nПо информация на Фокс нюз, 64-годишната Вероника Грин Поузи извикала лекарите, след като нейната братовчедка Дерика Линдзи престанала да реагира на случващото се около нея. Когато пристигнали полицаите, жената им казала, че решила да накаже детето заради това, че се държи лошо, и седнала върху нея за наказание. \nСледствието е съобщило, че първо Поузи ударила братовчедка си си линия, а след това седяла върху нещастното дете цели 10 минути, докато то не започнало да се оплаква, че не може да диша.   \nКогато на мястото на инцидента пристигнали медици, момичето вече не реагирало на нищо. То било веднага откарано в болница, където било обявено за мъртво. Поузи е обвинена в убийство. Родителите на Дерика също ще бъдат наказани. Всичките възрастни са в ареста.     Превод и редакция: БЛИЦ \n \n", "date": "2017.10.17", "title": "Дивотия във Флорида: Близо 150-килограмова братовчедка наказа малко момиченце, като седна върху него и то умря"}
{"url": "https://www.blitz.bg/svyat/prelestna-sekretarka-izmkna-biznesa-na-bogatash-za-nad-40-miliona-evro-video_news551257.html", "text": "В руската столица Москва бивша секретарка на известния антиквар Михаил Гонт реши сама да стане дилър на предмети на изкуството и тайно си приписа неговия бизнес. По информация на \"Маш\", момичето е подправяло подписи на своя 62-годишен бивш шеф и така е направила неговата антикварна компания своя. След това тя продала цялата колекция на Гонт.\n \n В частност, тя е включвала картини на стойност стотици хиляди евро, статуетки за 50 000 и много други вещи. Общата сума на щетите могла да надмине 41 милиона евро, но Михаил видял своята колекция от картини на разпродажба в Дома на художника и сигнализирал в полицията.   \n Оказало се, че компанията на Гонт по документи вече година и половина не му принадлежи.  \nОрганите на реда са започнали проверка.  \n Превод и редакция: БЛИЦ \n   \n", "date": "2017.10.17", "title": "Прелестна секретарка измъкна бизнеса на богаташ за над 40 милиона евро (ВИДЕО)"}
{"url": "https://www.blitz.bg/svyat/diplomat-na-severna-koreya-yadrenata-voyna-mozhe-da-zapochne-vv-vseki-edin-moment_news551179.html", "text": "Ситуацията на Корейския полуостров достигна критична точка заради действията на САЩ, във всеки момент може да започне ядрена война. Това заяви заместникът на постоянния представител на Северна Корея в ООН Ким Ин Рен на заседание на първия комитет на Общото събрание, съобщават световните медии.\n„Ситуацията на Корейския полуостров, върху който се е съсредоточил целия свят, достигна критична точка, ядрената война може да започне във всеки един момент“, каза Ким Ин Рен. \nПо думите на дипломата, нито една страна не е била подлагана на „толкова екстремна и директна заплаха от страна на САЩ“ като Северна Корея и в дадената ситуация Пхенян има пълното право на самоотбрана.   \n„Цялата континентална част на САЩ се намира в пределите на нашата огнева мощ, ако САЩ посмеят макар и на сантиметър да нахлуят в нашата територия, те няма да избягат от жестокото наказание във всяка точка на света“, каза още севернокорейският дипломат. \n Той отбеляза още, че САЩ са разположили ядрено оръжие в Южна Корея още през 1957 година и в течение на 40 години провеждат мащабни учения с употребата на стратегическо въоръжение. Дипломатът също напомни за маневри през март, в които са участвали над 300 000 военни, като е бил отработван и превантивен удар по Северна Корея.  Превод и редакция: БЛИЦ \n \n", "date": "2017.10.17", "title": "Дипломат на Северна Корея: Ядрената война може да започне във всеки един момент"}
{"url": "https://www.blitz.bg/svyat/amerikanets-vzrivi-doma-si-s-zhena-si-v-nego-za-da-se-ozheni-za-ruskinya_news551182.html", "text": "Стивън Пирус, 59-годишен жител на американския щат Вирджиния, който според следствието е убил жена си и взривил собствения си дом, е планирал да се ожени за рускиня. Това съобщава Ен Би Си, позовавайки се на съдебни документи.\n Престъплението е извършено през август в град Мадисън. Следствието предполага, че мъжът е застрелял жена си, след което е пуснал газа в мазето и е взривил дома си, за да прикрие следите.  \nПолицията е открила тялото на съпругата и е установила, че жената е умряла в следствие на насилствена смърт, след което Пирус е бил арестуван и обвинен в убийство, палеж и опасно поведение. В хода на разпити мъжът заявил, че съпругата му сама си е сложила край на живота, защото е страдала от депресия.  \n \n Според полицейски материали, в хода на претърсването на проучването на кореспонденцията на Пирус следователите са открили откровени снимки на момичето Олга от Русия, а също и съобщения, в които двамата обсъждат как то ще се премести да живее в САЩ и бъдещата им сватба.  \nОтбелязва се, че Олга е била в Уисконсин преди две години, когато, видимо, се е запознала с Пирус. Проблеми с визата пречели на момичето да се върне обратно в САЩ.    \nДелото продължава. Съдът ще заседава отново по делото на 1 ноември.   Превод и редакция: БЛИЦ \n\n", "date": "2017.10.17", "title": "Американец взриви дома си с жена си в него, за да се ожени за рускиня"}
{"url": "https://www.blitz.bg/svyat/kmetitsata-na-barselona-prizova-separatistkite-lideri-da-se-otkazhat-ot-obyavyavaneto-na-nezavisimost_news551186.html", "text": "Кметицата на Барселона Ада Колау призова сепаратистките каталонски лидери да се откажат от едностранна декларация за независимост и заяви, че обстановката на несигурност вреди на всички, предаде Франс прес. \"Преди да се намери окончателно решение, може да се започне стабилен диалог и с тази цел трябва да се откажем от едностранната декларация веднъж и завинаги\", заяви кметицата.\n\"От друга страна, трябва бъдат прекратени мерките за поставяне (на автономната област) под контрол, които централното правителство вече взе в Каталония\", добави тя пред телевизия \"Сеста\". Испанското правителство заплашва да отнеме част от автономията на Каталония, ако регионалният премиер Карлес Пучдемон не се откаже да води областта към независимост, припомня Франс прес. \nЕскалацията на напрежението през последните дни доведе и до социално напрежение, заяви Колау. \"Освен това трябва да се разгледа и икономическият въпрос, защото очевидно много неща са заложени на карта\", подчерта кметицата на града с население от 1,6 милиона души. \nОткакто започна кризата, Барселона отбеляза спад на притока на туристи и десетки предприятия преместиха офисите си извън Каталония. \nКолау заяви, че огромното мнозинство от жителите на автономната област искат диалог и край на несигурността, която вреди на всички. \n\"Никой не трябва да приема това като поражение или да смята, че е отстъпил прекалено много\", подчерта тя. \"Вярвам, че населението ще поздрави, награди и признае лидери, които са способни да направят това\", каза Колау. \n \n", "date": "2017.10.17", "title": "Кметицата на Барселона призова сепаратистките лидери да се откажат от обявяването на независимост"}
{"url": "https://www.blitz.bg/svyat/berlinski-vestnik-atina-lzhe-za-bezhantsite_news551180.html", "text": "Германският в. Welt am Sonntag твърди, че Гърция \"фабрикува\" неверни данни за бежанците, а България се превръща в значителна транзитна страна за мигранти и бежанци. В публикация, цитирана от гръцкото издание News.in, вестникът посочва, че всеки месец в Германия пристигат, най-вече през Балканите, 15 хиляди желаещи убежище.\n Засилените полицейски проверки по границата между Гърция и Македония са довели до създаването на \"алтернативни миграциони пунктове\", най-значимите от които са транспортът по въздух и коридорът, който минава през българо-турската граница, отбелязва Welt am Sonntag. \n Изданието упреква и властите в Атина заради недостатъчната охрана на границите на страната и заради предоставяна от тях невярна представа за реалните мащаби на миграцията. В статия на челна страница Welt am Sonntag пише още, че макар балканският маршрут да се смята за затворен, около 15 хиляди мигранти пристигат всеки месец във Федералната република и то най-вече през балканските страни. \n Една от причините е, че страни-членки на ЕС, като Гърция и България, не охранявали в достатъчна степен външните си граници, като по този начин разрешавали на бежанци, противно на приетите норми в съюза, да продължат пътуването си до Централна Европа. Много от тях стигат до ФРГ. \n Позовавайки се на германски източници по сигурността и на европейски дипломати Welt am Sonntag твърди още, че гръцкото правителство давало неверни данни за броя на бежанците, намиращи се на територията на страната. \n Докато Атина говори за 62 хиляди души в континенталната част на Гърция и островите, в действителност броят им не надхвърля 40 хиляди, допълва германският вестник. \n", "date": "2017.10.17", "title": "Берлински вестник: Атина лъже за бежанците!"}
{"url": "https://www.blitz.bg/svyat/sled-seks-skandala-kompaniya-ueynsteyn-e-pred-falit-prodava-se_news551193.html", "text": "Киностудиата \"Уейнстейн“, чиято репутация пострада заради скандала с обвиненията в сексуален тормоз срещу техния съосновател Харви Уейнстейн, имат намерение да се продадат. От компанията обявиха, че вече изпитват финансови затруднения след скандала около своя основател, който добива все по-широки размери.\n Продуцентската къща съобщи, че е получила финансова подкрепа от инвестиционния фонд Colony Capital, което може да й даде възможност да поеме дъх за известно време. Двете страни обаче са започнали преговори за евентуално закупуване на the Weinstein company от инвестиционния фонд Colony, създаден от милиардера Том Барак, пише Канал 3. \n Днес в Ню Йорк ще се проведе заседание на административния съвет, на което да се реши окончателната съдба на студията. До днес Харви Уейнстейн все още фигурираше на интернет сайта на компанията като \"съпредседател“. \"Ние вярваме, че инвестициите и спонсорството на Colony ще спомогнат за стабилизиране на текущите операции на компанията\", заяви Тарек Бен Амар, член на борда на директорите на TWC. \n \"Щастливи сме да инвестираме в The Weinstein Company, за да и помогнем да върви напред“, каза от своя страна Том Барак, който организира церемонията по встъпване в длъжност на Доналд Тръмп през януари.  \n", "date": "2017.10.17", "title": "След секс скандала: Компания \"Уейнстейн” е пред фалит, продава се?"}
{"url": "https://www.blitz.bg/svyat/s-kakvi-zapadni-orzhiya-voyuvat-teroristite-v-siriya-i-irak_news551091.html", "text": "Руският автомат „Калашников” със своята простота и сигурност стана неотменим детайл от облика на терористите в Сирия и Ирак, също като американския Hummer. Но това не са единствените любими въоръжения в редовете на ИД. Руската телевизия „Звезда” направи подборка на други предпочитани западни оръжия сред терористите.\n \n  \nНаличието на съвременно стрелково оръжие у НАТО в толкова маргинална организация като ИД отдавна предизвиква въпроси. През 2014 г. ИД публикува видеозапис за екзекуция на заложници, разстреляни с австрийски пистолети Glock 19 трето поколение, произведени през 1998-2010 г. \n  \nЗападни журналисти изяснили, че пистолетите са от партида, доставена от САЩ за иракски правоохранители в периода 2003-2004 г. и впоследствие изчезнали, тоест продадени на терористите. \n  \nКъм 2007 г. американските военни по аналогичен начин са „загубили” в Ирак почти 200 хиляди единици различно стрелково оръжие. \n \n \nАмериканската „черна карабина” (жаргонно име black rifle на М-16) е често срещана у терористите, при това в различни модификации. На фотографиите може да се видят, както съвсем стари образци, така и нови със скъпа оптика, например американските прицели ACOG. Повечето имат щампован на цевната кутия надпис „Property of US government”, позволяващ еднозначно определяне като американско производство, а не китайско копие. \n \n \n  \nБелгийската щурмова карабина FN-FAL по разпространение заема второ място след „Калашников”: някога тя беше основен образец в НАТО, сега е остаряла, но още е на въоръжение в десетки страни. \n \n \n  \nКартечният пистолет германско производство МР-5 се ползва с популярност сред правоохранителните органи в Европа и САЩ. Появяването на това оръжие сред терористите от ИД и то в различни модификации (включително на тясно специализираните МР-5К) предизвика интереса на западните журналисти. \n  \nРазследването не дойде до определени изводи за произхода му, вероятно голяма партида от тези картечни пистолети са вкарани в Зирия нелетално. \n \n \n  \nОсновна картечница с голям калибър в армията на САЩ, на въоръжение от 1933 г. (патрон 12,7/99 мм, маса с триногата – 60 кг). При терористите това оръжие попаднало заедно с бронираните джипове Humwee: както призна иракския премиер Ал-Абади, само в Мосул армията загубила 2500 машини. На покрива на всяка кола бил инсталиран Browning M2, някои били комплектовани с гранатомети МК-19. \n  \nЗа американската армия фотографиите на терористите от ИД с Humwee станали сериозен удар по репутацията на машината, а би трябвало да е реклама като при пикапите на Тойота. \n  Превод и редакция: БЛИЦ \n \n", "date": "2017.10.17", "title": "С какви западни оръжия воюват терористите в Сирия и Ирак"}
{"url": "https://www.blitz.bg/svyat/uluchenite-izraelski-samoleti-narushili-vzdushnoto-prostranstvo-na-siriya_news551173.html", "text": "Сирийски системи за ПВО на 16 октомври в 8:51 часа открили огън по самолети от израелските ВВС, нарушили въздушното пространство на Сирия на границата с Ливан в района на Баалбек, се казва в изявление на сирийската армия, цитирано от осведомителните агенции.\nВчера БЛИЦ съобщи, че израелската авиация сутринта в 11:38 часа унищожила близо до Дамаск ракетна батарея от ПВО на Сирия, която почти три часа преди това изстреля ракета по самолета, изпълняващ разузнавателна задача във въздушното пространство на Ливан. Сирийската ракета от стария ЗРК С-200 улучила израелски F-15, който се прибрал с повреди, но вероятно не е свален. \n  \nИнцидентът има преднамерена връзка с предстоящото посещение на руския военен министър Сергей Шойгу в Сирия и вероятно ще бъде предмет на дебат. \n  \nСирийският ЗРК С-200 е доста стар – приет е на въоръжение преди 50 г. (1967 г.) Към 2016 г. Сирия е разполагала с 48 пускови установки от комплекса. \n  \nБългария също разполага с С-200 от състава на ПВО на София. \n  Превод и редакция: БЛИЦ \n \n", "date": "2017.10.17", "title": "Улучените израелски самолети нарушили въздушното пространство на Сирия"}
