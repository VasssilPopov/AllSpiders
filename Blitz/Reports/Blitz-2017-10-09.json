{"url": "https://www.blitz.bg/svyat/kakvo-misli-kmetitsata-na-barselona-za-nezavisimostta-na-kataloniya_news549534.html", "text": "\n Кметът на Барселона Ада Колау призова  . \nСпоред нея това ще застраши „социалната кохезия“. \nРезултатите от референдума, който се проведе на 1 октомври „не могат да бъдат насърчение за обявяването на независимост, но могат да представляват възможност за започването на диалог и международно посредничество“, заяви тя. \nИзточник: Фокус \n \n", "date": "2017.10.09", "title": "Какво мисли кметицата на Барселона за независимостта на Каталония?"}
{"url": "https://www.blitz.bg/svyat/berluskoni-shashna-vsichki-s-podarka-si-za-rozhdeniya-den-na-putin-snimka_news549449.html", "text": "Бившият италиански премиер Силвио Берлускони изненадал руския президент Владимир Путин с необичаен подарък - завивка със снимка на двамата, предаде Sputnik. На нея е изобразено как двамата политици се ръкуват на фона на Колизеума и катедралата \"Свети Василий Блажени\".\nФирмата за спално бельо, чието дело е одеялото, потвърди тази информация пред РИА Новости. От там посочиха, че работата по подаръка е отнела близо 6 часа ръчен труд. \nНа 7 октомври Путин отпразнува 65-тия си рожден ден. От години той демонстрира силно приятелство с Берлускони, като двамата често се виждат по време на частни и държавни посещения. \n \n \n", "date": "2017.10.09", "title": "Берлускони шашна всички с подаръка си за рождения ден на Путин (СНИМКА)"}
{"url": "https://www.blitz.bg/lyubopitno/stranen-fenomen-morskoto-ravnishche-se-vdiga-no-kakvo-se-sluchva-s-ostrovite_news549470.html", "text": "\n Напук на климатичните промени и повишаващото се морско равнище многобройни острови в Тихия океан са нараснали през последните 60 години, вместо да се смалят, пише Obekti.bg. \nТова е резултатът от изследване, който противоречи на всички очаквания, съобщава New Scientist. Пол Кенч от университета в Оукланд и Артър Уеб от Комисията по науки за Земята на островите Фиджи сравнили снимки от 50-те години на миналия век и сегашни сателитни фотографии на 27 острова в Тихия океан. Установили, че само 4 от тях са станали по-малки. Останалите 23 са запазили размерите си или са ги увеличили. \nВ смятаната за особено застрашена държава Тувалу, чиято суша никъде не е по-висока от 5 м над морето, 7 от 9-те атола са пораснали, един с цели 30%. За същия период морското равнище се е повишило със 120 мм. \nРешението на загадката според Уеб е материалът, от който се състоят островите. Те са коралови, заобиколени от рифове. И тъй като коралите са живи организми, непрекъснато произвеждат нов материал. Затова островите растат. \nРифовете пречат и на отнасянето на наносите, които водите докарват. Уеб дава за пример урагана Бебе, който през 1992 г. е насложил 140 ха седименти на един от рифовете в Тувалу. Така островът е пораснал с 10%. \n27-те острова са малка част от всичките в Тихия океан. Но проучването показва, че повишаването на морското равнище не застрашава непременно такива острови. “Досега винаги се е смятало, че щом морското ниво се вдига, островите там ще потънат и ще се удавят. Но това не става. Нивото се повишава и островите реагират на това”, казва Кенч. \nНо ако водното равнище се повишава по-бързо, е възможно отлагането на седименти да се окаже недостатъчно, за да защити островите, предупреждават авторите на изследването.\n", "date": "2017.10.09", "title": "Странен феномен! Морското равнище се вдига, но какво се случва с островите?"}
{"url": "https://www.blitz.bg/svyat/vlchi-glutnitsi-napadnakha-frantsiya_news549484.html", "text": "\n Около 2000 овцевъди протестираха във френския град Лион, отчаяни от многобройните нападения на вълци, поставящи в опасност отглеждането на овце, предаде France 24. \nВълците са постоянен повод за дебати във Франция между природозащитници и застъпниците на традиционното животновъдство. \nВълчите набези срещу стадата се умножават с новата поява на хищника във Франция в началото на 90-те години. През периода 2016-2017 година над 8000 глави добитък - главно овце - са били убити при нападения, приписвани на вълци, най-вече във френските Алпи и в южната част на страната. \nВъв Франция вълчата популация, която е защитен вид в Европа, се увеличи и вече се смята, че е достигнала 360 вълци. \nСпоред фермерите размножаването на хищниците застрашава традиционното животновъдство, при което овцете пасат на открито. Те изтъкват, че е невъзможно да се наблюдават стада от стотици животни, разпръснати на десетки хектари хълмисти местности и гори. \nВ началото на 2018 г. предстои да бъде договорен и приет нов \"план за вълците\" от министерството на земеделието, което се стреми към целта \"нулеви нападения\". От Париж обаче не уточняват как точно ще постигнат успех.\n", "date": "2017.10.09", "title": "Вълчи глутници нападнаха Франция"}
{"url": "https://www.blitz.bg/svyat/18-oktomvri-shche-e-klyuchov-den-za-bdeshcheto-na-merkel_news549486.html", "text": "Блокът Християндемократически съюз и Християнсоциален съюз (ХДС/ХСС) на канцлера Ангела Меркел, който спечели парламентарните избори на 24 септември с намалено мнозинство, ще започне преговори за формиране на коалиционно правителство с две по-малки партии на 18 октомври.\nТова съобщи избраният за четвърти пореден мандат канцлер, чиито консерватори ще проведат отделни разговори със Свободните демократи (СД) и Зелените.  \nПо думите на Меркел, тези преговори ще бъдат трудни. Тя обаче изрази надежда, че коалиция ще бъде осъществена.  \nХДС/ХСС спечели подкрепата на 33% от гражданите. Това е най-лошият резултат на партията от 1949 г. насам. Основният й опонент – Социалдемократическата партия (СДП) – се радва на малко над 20 на сто.  \n \n", "date": "2017.10.09", "title": "18 октомври ще е ключов ден за бъдещето на Меркел"}
{"url": "https://www.blitz.bg/layfstayl/skorost/kitaytsi-napirat-km-evropa-s-elektromobili-snimki_news549471.html", "text": "Водещият автомобилен износител в Китай, Chery, иска да разшири присъствието си на европейския пазар, като началото на своята инвазия ще постави през 2019 г. (максимум 2020 г.). Автомобилният производител обещава да лансира на Стария континент гама от електрически автомобили, съобщава Autocar, цитиран от vesti.bg.\n По-рано тази година, по време на Автомобилен салон Франкфурт, Chery представи новата си марка Exeed, с което име ще продава автомобилите си в Европа. Босът на Chery, Анинг Чен, потвърди пред британското издание, че всеки модел, пуснат на европейския пазар, ще е електрифициран. \n “Нашата марка ще се цели към отворените към новото, основно млади клиенти, с продуктово порфолио, което е фокусирано върху качеството, задвижване с ниски или нулеви вредни емесии, и емоционална връзка с клиентите,” заяви Чен по време на салона във Франкфурт миналия месец. \n Показаният на салона във Франкфурт Exeed TX бе предпроизводствен прототип, но от Chery уверяват, че развойната работа по него е почти завършена. \n Моделът е базиран на напълно нова платформа, разработена в сътрудничество с „най-добрите в света доставчици”. Тази платформа ще е в основата на електрифицираната гама на Chery. Подобно на Hyundai Ioniq, този модел ще се предлага като конвенционален хибрид, плъг-ин хибрид и 100-процентов електромобил. Първи на пазара е планирано да се появи плъг-ин версията. \n TV PHEV ще комбинира 1,5-литров бензинов двигател със 147 к.с. и електромотор с мощност 114 к.с. (85 kWh), чиято мощност се предава към четирите колела посредством 7-степенна автоматична трансмисия. Ускорението до 100 км/ч ще се извършва в рамките на около 6 секунди, докато средният разход на гориво ще е 1,8 л/100 км по цикъла NEDC. \n Само на ток моделът ще може да изминава до 70 км (твърдят от Chery) при максимална скорост до 120 км/ч. На бързозарядна станция 80% от капацитета на батерията ще се зарежда за 30 минути, а в 220-волтов контакт ще са необходими 4 часа за пълното зареждане на батерията. \n Следете ни навсякъде и по всяко време с мобилното приложение на Vesti bg. Можете да го изтеглите от GooglePlay или AppStore. \n", "date": "2017.10.09", "title": "Китайци напират към Европа с електромобили (СНИМКИ)"}
{"url": "https://www.blitz.bg/svyat/polskiyat-ministr-na-otbranata-pravim-nova-armiyakiber-armiya_news549497.html", "text": "\n Военни части за кибер отбрана ще бъдат създадени в Полша. Това съобщи полският министър на отбраната Антоний Мачеревич, цитиран от БГНЕС. \n„Взехме решение за създаването на кибер сили, както и за разширяването на дейността на Националния център за криптология“, заяви Антоний Мачеревич. \nПо време конференцията полският премиер Беата Шидло заяви също, че към правителството ще бъде създаден и нов департамент за кибурсигурност. По думите й киберсигурността е едно от най-големите предизвикателства за съвременния свят. \n„Става въпрос за икономика, сигурност, това е въпрос на стабилност, но също така – и мисля, че всички го разбираме, е въпрос и на мир“, каза Беата Шидло, цитирана от полското радио. \nШидло посочи също, че департаменти за киберсигурност се създават към много премиерски служби в страни от ЕС.\n", "date": "2017.10.09", "title": "Полският министър на отбраната: Правим нова армия...кибер армия!"}
{"url": "https://www.blitz.bg/daydzhest/teoretikt-na-konspiratsiyata-opredeli-nova-data-za-kraya-na-sveta-vsichko-shche-svrshi-po-zloveshch-nachin-na-15-ti-oktomvri_news549503.html", "text": "\n Сигурно вече ви е писнало от пророчества за края на света, особено когато те не се сбъдват. И след като светът не свърши нито на 21 август, нито на 23 септември, то сега това със сигурност ще стане на... 15 октомври, очевидно. \nТеоретикът на конспирацията Дейвид Мейд (онзи, който убедено вярваше, че човечеството ще загине на 23 септември), сега заявява, че тази дата ще постави началото на \"седем години изпълнени с трудности, изпитания и мъки\", които ще доведат до края на човешката раса. \nТой предсказва, че през тези седем години, планетата ни ще бъде помитана от урагани, заливана от огромни вълни цунами и разтърсвана от силни земетресения, които в крайна сметка, че опустошат планетата и ще затрият хората, пише fakti.bg. \nВ новото си предсказание Мейд отново вярва, че тези бедствия и катаклизми, ще бъдат задействани от тайнствената Планета Х, известна още като Нибиру, която ще премине покрай Земята, когато хаосът започне да властва. \nПреди това обаче, Мейд твърдеше, че Нибиру ще удари Земята на 23 септември, а ударът ще унищожи напълно планетата ни. \nТрябва да отбележим, че както тогава, така и сега от НАСА заявиха категорично, че не знаят нищо за никаква тайнствена и скрита планета, която идва към Земята. \nИ макар науката да отхвърли налудничавите предсказания на Мейд, все пак имаше хора, които му повярваха след опустошителните урагани, които наскоро се разразиха над Карибите и Америка и заради ужасяващото земетресение в Мексико, което отне живота на повече от 230 души на 19 септември. \nВ новото пророчество обаче, освен разрушителните природни стихии, които ще ни връхлитат през следващите 7 години, се говори и за ядрен конфликт между \"САЩ и Великобритания от една страна и техните заклети врагове — Русия, Китай, Иран и Северна Корея\". \nПредишната прогноза на Мейд може и да не се сбъдна, но сега той може би най-сетне е успял да пресметне правилно уравнението, събирайки точните математически данни и на 15 октомври ще станем свидетели на началото на края... Дали?\n", "date": "2017.10.09", "title": "Теоретикът на конспирацията определи нова дата за края на света: Всичко ще свърши по зловещ начин на 15-ти октомври"}
{"url": "https://www.blitz.bg/layfstayl/shoubiznes/ne-e-za-vyarvane-kakvo-e-napravil-tozi-striptizor-za-rozhdeniya-den-na-dzhuliana-gani-snimka_news549480.html", "text": "\n Уникален подарък получила силиконката Джулиана Гани за последния си рожден ден, пише Secret.bg. Той бил идея и организиран от шефката на силиконките Мариана Маринова. \nДокато Гани празнувала в ресторант с приятели и вече бившото си гадже, Маринова я качила на втория етаж, което било хотелска част. Там я очаквал стриптизьор. Според описанието й това е танцьорът Айхан (на снимката). \n„Загасиха осветлението в хотелската стая, той започна да лази към мен с някакво наметало. На мен ми беше много смешно. Изведнъж се съблече по боксерки. Хвана ми краката, вдига ми ги нагоре и започна с език да ми ги лиже“, разказва миската. \n„Този човек беше супер брутален, разчекна се между масата и дивана. Диша ми във врата, захапа ме дори, а гаджето ми стои в ресторанта. Питах го дали всичко това е част от танца и той отговори, че така го чувствал“, продължава Гани. \n„След малко се качиха всички жени и като го налазиха, стана страшно. За малко щяха да го изнасилят. Една по-пълничка дори го затвори в тоалетната и го пита колко иска, за да правят секс, но той не издържа и каза, че иска да си ходи, дори без хонорар“, завършва историята си Джули.", "date": "2017.10.09", "title": "Не е за вярване какво е направил този стриптизьор за рождения ден на Джулиана Гани (СНИМКА)"}
{"url": "https://www.blitz.bg/svyat/evrika-uchenite-otkrikha-zashcho-pushim_news549420.html", "text": "\n Германски учени установиха, че някои черти, свързани с въздействието на слънчевата светлина, сме наследили от неандерталските си предшественици, съобщи АП. \n Учените от института за еволюционна антропология \"Макс Планк\" изследваха генома на 100 000 британци, наследили ДНК от неандерталците, и установиха, че те страдат повече от неспокойство и самота, склонни са да стоят до по-късно вечер и да пушат. Изследването потвърди също, че малкото неандерталска ДНК у хората с неафрикански произход се отразява на цвета на кожата и косата, макар и не еднопосочно. Това показва, че неандерталците също са били по-мургави и по-светли. \n Специалистите отдавна знаят, че неандерталците и съвременните хора са се кръстосвали. Около 2 процента от генома на съвременните хора е наследен от неандерталците. Предишни трудове свързаха тези останки със съвременни болести, като диабета. Новото изследване установи, че неандерталската ДНК се отразява и на черти, които не са свързани с болести. \n Резултатите показват, че неандерталците вече са се били приспособили към вариращата, а понякога и недостатъчна светлина в Европа, когато съвременният човек е пристигнал там от Африка преди около 50 000 години. \n Учените са стигнали до тези изводи, като са сравнили ДНК на 112 338 британци с генома на неандерталец, чийто фосил е открит в Сибир. така те са успели да свържат 15 физически черти с неандерталската ДНК, включително за цвета на косата и кожата. Други са поведенчески, като хронотипа на човека - дали е по-активен сутринта, или вечерта. Хората с неандерталска ДНК много по-често са активни вечер. \n В отделно изследване учени от университета на Цюрих и института \"Макс Планк\" анализираха генома на неандерталка, чийто фосил е намерен в Хърватия. Те установиха, че наличието на неандерталска ДНК у съвременните хора е свързано с поява на хранителни разстройства, ревматоиден артрит, шизофрения. \n Междувременно стана ясно, че видът Хомо сапиенс е по-стар, отколкото се смяташе досега. Това стана след генетичен анализ на фосилизирани скелетни останки, извършен в университетите в Упсала, Швеция, и в Йоханесбург, РЮА. Те са секвенирали генома на седем индивида, чиито скелетни останки са открити на територията на Южна Африка. Най-ранните анализирани фосили са от ловци и събирачи, обитавали континента преди 2000 години през Каменната епоха. Най-късните са на около 300 години. За целите на изследването древната ДНК е сравнена с тази на съвременни хора. \n Анализът е показал, че еволюционното разделяне между Хомо сапиенс и групи от древни негови предшественици е настъпило преди между 260 000 и 350 000 години. \n Преобладаващото досега схващане беше, че Хомо сапиенс се е появил преди около 200 000 години. \n Хомо сапиенс се появява в Африка след милиони години на човешка еволюция, включваща настъпило преди около между 600 000 и 700 000 години разделяне от линията, довела до появата на изчезналия неандерталски вид. \n \"През този период от време вероятно са настъпили някои генетични промени, направили ни хората, които сме днес, и разграничили ли ни например от неандерталците\", казва Матиас Якобсон, един от съавторите на изследването от университета в Упсала. \n През юни тази година в сп. \"Нейчър\" беше публикувано изследване, базирано върху анализ на фосилизирани човешки останки, намерени в Мароко. Авторите му са стигнали до извода, че фосилите на около 300 000 години също са от Хомо сапиенс. \n \"Възрастта на мароканските вкаменелости се вписва в новата оценка за появата на нашия вид\", казва Марлиз Ломбард от университета в Йоханесбург. \n Диабетът и окосмяването - дар от миналото \n Останки от неандерталска ДНК в гените на неафрикански съвременни хора са свързани с много здравословни проблеми, като диабет тип 2, болестта на Крон, лупус и билиарна цироза. Те са свързани и с тютюнопушенето, гъстото окосмяване, както и с грубата кожа и нокти. \n От два до четири процента от генома на европейците и азиатците е получен в наследство от кръстосването между древните Хомо сапиенс и неандерталците. Те са отделни човешки видове, които са съществували едновременно хиляди години. \n Местните хора от тропическа Африка, чиито предци не мигрират извън континента и не се смесват с евразийските неандерталци, нямат неандерталска ДНК. \n Много варианти, наследени от неандерталците, са свързани със заболявания, особено автоимунни, каквито са болестта на Крон, причиняваща възпаление на червата, лупуса и билиарната цироза. Освен това един генен вариант или алел е свързан с тютюнопушенето, особено сред европейците. \n Едно от откритията е, че неандерталското ни потекло се проявява в гените за кератинови влакна - фиброзен протеин, който придава здравина на кожата, косата, ноктите. Това може да е осигурило на новодошлите от Африка по-добра изолация от студа, характерен за европейския климат. \n Зоните, в които неандерталската ДНК има най-голямо въздействие в съвременния човешки геном, е свързана с кожата и окосмяването, като днешният ни вид е 70% неандерталски. \nИзточник: \"Монитор\" \n", "date": "2017.10.09", "title": "Еврика! Учените откриха защо пушим"}
{"url": "https://www.blitz.bg/layfstayl/svetski/prints-filip-na-srbiya-mina-pod-venchilo-s-prelestna-bulka-na-blyaskava-tseremoniya-v-belgrad-snimkivideo_news549316.html", "text": "Принц Филип на Сърбия мина под венчило със своята прелестна годеница на бляскава церемония в Белград. Булката, 30-годишната Даника Миранкович, изглеждаше прекрасно в своята бяла рокля. Щастливата двойка бе с големи червени корони, докато си размениха обетите в градската катедрала, пише в. \"Метро\".\nНапускайки катедралата, двойката бе обсипана с розови листа, но не преди да споделят целувка пред насъбралата се радостна тълпа. \nГолямото събитие бе уважено от цяла върволица европейски кралски особи, включително кралица София на Испания и коронованата принцеса Виктория на Швеция. \n \n   \n \n \nФилип обяви годежа си с Даника миналото лято, публикувайки снимка на двойката на стъпалата на Кралския дворец в Белград. „Негово превъзходителство Принц Александър, коронована принцеса Катерин и принцеса Мария да Глория Орлеанс Браганза имат удоволствието да обяват, че принц Филип е сгоден за госпожица Даника Миранкович, дъщеря на Милан Миранкович и Беба Миранкович“, заявиха тогава от кралския двор. Превод и редакция: БЛИЦ \n \n", "date": "2017.10.09", "title": "Принц Филип на Сърбия мина под венчило с прелестна булка на бляскава церемония в Белград (СНИМКИ/ВИДЕО)"}
{"url": "https://www.blitz.bg/layfstayl/za-damite/mayka-na-bliznatsi-khorata-mi-kazvat-kolko-sladki-sa-mi-detsata-no-tova-mi-ksa-srtseto_news549423.html", "text": "Повечето родители обичат да чуват, че децата им са очарователни. Но Трейси Кирби тези думи са думи на голяма болка. Когато тя чуе, че „близнаците са много сладки“, мъка свива сърцето ѝ.  Като отдадена майка на тригодишните Хенри и Джеймс, тя се съгласява с тези коментари на непознатите добронамерени хора по улицата, пише в. \"Мирър\".\nПри това, на нея ѝ е тежко в душата, защото никой не знае, че едно от момчетата липсва. Хенри и Джеймс от Бредфордшир, всъщност са тризнаци. За нещастие обаче, третото дете няма шанса да се запознае със своите братя. Кейдън почива в утробата на майка си. \nДетето е претърпяло, както казват лекарите, сърдечен удар – малкото му сърчице не издържало след тежка битка. \nТри години по-късно майката Трейси и бащата Пол все още мислят за него всеки ден. За тях рождените дни и другите семейни празници са най-тежките дни в годината.   \nИ понеже Хенри и Джеймс са еднояйчни близнаци, родителите знаят много добре как щеше да изглежда третият им син. Превод и редакция: БЛИЦ \n \n", "date": "2017.10.09", "title": "Майка на близнаци: Хората ми казват колко сладки са ми децата, но това ми къса сърцето"}
{"url": "https://www.blitz.bg/svyat/palava-mlada-daskalitsa-oblada-15-godishen-uchenik-v-doma-na-roditelite-mu_news549403.html", "text": "Омъжена учителка по история се призна за виновна в това, че е правила секс с 15-годишен по време на лятната им романтична връзка. 31-годишната Ашли Уебър каза, че е прелъстявала момчето в течение на 4 месеца, изпращайки му палави съобщения, след което го е обладала в дома на родителите му, пише в. \"Метро\".\nУчителката бе арестувана след седемседмично разследване, което започнало в резултат на „сигнал за подозрителна ситуация“, подаден до управата на училище в град Хенрико в американския щат Вирджиния.   \nЗаради сделката с прокуратурата, даскалицата ще лежи само 6 месеца в затвора. Превод и редакция: БЛИЦ \n \n", "date": "2017.10.09", "title": "Палава млада даскалица облада 15-годишен ученик в дома на родителите му"}
{"url": "https://www.blitz.bg/analizi-i-komentari/rusiya-reshitelno-uvelichava-boynite-vzmozhnosti-na-svoyata-pro-v-siriya_news549438.html", "text": "Загадката около американското ракетно нападение в Сирия на 7 април 2017 г. още е забулено в тайна. Тогава 23 от всичките 58 ракети BGM-109E „Томахоук”, стартирали от ракетните разрушители Ross и Porter, не достигнаха до авиобазата Шайрат. По всяка вероятност те станали жертва на руските средства за радиоелектронна борба, твърди topwar.ru.\nРуски военни експерти все по-често признават, че американските експерти са прокарали грамотно траекториите на ракетите да заобиколят зоните за действие на руските ЗРК С-300В4 и C-400 „Триумф”, отчитайки сложния релеф на планинския хребет Джебел-Ансария, разположен на 25 км от Средиземноморското крайбрежие. \n  \nРуските ВКС не пропиляха напразно изминалото време и проведоха широкомащабни оперативно-тактически мероприятия по създаване на най-мощната в своята история задгранична противоракетна зона за ограничаване и възпиране на достъпа и маневрирането A2/AD, пише topwar.ru. \n  \nСега въздушно-космическите A2/AD-рубежи се изграждат над западните и централните сирийски мухафази (провинции) Латакия, Тартус и Хама), където са разположени основните подразделения за РТР (радиотехническо разузнаване), РЕБ и ПВО на руския военен контингент в Сирия. Този район трябва да е под безпрецедентна защита при евентуално избухване на външна ескалация. \n  \nКомандването на руските ВКС правят значителни стъпки за увеличаване на бойните възможности на ПРО над Сирия: ешелониране на рубежите за прехват на средствата за въздушно нападение на противника, прикриване на нисковисочинни участъци в района на хребета Джебел-Ансария. Особено внимание се отделя на неговия ливанско-сирийски участък, любимо място за пробив при далечни рейдове на израелските тактически изтребители. \n  \nАвиационното издание Jane`s Defence Weekly публикува снимки на разположени допълнително ЗРК С-400 „Триумф” на 13 км северозападно от град Масяф (между Хама и Тартус) в състава на универсалния по височина обзорен търсач 96Л6Е, радарът за насочване 92Н6Е, а така също 4 пускови установки 5П85СМ. Ако радарите на комплексите С-300В4/400 в Тартус и Латакия не са способни да видят какво става в източните склонове на Джебел-Ансария, то батарейните радари на С-400 край Масяф ще се справят отлично със задачата. Внезапното появяване на крилати ракети иззад Ансария вече няма да е нещо стресиращо. \n  \nСпоменатият по-горе радар 96Л6Е ще може да оповестява командването на ВКС за приближаване на средства за въздушно нападение от източно и югоизточно оперативни направления (Ирак и Йордания), където ВВС на САЩ имат транзитни пунктове като Ел Удейд (Катар), Ал-Дафра (ОАЕ) и Ал-Джафар (Йордания). Разполагането на батарея С-400 „Триумф” на няколко стотици метра надморска височина значително ще увеличи радиохоризонта по откриване и прехват на такива свръхнискополетни цели като авиационните тактически крилати ракети с голяма далечина AGM-158B JASSM-ER. \n  \nПървото реално изпробване на новата противоракетна система стана преди седмица, когато руският зенитен ракетно-оръдеен комплекс „Панцир-С1” прехвана и унищожи два 122-мм неуправляеми реактивни снаряда от РСЗО „Град” в провинция Хама. (За случая БЛИЦ съобщи на 3 октомври.) Въпросните НУРС-ове имат нищожна за радарите ЕОП (ефективна отразяваща повърхност), но използването на радиокомандно насочване заедно с радарите от сантиметров/милиметров диапазон „Шлем” и оптико-електронния прицелен комплекс 10ЭС1-Е доказаха пълноценната способност да съперничат на активното радиолокационно самонасочване, например на израелските противоракети Tamir от ЗРК Iron Dome. \n  Превод и редакция: БЛИЦ  \n", "date": "2017.10.09", "title": "Русия решително увеличава бойните възможности на своята ПРО в Сирия"}
{"url": "https://www.blitz.bg/lyubopitno/zashcho-na-10-12-godishnite-momcheta-ot-mardudzhara-im-se-chupi-preden-zb-ili-im-se-probiva-nost_news549430.html", "text": "\n И докато в България все още се намират хора, които да смятат, че възмъжаването настъпва посредством казармата, в света има редица брутални ритуали, през които трябва да мине всяко момче, за да може да се нарече мъж. Някои от тях са започнали, преди да дойде цивилизацията и се практикуват до днес в различни племена. \n В племето зулу обрязването е процес, през който трябва да мине всяко момче, за да възмъжее. Когато навършат необходимата възраст, младежите отиват на тайно място, придружени от жрец, който извършва процедурата. \n Това далеч не се случва в стерилна среда – в ролята на скалпел е остър камък или копие. Кървенето се спира с подръчни материали, сред които листа и кал. Много често „пациентите“ се инфектирали и умирали. \n Племето самбия от Нова Гвинея се считат за едни от най-суровите племена в тази част на света. Преходът към мъжеството там се извършва на цели шест етапа. Първоначално се изучават бойни и ловни техники. \n След това „играта“ загрубява – ритуалите включват забиване на пръчки в носа, както и прием на семенна течност от друг мъж, което не се счита за хомосексуализъм, а за възмъжаване. \n Аборигените от Мардуджара, Австралия, преминават към своето възмъжаване около 10-12-годишна възраст. Тогава те символично се убиват – чупи им се преден зъб или им се пробива носът. След това те се отвеждат далеч, където биват обрязани. \n Могат да се приберат в дома си едва след успешен лов. \n И масаите преминават през трудния път на обрязването, за да станат мъже. При тях тези ритуали са с цел да се премахнат слабите. Сред следващите етапи по възмъжаването е лов на лъв, като оръжията включват единствено копие и щит. \n Младежите от етноса кхоса в Източен Кейп доказват своето мъжество отново чрез обрязване. По време на ритуала те са намазани с бяла глина, като целта е да се пречистят. \n След това те са изпращани в далечна хижа, като храната им е ограничена. \n Когато мине въпросният период, бъдещите мъже се състезават до реката, а хижата и всичко, което са имали там, се изгаря. И понеже процедурата е в полеви условия, често момчетата получавали тежки усложнения, завършващи фатално. \n В племето сатаре, живеещо в горите на Амазонка, ритуалът по възмъжаването е много брутален, а главните „инквизитори“ са местните мравки-куршуми. Тяхното щипане е изключително зловещо, на което дължат и своето име. \n Местните слагали големи ръкавици, с които изсипвали прилично количество от тези мравки на някаква повърхност и поставяли в тях ръцете на момчетата. \n  „Процедурата“ продължавала до половин час. Понякога това се случвало до 20 пъти, за да са сигурни шаманите, че от този младеж ще стане мъж. \n", "date": "2017.10.09", "title": "Защо на 10-12-годишните момчета от Мардуджара им се чупи преден зъб или им се пробива носът?"}
{"url": "https://www.blitz.bg/svyat/izvnredna-situatsiya-ss-samolet-na-trkish-erlayns-vv-viena_news549447.html", "text": "Самолет на авикомпания „Търкиш Еърлайнс“ бе принуден да извърши аварийно кацане на международното летище „Швехат“ в австрийската столица заради дим на борда на машината, съобщава националният ежедневник Der Kurier, цитиран от \"Фокус\".\nМашината е приземена на столичното летище около 11 часа сутринта. Съгласно разпространените данни, голям отряд на противопожарните служби и полицейски хеликоптер са били изпратени на място. \nУточнява се, че самолетът се е движел по направление Истанбул-Брюксел. По предварителна информация няма пострадали. Остава неясно дали самолетът е имал техническа повреда или тревогата е била фалшива. \nКъм момента служителите на „Търкиш Еърлайнс“ не са на разположение за коментар. \n", "date": "2017.10.09", "title": "Извънредна ситуация със самолет на \"Търкиш Еърлайнс\" във Виена!"}
{"url": "https://www.blitz.bg/layfstayl/shoubiznes/bashchata-na-chocho-popyordanov-shche-ima-dete-za-koleda-42-godini-po-mladata-diana-prie-negovata-familiya_news549315.html", "text": "Иван Попйорданов - бащата на трагично споминалия се артист Чочо Попйорданов, се ожени. Съпругата му Диана Андреева сега прибавя към своята фамилия и неговата, разграничени от тире. Шефката на Обсерваторията по икономика на културата вече се подписва в социалните мрежи като Диана Андреева - Попйорданова. Сватбено тържество обаче не е имало, казват актьори, пише \"Телеграф\".\nИван Попйорданов е на 79 години. Според хора от артсредите у нас Диана, която е с 42 години по-млада, е бременна от него и детето се очаква към края на годината. Така Иван Попйорданов, който е бивш шеф на телевизията, театрите и сега е в киното, ще има второ дете 53 години, след първото - Чочо е роден през 1964 година.\n \nСпоред слуховете в родните артсреди Диана и Иван са подписали през лятото и са предприели няколко месеца пътешествие из природни и исторически забележителности у нас и чужбина. В артгилдията се разправя, че самата Диана искала да роди детето си в странство, но задължително в страна от Европейския съюз. Двамата само казали, че щели да избират между Италия, Франция и Белгия, но така и не уточнили къде точно. Други предполагат, че е възможно двамата да се шегуват.  \nФакт е обаче, че двойката попада в Брюксел по време на атентата на централата гара там и тогава двамата говориха за преживяванията си по националните телевизии. Така че може да се приеме заканата за раждане в чужбина и да е напълно вероятна. \n", "date": "2017.10.09", "title": "Бащата на Чочо Попйорданов ще има дете за Коледа, 42 години по-младата Диана прие неговата фамилия!"}
{"url": "https://www.blitz.bg/svyat/v-nyu-york-stroyat-kula-koyato-shche-schupi-vsichki-svetovni-rekordi-snimki_news549374.html", "text": "\n В много отношения Ню Йорк е архитектурна приказка. В крайна сметка, това е град, който се гордее с някои от най-емблематичните структури в света, както и с милионите хора, които минават покрай тях и ги наблюдават. \nНякои от тях държат рекорда за най-високите в света, като 432 Park Avenue, който е най-високият жилищен небостъргач на планетата (макар че това скоро ще се промени), и One World Trade Center, който е най-високата сграда в Западното полукълбо. \nИ все пак Голямата ябълка скоро ще може да се похвали с още нещо - най-високата дървена структура в света. \n \n Студиото на DFA, базирано в Ню Йорк, наскоро представи предложение за 217 метра високи дървени сглобяеми кули за наблюдение в Сентръл парк в Ню Йорк. \nСтруктурата ще бъде разположена в центъра на \"Жаклин Кенеди Онасис\" - изкуствено езеро от 106 акра, което съдържа един милиард галона замърсена вода (около 3.78 млн. литра). \n Построен през 1862 г., язовирът понастоящем се използва като ориентир за посетителите на парка. Проектът на DFA предвижда високи дървени кули с вятърна турбина с вертикална ос в центъра на резервоара. \nМощността, генерирана от турбината, ще бъде използвана за филтриране на водата в резервоара. От студиото уверяват, че дизайнът на структурата е елегантен, минималистичен и няма да хвърля голяма сянка. \n \n Подобно на повечето неща в Ню Йорк, кулата ще има 17 метра широка платформа за наблюдение както за туристите, така и за местните жители. Тя ще предоставя на посетителите 360-градусова гледка към града. \n Според представители на архитектурната фирма, този проект има потенциала да се превърне в модел за други градове, целящи да слеят екологичен проект със съществуващата инфраструктура и да го въплътят в облика на града.  \n", "date": "2017.10.09", "title": "В Ню Йорк строят кула, която ще счупи всички световни рекорди (СНИМКИ)"}
{"url": "https://www.blitz.bg/svyat/siriyski-general-obvini-sashch-v-dostavka-na-orzhie-za-id-i-dzhebkhat-an-nusra_news549370.html", "text": "САЩ доставят оръжие на терористите в Сирия, заяви началникът на главно оперативно управление на Сирийската армия Али-ал-Али, цитиран от информационните агенции.\n„Ние знаем, че САЩ са доставили на терористите в Сирия от 5 юни до 15 септември тази година 1421 камиона с военно имущество и въоръжение. Това оръжие уж било предназначено за борба с терористите, но в крайна сметка попадна в ръцете на екстремистите от ИД и „Джебхат ан-Нусра”” – разказал той по време на изложение на заловено оръжие от терористите. \n  \nПо думите на генерала, голяма част от оръжието, попадащо при терористите, е закупувано от американските компании Chemring и Orbital ATK по програма на Пентагона за помощ на американските съюзници. То се доставя в Близкия изток с морски транспорт и попада в Сирия през гранични участъци, не контролирани от правителствените войски. \n  \nПрез май представител на Пентагона заяви, че това въоръжение е предназначено за кюрдите от „Сирийските демократични сили”, които с негова помощ трябваше да освободят Ракка от терористите. \n  Превод и редакция: БЛИЦ \n \n", "date": "2017.10.09", "title": "Сирийски генерал обвини САЩ в доставка на оръжие за ИД и „Джебхат ан-Нусра”"}
{"url": "https://www.blitz.bg/svyat/velikobritaniya-razrabotva-boen-plan-za-voyna-ss-severna-koreya_news549364.html", "text": "Напрежението между САЩ и Северна Корея ескалира през изминалите няколко месеца. Възможността за война на Корейския полуостров не е изключвана от британските военни, като ВС на Великобритания официално подготвят планове в случай на най-лошия сценарий.\nСпоред източници, цитирани от в. „Метро“, единият от плановете включва изпращането на най-новия самолетоносач на Великобритания „Кралица Елизабет“ в региона. Корабът ще бъде предаден на британските военноморски сили по-късно тази година, след като премине тестовете с излитането и кацането на самолетите. \nИзточник е заявил пред Mail Online: „Имам достатъчно кораби, които да изпратим… разрушители тип 45, фрегати тип 23. Новият самолетоносач на Великобритания може да бъде пуснат в експлоатация преждевременно, ако нещата се влошат. Плановете са налице, след като нито Доналд Тръмп, нито Ким Чен Ун показват желание да успокоят военната си риторика“. Превод и редакция: БЛИЦ \n \n", "date": "2017.10.09", "title": "Великобритания разработва „боен план“ за война със Северна Корея"}
{"url": "https://www.blitz.bg/svyat/britanets-khvana-za-bedroto-mzh-v-dubay-i-sega-mnogo-losho-mu-se-pishe_news549392.html", "text": "Жител на Шотландия може да лежи три години в затвор в ОАЕ за това, че си е сложил ръка на бедрото на мъж. Това стана ясно тези дни в съд. 27-годишният Джейми Харън от Стирлинг, който е работил в Афганистан, е бил на двудневен излет в Дубай, пише в. \"Метро\".\nТези дни той се озова на съдебната скамейка за това, че е проявил неприлично поведение и е пил алкохол в бар \"Рок Ботъм\" на 15 юли. \n  \nДжейми и негов приятел тъкмо отпивали от първото си питие, когато покрай тях минал йорданец, който стоял на ръба на дансинга. Когато той минавал покрай тях, Джейми си сложил дясната ръка върху горната част на бедрото му, за да му попречи да се блъсне в тях и да не си разлее питието. „Както се прави от повечето посетители на барове във Великобритания“, бе уточнено в съдебната зала. \nВъпреки че мъжът не изглеждал да е обиден, той се раздразнил по-късно и подал сигнал в полицията. Стражите на реда пък бързо се оказали на местопрестъплението.   \nМъжът, приятелят му и полицаите говорили само на арабски, като сочели с пръст Джейми. В един момент йорданецът извикал на английски: „Той пие алкохол. Той ме опипа. Ще те депортирам, знаеш ли кой съм аз?“. \nПолицаите настояли Джейми да се извини, което той веднага направил. Но йорданецът настоял за арест.   \nОт групата „Задържани в Дубай“ заявиха, че след ареста, Джейми е бил държан пет дни в затвора \"Барша\", а после е бил освободен под гаранция, но с конфискуван международен паспорт. \nПроцесът срещу Джейми продължава. Превод и редакция: БЛИЦ \n \n", "date": "2017.10.09", "title": "Британец хвана за бедрото мъж в Дубай и сега много лошо му се пише"}
{"url": "https://www.blitz.bg/svyat/masov-mor-v-sredizemno-more_news549417.html", "text": "\n „Множество“ хора са загинали при катастрофа в Средиземно море между тунизийски кораб и плавателен съд, превозващ мигранти, предава австрийската медия ORF. \nПо данни на италианските средства за масова информация, в резултат на инцидента са загинали много хора. Броят им обаче не може да бъде конкретизиран към момента. Съгласно разпространената информация, на борда на мигрантската лодка са се намирали около 70 души. \nУдарът с кораба, плаващ под флага на Тунис, е бил край бреговете на столицата на северноафриканската държава.\n", "date": "2017.10.09", "title": "Масов мор в Средиземно море"}
{"url": "https://www.blitz.bg/svyat/merkel-s-posledna-informatsiya-okolo-yamayskata-koalitsiya_news549422.html", "text": "\n Сондажите с партията „Зелени“ и свободните демократи на Кристиан Линднер за съставяне на новото германско правителство ще започнат следващата сряда, 18 октомври. Това заяви канцлерът на ФРГ Ангела Меркел в рамките на пресконференция в Берлин, предава телевизионният канал ZDF. \nПри откриването на пресконференцията канцлерът Меркел определи споразумението между двете сестрински партии като „много добра основа“ за началото на сондажите за съставяне на новото германско правителство. „Наистина не беше лесно постигането му“, подчерта лидерът на ХДС. Първоначално бе съобщено, че в понеделник Съюзът (ХДС/ХСС) ще покани официално „Зелени“ и свободните демократи на преговори за формирането на „ямайска коалиция“. \nПо-късно източници от политическите кръгове в Берлин обясниха, че сондажите по всяка вероятност няма да започнат преди изборите за регионален парламент на провинция Долна Саксония. Те ще се проведат следващата седмица.\n", "date": "2017.10.09", "title": "Меркел с последна информация около „ямайската коалиция“"}
{"url": "https://www.blitz.bg/layfstayl/shoubiznes/neistovo-zhelanie-za-seks-bremennata-v-9-iya-mesets-chalgadzhiyka-anastasiya-tvrdi-che-go-pravi-po-5-pti-dnevno_news549382.html", "text": "Фолк певицата Анастасия, която скоро ще ражда, споделя за доста интересни промени покрай бременността. Блондинката станала още по-сексуална и дори правела по 5 пъти на ден секс.\nХормоните й бушували толкова много, че  Анастасия  станала неудържима тигрица в леглото.  \n  \nСамата тя споделя, че в 9-ия месец коремът й вече доста тежи, но страстта й се засилвала с всеки изминал ден. \n \n \n", "date": "2017.10.09", "title": "Неистово желание за секс: Бременната в 9-ия месец чалгаджийка Анастасия твърди, че го прави по 5 пъти дневно!"}
{"url": "https://www.blitz.bg/svyat/shok-i-panika-v-gorite-na-amazonka-khora-izchezvat-i-nikoy-ne-namira-dori-kosti-video_news549306.html", "text": "\n Страшни хуманоиди, които приличат на извънземни, бродят в горите на Амазонка. Там изчезват хора и никой не намира дори костите им, съобщава esoreiter.ru. \nВъзможно е в гъстите гори да има портали към други светове. \nСтранно създание е снимано в джунглата. Най-вероятно то е извънземно. \nСтрашно същество се появило и преди година в гората LaBagh в Чикаго. Момичето, което първо го видяло, разказва, че преди това гледала летящи чинии в небето. \n  \nИзточник: Флагман\n", "date": "2017.10.09", "title": "Шок и паника в горите на Амазонка! Хора изчезват и никой не намира дори кости (ВИДЕО)"}
{"url": "https://www.blitz.bg/svyat/voenen-iztochnik-seul-e-gotov-za-10-oktomvri-s-nezabaven-otveten-udar-i-veche-ima-bomba-koyato-shche-potopi-kndr-v-mrak_news549250.html", "text": "\n Южна Корея притежава технологии за създаването на т.нар. графитна бомба, която ще парализира електромрежата на КНДР, предаде агенция Рьонхап, като се позовава на военни източници.  \n\"В Агенцията по отбранителни разработки са получени всички технологии за създаването на графитна бомба. Сега вече сме на този стадий, когато можем да изготвим бомбата във всеки един момент\", е заявил пред агенцията неназован чиновник от военното ведомство. \nСеул разглежда използването на бомбата като възможно средство за превантивен удар срещу Северна Корея.  \nПри взрива на графитната бомба в зоната на действието ѝ се разсейват безчет графитни конци. Попадайки върху жиците,  те предизвикват множество къси съединения и изваждат от строя цялата енергоснабдителна система.  \nПодобно оръжие за първи път бе използвано по време на войната в Персийския залив (1990-1991 г.), а също така беше употребено и от силите на НАТО в Югославия през 1999 г. Бомбата не е летално оръжие.  \nСеул също така е готов за \"незабавни операции\" в случай на \"провокации\" от страна на КНДР, съобщава още Рьонхап, като се позовава на друг осведомен източник. Какви  именно операции могат да бъдат осъществени, събеседникът на агенцията от военните кръгове не уточнява. \nТой е заявил, че Южна Корея и САЩ засега не са открили признаци на подготовка от страна на КНДР за ново ракетно или ядрено изпитания, каквито бяха прогнозирани в навечерието на 10 октомври - денят на основаването на Трудовата партия на Корея. \"С повишено внимание следим за развоя на събитията\", подчертава източникът.  \nЮжна Корея и САЩ следят какво става в КНДР с всички възможни средства, включително самолети-разузнавачи U-2S и RC-800, изтребители-разузнавачи RF-16, самолет за ранно предупреждение и контрол E-737, а също така патрулни самолети P-3C, отбелязва Рьонхап. \nЗа откриването на севернокорейски ракети до 2 минути след старта им в Японско море патрулира кораб, снабден със системата \"Иджис\" (Aegis) и с радари SPY-1D и Green Pine. Превод: БЛИЦ \n", "date": "2017.10.09", "title": "Военен източник: Сеул е готов за 10 октомври с незабавен ответен удар и вече има бомба, която ще потопи КНДР в мрак"}
{"url": "https://www.blitz.bg/svyat/izraelski-tank-unishchozhil-nablyudatelen-punkt-na-palestintsi_news549302.html", "text": "Израелски танк унищожил наблюдателен пункт на палестински бойци в Ивицата Газа в отговор на ракетен обстрел, съобщи ria.ru.\nТъй като ракетният обстрел заплашвал израелски граждани и представлявал посегателство срещу израелския суверенитет, израелски танк атакувал и унищожил наблюдателния пункт на \"Хамас\" в южния край на Ивицата Газа, съобщила армейската пресслужба. \n  \nВ резултат на палестинския обстрел няма пострадали. Липсва информация за загубите от действията на израелската армия. \n  \nОбикновено ракетните удари са дело на малки групи джихадисти, неконтролирани от властите на анклава. Израел обаче прехвърля отговорността за всички обстрели от територията на Газа върху управляващото там движение \"Хамас\", искайки от него да бъде спазвано примирието от всички палестински фракции. \n  \n„Армията счита \"Хамас\" отговорна за всяка терористична дейност, извършвана против Израел от Ивицата Газа” – заявили военните. \n  Превод и редакция: БЛИЦ \n \n", "date": "2017.10.09", "title": "Израелски танк унищожил наблюдателен пункт на палестинци"}
{"url": "https://www.blitz.bg/svyat/ochevidets-tvrdi-amerikanski-instruktori-verbuvat-teroristi-kamikadzeta-v-bezhanski-lager-v-siriya_news549348.html", "text": "От Ат Танфа постъпват тревожни новини. Американски войници вербуват терористи камикадзета в лагера Рубкан, където живеят 60 000 бежанци. Това съобщи бивш жител на лагера, 16-годишният Алму Рабадан. С тийнейджъра е общувал военен източник, пише Руская весна.\nПо думите на сирийския юноша, няколко пъти в седмицата в Рубкан пристигат американски инструктори от базата на САЩ в Ат Танфа и провеждат с местното население „възпитателни разговори“. Алму казва, че те вербуват камикадзета и призовават към насилие. \nШахид се е съгласил да стане братът на Алму. По думите на тийнейджъра, роднината му се вдъхновил от думите на войниците за необходимостта от свещена борба с режима на Асад. „Те идват при нас доста често, Предимно, разказват за последствията от артилерийските обстрели по Източна Гута от страна на правителствените войски. Показват някакви снимкови и видео материали. След няколко визити, войниците предлагаха преминаването на подготовка в базата им. Там са изпращани за подготовка и камикадзетата. Струва ми се, че онези, които са тръгнали след американците, като брат ми, са над хиляда“, казва Алму \nИзглежда, Алму не е далеч от реалната бройка на желаещите да се научат на военно дело. Различни военни източници съобщават за подготовката на 2000 бандити в 55-километровата зона на деескалация в Сирия. Подготовката им под ръководството на американските войници практически е очевидна. В края на септември от Йордания в базата на САЩ Ат Танфа е пристигнала колона с въоръжение.   Превод и редакция: БЛИЦ \n \n", "date": "2017.10.09", "title": "Очевидец твърди: Американски инструктори вербуват терористи камикадзета в бежански лагер в Сирия"}
{"url": "https://www.blitz.bg/obshtestvo/intervyu/fiki-izdade-denya-na-svatbata-si-s-gyuldzhan-i-obyavi-galena-shche-e-dobra-orisnitsa-na-braka-mi_news546959.html", "text": "Фики Стораро за кратко се превърна в един от най-слушаните попфолк изпълнители. Кариерата му тръгва от успешния му дует с неговия баща Тони Стораро. Следва още по-голям взрив с песента „Кой“ в дует с Галена и нещата му се подреждат. Може да се похвали с безброй покани за участия, като едва успява да поеме всички предложения. Фенската му аудитория се увеличава след всяка издадена песен. За голямо съжаление на женската аудитория мускулягата се сгоди преди два месеца. Подготвя и сватба, която трябваше да се състои на 10 октомври. Датата плъзна из всички медии и Фики признава пред нашата медия, че всъщност са я отменили за 18 октомври, но запазва в тайна мястото на събитието. Иска да запази този празник за себе си и своето семейство и приятели. Ето какво обаче сподели за читателите на „ШОУ“:\n - Фики, в началото на август официално се сгоди за твоята приятелка Гюлджан, но май намеренията ти бяха това да се случи без излишен шум, нали така? \n- Да, това беше много специален момент, свързан с нашата религия, и не исках да става обществено достояние. Когато й предположих брак, сам го обявих във Фейсбук. Никога не съм крил нищо от почитателите ми, но смятам, че макар да съм публична личност, има някаква граница, която не трябва да се преминава. - Всеки ден излизат нови дати за предстоящата сватба. Ще издадеш ли кога и къде ще си кажете заветното „Да“?  \n- Да, имаше някакви предварителни спекулации по темата, чух няколко различни дати... Истината е, че с Гюлджан ще се оженим на 18 октомври.  - Галена и Галин ли ще ви кумуват последно? Защо се спря на тях?  \n- Да, поканихме ги официално за кумове и сме много щастливи, че приеха. Нямаше по-подходящ човек от Галена, все пак тя забеляза първа Гюлджан, тя беше „виновницата“ за нашето запознанство на онова съдбовно общо участие в Брюксел. И като цяло Галена винаги ми е на кадем, така че съм сигурен, че ще бъде добра орисница на брака ни.  - Кои колеги би поканил на сватбеното тържество?  \n- Ще поканя доста колеги от България и от чужбина. - Баща ти ли е най-големият ти пример в живота? С него ли споделяш и искаш съвети?  \n- Да, баща ми винаги е бил мой идол, приятел и съветник. Аз му се възхищавам за всичко, което е постигнал, включително и за семейството, което е създал, така че и в това отношение той ми е пример. - Покрай кариерата на Тони Стораро безспорно си видял хубавото в тази професия, но и лошото. Имаше ли момент, в който да се замислиш дали да тръгнеш по неговите стъпки? \n- Не. Талантът е призвание и съдба, не можеш да избягаш от нея. Освен това смятам, че всяка професия си има своите добри и лоши страни, така че с каквото и да се занимаваш, ще срещаш както удовлетворение и сполука, така и негативизъм и проблеми. Аз обаче просто  \nне си представям да се занимавам с друго освен с музика. - Когато един от родителите ти е популярен, е много по-трудно да се наложиш в шоубизнеса, но ти успя с лека ръка. На какво се дължи това? \n- На таланта ми, на усилена работа, на доза късмет и най-вече на това, че аз гледам много позитивно на живота и затова той ми отвръща със същото. Никога не тръгвам към нещо с идеята или страха, че може да се проваля. Затова нещата ми се получават. И с Божията помощ, разбира се! - Вярваш ли, че Бог ти помага да вървиш напред и да крачиш така уверено по пътя на славата?  \n- Да, със сигурност. Аз съм много вярващ. Така съм възпитан. - Имаш ли вече куриозни случки от участия?  \n- Имам всякакви случки от участия, не знам дали са куриозни, или са в реда на нещата. Нормално е, след 2 часа през нощта и няколко питиета хората се отпускат. - Гледам снимки от изявите ти и виждам, че си в страхотна форма и смело мога да кажа, че имаш крака. Явно си взел под внимание подигравките и си започнал да тренираш и тази част?  \n- Винаги съм тренирал и за горната, и за долната част на тялото. Просто от клипа с баща ми тръгна тази закачка и нали знаете приказката: „Като кажат, че сестра ти е еди-каква си, иди доказвай, че нямаш сестра.“ Моята орисия е наред с успехите  \nоколо мен да се развихрят някакви “сензации” \nТова е тази негативна страна на професията, за която говорихме. Но аз съм си приел съдбата и се старая да не обръщам внимание на тези неща.  - Какво да очакваме от теб в бъдеще? Ще чуем ли песен на английски или се отказа да експериментираш с чуждите езици?  \n- На този етап не предвиждам такава, сега подготвям сингъл на български, в попфолк стил. Но негативните коментари около „Is This Love” не биха ме отказали да пея на английски или на други езици. Хората, които наистина разбират от музика, оцениха тази песен. Останалите не ме интересуват. \nНаскоро се запознах с продуцент от Испания. Той беше поискал да се видим, не знаеше нито едно име на мои колеги, но за мен разбрал покрай „Is This Love”. Каза, че ако съм я бил пуснал там, е щяла да стане хит със сигурност. В крайна сметка си стиснахме ръцете да работим заедно по един проект. Така че никога не знаеш кое какво ти носи в живота.\n \n \n \nИнтервю на Красимир КРАСИМИРОВ \n", "date": "2017.10.09", "title": "Фики издаде деня на сватбата си с Гюлджан и обяви: Галена ще е добра орисница на брака ми"}
{"url": "https://www.blitz.bg/layfstayl/shoubiznes/prvo-v-blits-vodeshch-na-novinite-po-nova-tv-proplaka-zaradi-taksi-i-posochi-kak-se-pravi-biznes-po-blgarski_news549337.html", "text": "Водещият на новините на Нова телевизия Богомил Грозев се оплака в социалната мрежа заради такси. Популярното лице от малкия екран е било прецакано от фирмата \"Yellow\". Новинарят признава, че си е поръчал такси ден по-рано, а 10 минути преди часът на поръчката, то е било отменено от нелюбезна операторка.\nЕто какво точно се е случило:  \n \n \n", "date": "2017.10.09", "title": "Първо в БЛИЦ! Водещ на новините по Нова тв проплака заради такси и посочи как се прави бизнес по български"}
{"url": "https://www.blitz.bg/layfstayl/izvestnite-rozhdenitsi-na-9-oktomvri_news549357.html", "text": "\n Днес повод за празнуване и почерпка имат: \n  У нас: Георги Свиленски , депутат от БСП в 44-ото НС Проф. Димитрина Гюрова-Савова , режисьор Златомир Златанов , писател Мария Стефанова , актриса от трупата на Народния театър „Иван Вазов“ Мирослав Вичев , главен изпълнителен директор на БОРИКА Пенко Господинов , актьор Епископ Петко Христов , президент на “Каритас България” Янко Станоев , писател \n  По света: Гийермо дел Торо , мексикански режисьор, продуцент, сценарист, писател и дизайнер на специални ефекти, носител на награди „БАФТА“, „Сатурн“, „Бодил“, „Гоя“, \"Хюго“ и номиниран за награди „Оскар“ и „Златна палма“. Известни филми, режисирани от него, са „Кронос“, „Мимикрия“, „Блейд 2“, „Хелбой“, „Хелбой 2: Златната армия“, „Лабиринтът на фавна“, „Огненият пръстен“ и др. Дейвид Камерън ,  британски политик, бивш министър-председател на Обединеното кралство между 2010 г. и 2016 г. и бивш лидер на Консервативната партия (2005 – 2016 г.). Джодел Фърланд , млада канадска актриса, позната като невинната Шерън и демона Алеса от филма на ужасите „Сайлънт Хил“, като Джилайза-Роуз от „Земя на приливите“, Бри Танър от „Здрач 3: Затъмнение“ и Пет от „Тъмна материя“,канадски научнофантастичен сериал, базиран на комикса със същото име Джоди Уилямс , американска учителка и общественичка, основен говорител на Международната кампания за забрана на противопехотните мини. През 1997-а тя получава, заедно с организацията, Нобелова награда за мир Еманюел Кюо , френска кинорежисьорка, сценаристка и актриса, позната в България като режисьорка на филма „Неизвестна майка“ Отавия Пиколо , италианска актриса, известна в България с ролите си във филмите „Гепардът“, „Серафино“, „Метело“, „Вдовицата Кудерк“, „Животът на Леонардо да Винчи“, „Зоро“ и сериала „Жена“ Святослав Логинов , руски писател на научна фантастика, известен у нас с романа си „Многоръкият бог на Далайна“ Скот Бакула , американски телевизионен актьор, известен с ролите си на Самуел Бекет в телевизионния сериал „Квантов скок“ и на Джонатан Арчър , капитан и командир на космическия кораб Ентърпрайз в „Стар Трек: Ентърпрайз“ Спенсър Грамър , американска актриса, най-известна с ролята си на Кейси от сериала  „Колежани“ Пи Джей Харви , британска певица-феминистка и китаристка, първата жена, спечелила престижната британска музикална награда \"Мъркюри\" (2001) и повторила своя успех през 2011 г. Тони Шалуб , американски актьор, познат като Антонио Скарпачи в „Криле“ и Ейдриън Монк в сериала „Монк“, за който печели три награди \"Еми\" и един \"Златен глобус\". Участва и във филми като „Деца шпиони“, „Мъже в черно“, „Мъже в черно 2“, „Галактическа мисия“, „Колите“ и „Колите 2“. Хайнц Фишер , президент на Австрия в периода 8 юли 2004 – 8 юли 2016 г Шарън Озбърн , телевизионна водеща, актриса, продуцент, дългогодишна съпруга , мениджър и партньор на роклегендата Ози Озбърн \n \n", "date": "2017.10.09", "title": "Известните рожденици на 9 октомври"}
{"url": "https://www.blitz.bg/layfstayl/grozen-skandal-v-italiya-zaradi-rodna-chalga-pevitsa_news549377.html", "text": "Чалга фурията Адриана забравила да си плати крема за лице в известен супермаркет във Флоренция, споделят близки до нея. Певицата изпаднала в доста неловка ситуация заради разсеяността си, когато била подгонена от служител на маркета за \"скромните\" 90 евро, пише hotarena.net.\nБлондинката се обяснявала над 30 минути, че пропуснала да маркира само крема за лице от всички продукти в пълната количка и дори предложила да го плати в двоен размер, за да не се стига до полиция и разправии пред останалите клиенти на супермаркета.  \nПодобна случка с крем за лице имаше и българската посланичка  Елена Поптодорова  преди няколко месеца, когато медиите я набедиха в кражба на варшавското летище. \n\"На всеки може да се случи. Мъжът до мен ме глези като принцеса, за да се обяснявам за един крем\", споделя още Адриана.\n", "date": "2017.10.09", "title": "Грозен скандал в Италия заради родна чалга певица!"}
