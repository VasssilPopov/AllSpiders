{"url": "https://www.blitz.bg/svyat/plamna-mnogoetazhna-sgrada-v-tsentra-na-london-video_news558352.html", "text": "Голям пожар пламна в недостроена многоетажна сграда в центъра на Лондон. Очевидци на инцидента споделят кадри в мрежата.\nЗапалил се е покривът на зданието.  \nЗаради силния пожар движението в района е спряно. За загинали и пострадали към момента не се съобщава.  \nОбстоятелствата около инцидента се изясняват. Превод: БЛИЦ \n", "date": "2017.11.16", "title": "Пламна многоетажна сграда в центъра на Лондон (ВИДЕО)"}
{"url": "https://www.blitz.bg/intsidenti/stikhii/mvnr-razprostrani-mnogo-vazhno-sobshchenie-svrzano-s-apokalipsisa-v-grtsiya_news558317.html", "text": "\n Заради обилните валежи и наводнения в Гърция, от Министерството на външните работи на страната разпространиха препоръки към всички живеещи в страната.   \nАко живеете в район, в който е имало наводнения и преди: \nВ случай на предупреждение за обилни валежи: \nУверете се, че отводнителните канали и улуци не са запушени и функционират нормално. Ограничете максимално пътуванията си и избягвайте работа или престой в помещения под земното равнище. \nПо време на наводнението:  Ако се намирате на закрито: \nИзбягвайте помещения под земното равнище и се придвижете към безопасно място на по-голяма височина. Ако сте навън: \nНе преминавайте, пеша или с кола, през буйни потоци вода. Стойте далеч от електрически съоръжения и жици. \nАко колата ви спре, оставете я, защото може да потъне или да бъде повлечена от течението. \nИзбягвайте райони, в които е имало свлачища. След наводнението:  \nПрез следващите часове, избягвайте наводнени райони или райони с опасност от наводнение. \nПотокът вероятно е променил познатите характеристики на района, а течението може да е заличило части от улици, тротоари и др. \nВъзможна е опасност от разрушени настилки, райони с опасен наклон, кални свлачища и др. Възможно е водата да е замърсена заради боклук, мъртви животни или други материали. \nВнимавайте да не възпрепятствате работата на спасителните екипи. \nНе се приближавайте към райони, в които е имало свлачища и падащи камъни. \nПроверете дали жилището или работното ви място са под опасност от падащи предмети или камъни. \nАко е абсолютно наложително да преминавате пеша или да шофирате през наводнени райони: \nОпитайте се да намерите твърда земя. \nИзбягвайте движеща се вода. \nАко видите наводнена улица пред вас – спрете и променете посоката на движение. \nИзбягвайте застояли води, които могат да са проводник на електричество ако има теч на подземна електрическа инсталация. \nСледвайте инструкциите на упълномощените лица. Какво да правите при възстановяване на щетите: \nЗапомнете: Дори при оттегляне на водата, все още съществува опасност. \nСвържете се с властите, за да се уверите, че е безопасно да се върнете в жилището или работното си място, особено когато е имало евакуация. \nИзключете електрическото захранване, дори и ако електрическата компания е изключила подаването на електричество към целия район. \nСпрете водното захранване, в случай на потенциална опасност за водопреносната мрежа. \nНосете защитни обувки, за да избегнете наранявания от предмети или неравности, скрити от повърхността на водата. \nИнспектирайте стените, вратите, стълбите и прозорците. \nПроверете електрическото захранване, водопреносната мрежа и отводнителната система.\n", "date": "2017.11.16", "title": "МВнР разпространи много важно съобщение, свързано с апокалипсиса в Гърция"}
{"url": "https://www.blitz.bg/svyat/zloveshcha-prognoza-severna-koreya-mozhe-da-izstrelya-vodorodna-bomba-v-kosmosa-i-da-vrne-chovechestvoto-v-kamenniya-vek_news558312.html", "text": "\n Успешните изпитания на балистични и водородни ракети в Северна Корея свидетелстват за това, че в случай на крайна необходимост Ким Чен Ин може да заповяда взрив на водородна бомба в Космоса, пише Contra Magazin. \n \n \n \nСпоред изданието това притеснява САЩ, защото подобен, мащабен електромагнитен импулс не само ще изкара от строя голяма част от апаратурата в Космоса, но и ще върне 90% от територията на страната в каменната ера. Много други места по света също ще останат без електричество и жизненоважни системи.  \nСпоред изданието вече са пресметнати и щетите, както и примерен брой на жертвите от подобен взрив - той може да е с мощността на \"десет Чернобила и Фукушима взети заедно\". \nСред страните, които са най-застрашени са също Канада и Мексико. Ако подобен сценарий с изстрелването на водородна бомба в Космоса бъде реализиран, ще трябва да минат години, за да се възстановят от нанесените щети.  Превод БЛИЦ \n \n", "date": "2017.11.16", "title": "Зловеща прогноза! Северна Корея може да изстреля водородна бомба в Космоса и да върне човечеството в каменния век"}
{"url": "https://www.blitz.bg/svyat/kadirov-izrigna-i-zagovori-za-ekzekutsiya_news558308.html", "text": "\n Хората, които набират терористи, трябва да бъдат екзекутирани. Това каза чеченският президент Рамзан Кадиров, цитиран от руските медии. \n\"Атентаторите не заслужават най-жестокото наказание. Човек може и да не убие други хора, ако неговият мозък не бъде промит от извергите, които набират хора\", заяви лидерът на южната руска автономна република.  \n\"Вербовчикът е като човек, който отравя кладенец. Той е страхливец. Той иска да живее и не отива да умира, както прави неговата жертва. Ето защо аз смятам, че тези хора трябва да бъдат разстрелвани\", написа още чеченският лидер в руска социална мрежа.  \nДържавната дума (долната камара на руския парламент) наскоро прие поправки в Наказателния кодекс. Тя гласи, че хората, набирали терористи, може да получат най-строгото предвидено наказание – доживотна присъда. \n \n", "date": "2017.11.16", "title": "Кадиров изригна и заговори за екзекуция"}
{"url": "https://www.blitz.bg/svyat/zhestokost-vorzheni-do-zbi-mzhe-zastavikha-16-godishna-devoyka-da-khodi-gola-po-ulitsite-za-da-izkupi-lyubovnite-grekhove-na-brat-si_news558324.html", "text": "16-годишно момиче беше принудено да се разхожда голо по улиците, за да изкупи престъпление на свой роднина. Жителите на селото в Северозападен Пакистан изпаднали в шок, когато видели как въоръжени мъже принуждават младата жена да се съблече и я придружават по улиците, разказва Би Би Си, цитирана от Нова тв.\nСпоред информацията на британската медия, причината за унизителното наказание на момичето е, че преди три години брат му тайно имал връзка с жена от семейството на нападателите. \nПолицията е арестувала осем мъже и издирва още един. Свидетели разказват, че момичето е било нападнато посред бял ден, когато отишло да донесе вода от езерото. \nАз и моите братовчедки се връщахме, когато те ни нападнаха\", разказа жертвата пред местните журналисти. \n16-годишната девойка избягала и се втурнала в близката къща, но нападателите й я последвали. Един съсед опитал да се намеси, но те го заплашили с оръжията си. \nПо-късно майката, която е вдовица, тръгнала да я търси и открила парчета от блузата на детето си на земята.\n", "date": "2017.11.16", "title": "Жестокост: Въоръжени до зъби мъже заставиха 16-годишна девойка да ходи гола по улиците, за да изкупи любовните грехове на брат си"}
{"url": "https://www.blitz.bg/layfstayl/skorost/volkswagen-pravi-megasdelka-v-kitay_news558319.html", "text": "Един от най-големите производители на автомобили в света ще вложи милиарди в производството на електрически коли в Китай. Volkswagen, съвместно с китайските си партньори, планира да вложи над 11 млрд. долара в производството на електрически и хибридни автомобили в Китай през следващите 7-8 години, предава CNN.\nОсвен че Китай е на-големият автомобилен пазар в света, електрическите возила там са държавна политика. Поради това на китайския пазар се реализират повече електрически коли от общия сбор на продажбите във всички останали страни по света. Според обявения план, Volkswagen и нейните партньори ще разработят и произведат близо 40 нови модели електрически и хибридни коли до 2025 г. \nПървият нов модел ще се появи на пазара още през следващата година. Шефът на VW за Китай Йохем Хайцман посочва, че германската компания е „решена да бъде в челните редици” на китайската революция, по отношение на електрическите автомобили. \nКитай заема дял от около 50% от световния пазар на превозни средства, разчитащи на зелена енергия, по данни на инвестиционната компания East Capital. \nПо-рано през тази година китайските власти обявиха, че работят по план за масово навлизане на колите, задвижвани със зелена енергия, за сметка на тези, използващи изкопаеми горива. \nПравителствата на Великобритания, Франция и Индия също предприемат подобни действия. VW вече имат стабилни позиции в Китай и богат опит в производството на коли в страната в партньорство с местни компании. \nТака, от една страна, се избягват редица разходи по внос на коли отвън, но от друга - и китайските фирми получават достъп до европейско ноу-хау. \nАмериканската компания Tesla също се опитва да произвежда коли в Китай. Фирмата на Илон Мъск иска да инвестира в производствена база в свободната търговска зона на Шанхай. \nТози ход може да позволи на Tesla да избегне партньорството с китайска компания, но ще трябва да плаща тарифите за внос в Китай. \nVW посочиха през миналата година, че планират да продадат 1.5 млн. броя електрически и хибридни модели в страната до 2025 г. \nПо-рано през този месец от американската компания Ford също обявиха, че ще правят електрически коли в Китай, съвместно с местен партньор. Източник: profit.bg \n", "date": "2017.11.16", "title": "Volkswagen прави мегасделка в Китай"}
{"url": "https://www.blitz.bg/intsidenti/stikhii/grobovete-v-grtsiya-se-otvorikha-zaradi-khalata-evridika-no-shche-se-stovari-li-i-vrkhu-blgariya-apokalipsist-vzel-desetki-zhertvi-video_news558332.html", "text": "\n Вчера стана ясно, че  . Разбра се и че  . Но големият въпрос, който мъчи българите е: \"Има ли опасност и за България?\". \n„Евридика” наистина се приближи опасно близо до нашата граница. Но няма да продължи на север, остава си над Йонийско море - между Италия и Гърция. \nПо пътя си циклонът взе човешки жертви и нанесе сериозни щети. След като района на Атина беше буквално пометен, валежите там вече спряха, но се пренесоха на север, близо до Солун. \nЛошата новина е, че циклонът, подхранван от топлите води на Йонийско море, ще увеличи своята сила и ще заприлича на тропическа буря, а това означава, че ветровете ще надхвърлят 140 км/ч., а валежите - на места до 300-400 л/кв. м.  Дали ветровете и дъждовете ще ударят и Италия, обаче все още е рано да се прогнозира. \nИзточник: Нова телевизия\n", "date": "2017.11.16", "title": "Гробовете в Гърция се отвориха заради халата „Евридика”, но ще се стовари ли и върху България апокалипсисът, взел десетки жертви? (ВИДЕО)"}
{"url": "https://www.blitz.bg/svyat/dobri-novini-za-izcheznaliya-izsledovatel-benedikt-koyto-si-poigra-ss-sdbata-i-otide-pri-lovtsite-na-glavi-v-papua-nova-gvineya_news558331.html", "text": "\n Британският изследовател Бенедикт Алън,  , беше забелязан до бетонна писта и чака да бъде прибран, съобщи негов приятел, цитиран Ройтерс. \nИзследователят бил закаран с хеликоптер до земите на племето Хаифо миналия месец. Представителите на този етнос не са били в контакт с чужденци от 30 години. Досега от мъжа нямаше вест. Той не оставил координатите на дестинацията, към която отпътувал. \nВ търсенето му са мобилизирани местни жители, които забелязали британеца. Приятелят му Франк Гарнър споделил, че мъжът все още е в опасност. \n \n", "date": "2017.11.16", "title": "Добри новини за изчезналия изследовател Бенедикт, който си поигра със съдбата и отиде при \"ловците на глави\" в Папуа Нова Гвинея"}
{"url": "https://www.blitz.bg/layfstayl/shoubiznes/kurioz-galin-vaflata-vodi-do-oltara-bivshata-si-zhena-eto-koga-se-zhenyat-desislava-i-blagoy_news558267.html", "text": "\n Бременната Деси Слава мисли да сключи брак с 21-годишният Благой Найденов, от когото чака дете. Блондинката планира венчавката да се състои есента на 2018 г., а на младото семейство най-вероятно ще кумуват нейната колежка Галена й бившият мъж на Деси - Галин Вафлата. \n  \nДвете фолкпевици са много близки приятелки, дори често си спретват купони по баджанашки и посрещат празници в компанията на бившите си възлюбени. Галин, който е екс съпруг на Деси Слава и настоящ мъж на Галена, е повече от щастлив от приятелството между двете певачки. Преди години, когато Галена отмъкна законния съпруг на Деси Слава, двете едва не стигнаха до бой. Певиците не се търпяха и дори не си говореха, след като смядовската фурия се сгаджоса със съпруга на блондинката. Незнайно как обаче през последните години те са просто неразделни и дори направиха обща песен „В твоите очи”, разказва „Уикенд“. \n  \nСпоред слуховете в лекия жанр двете са делили още няколко любовника - например Георги Станоев - Жоро Бирмата и не особено известен футболист. В чалгата се шушука, че Деси Слава дотолкова откачила от любов по настоящото си гадже Малката Кобра, че се решила да му роди бебе, а сега го тормози и да се оженят. Суетната изпълнителка обаче не искала да подписва тежко бременна с огромен корем. Затова планирала да изчака да се възстанови от ражданетои след това да отведе младока, който е само 4 години по-голям от сина й Майки, пред олтара. \n  \nДеси и Благой очакват да станат родители на момче през януари 2018 г. Бебокът най-вероятно ще носи името на татко си. След като роди, 38-годишната певица от Раднево смятала да се посвети на малкия поне до лятото. След това изпълнителката на „На всички като теб” щяла да попее, за да спастри пари за сватбата. \nДеси признава, че най-голямата й мечта в момента е Малката Кобра да й предложи брак. С нетърпение очаквала да й надене халката на пръста, дори не държала бижуто да е мега скъпо, стига най-сетне да кацне на пръстчето й.\n", "date": "2017.11.16", "title": "Куриоз! Галин Вафлата води до олтара бившата си жена! Ето кога се женят ДесиСлава и Благой"}
{"url": "https://www.blitz.bg/svyat/merkel-prizna-za-golyam-zor-pri-sglobyavaneto-na-yamayskata-koalitsiya_news558246.html", "text": "\nВ последния ден от междупартийните сондажи между Съюза (ХДС/ХСС), Свободната демократическа партия (СвДП) и „Зелени“, канцлерът на ФРГ Ангела Меркел призна, че „сериозните различия“ между преговарящите все още не са преодолени, предава AFP, цитирана от \"\"Фокус. \nСъщевременно лидерът на ХДС изрази увереност, че ще бъде постигнат компромис на финалната права от предварителните преговори за съставяне на новото германско правителство. „Вярвам, че ще успеем“, заяви Меркел преди заключителния рунд на дискусиите.\n", "date": "2017.11.16", "title": "Меркел призна за голям зор при сглобяването на \"ямайската\" коалиция"}
{"url": "https://www.blitz.bg/analizi-i-komentari/bloomberg-kde-tska-sledvashchata-separatistka-bomba-v-evropa_news558250.html", "text": "\n Поредната сепаратиска заплаха в Европа е в най-волатилния регион на континента – Балканския полустров. \n Лидерът на босненските сърби Милорад Додик иска да изтегли управляваната от него Република Сръбска от Босна и Херцеговина, разбивайки тристранната спогодба, която запази страната след мирното споразумение от 1995 г., сложило край на най-смъртноносния конфликт в Европа от Втората световна война насам. \nПозицията на Додик му донесе икономически санкции от страна на САЩ. \n Той обаче може да разчита на дългогодишен приятел – Русия. Додик и руският президент Владимир Путин са се срещали седем пъти от март 2011 г., според Кремъл. Той също така се е срещал с руския външен министър Сергей Лавров пет пъти в последното десетилетие. \nРусия е инвеститор номер 2, след Сърбия, в Република Сръбска, пише Bloomberg. \n “Босна в момента преминава през тих разпад и това е най-доброто за нея,” заяви Додик в интервю наскоро. “Ако видим възможност, няма да я изпуснем. Никой не трябва да се съмнява в това.” Що се отнася до Русия “не съм имал нито една неприятна ситуация с руснаците. С другите от Запада винаги ми се поставят ултиматуми.” \n По-голяма част от Западните Балкани успя да се отърси от бремето на кървавите войни, които разкъсаха бивша Югославия, но оказваната в продължение на десетилетия международна помощ не успя да промени много в една от най-бедните страни в Европа. \nПрепирните между трите етнически групи в Босна, който са обединени в сложна структура на управление, но разделени по религия, спъват дейността на държавните институции. \n Управляващите органи в страната не могат да постигнат съгласие по основни икономически реформи, изисквани от Международния валутен фонд, чиято тригодишна програма в страната вече изостава, след като Босна се провали в първия тримесечен преглед. \nБВП на страната е едва 17 млрд. долара, или едва 15% от средното ниво на БВП на глава от населението за ЕС, подпомогнато от парите, които емигрантите пращат от чужбина, заяви управителят на централната банка Сенад Софтич. \n “Босна преминава през най-сериозната си криза от края на войната,” казва Тимъти Лес, директор на консултантската компания Nova Europa. \n“Споделените институции на управлението не само са достигнали почти до точката на пълен провал, но и изглежда, че никой не е особено заинтересован от възстановяването им.” \n За Светлана Максич, чийто баща боснески сърбин е убит през вийната, почти нищо не се е подобрило от тогава. Тя прекарва детството си, помагайки на майка си да възстановят къщата им, пострадала от бомбардировка. \n Стените на къщата отново са цели, а тя може периодично да работи като медицинска сестра в Германия срещу заплащане, което е немислимо за повечето хора в родния й град. \nКогато не се отваря подобна работа обаче, тя продава зеленчуци край пътя до Соколац, градче със 17 000 души население, което се намира източно от Сараево. \n “Не мога да прекарам останалата част от живота си така,” казва тя. “Вече съм на 31 г. и ако не променя нещо бързо, съм обречена. Иска ми се да сложат край на тази агония. Кой би могъл да задържи хората заедно, ако те не искат да са заедно?” \n Три компании за комунални услуги \n Босненските сърби не са единствената от трите етническа групи (другите две са хървати и мюсюлмани), която не иска да сътрудничи. Ключови компании и институции в страната, като телекоми и офиси на статистическата служба, са отражение на разделението. \n “Имате мюсюлманско електричество, католическо електричество и източноправославно електричество,” казва Валентин Инцко, австриецът, който е върховен представител на международната общост в страната, визирайки трите електроразпределителни компании в Босна и Херцеговина. \n“Настоящата ситуация всъщност устройва всички политици.” \n Босненските мюсюлмани, които съставляват половината от 3.7-милионното население, обвиняват Додик в това, че вреди на бъдещето на страната. \n Лидери като него “водят деструктивна, разколническа и дестабилизираща политика, която създава проблеми не само за Босна и Херцеговина, но ще има последствия и за региона, и за цяла Европа,” казва Бакир Изетбегович, лидерът на босненските мюсюлмани. \n Хърватите, от своя страна, са против разпадането. Ако обаче босненските сърби се оттеглят, хърватите вероятно ще настояват за тристранно разделение на страната и след това ще се опитат да се присъединят към съседна Хърватия, казва Зарко Пуховски, преподавател по политически науки в Загребския университет. \n Катастрофа \n “В случай, който смятам, че е малко вероятен, че босненските сърби се отделят, това би било катастрофа за останалата част от Босна и Херцеговина,” казва той, добавяйки, че “Този път няма апетити за война.” \n Русия твърди, че се придържа към Дейтънското мирно споразумение от 1995 г., но ръководители са намеквали, че Додик несправедливо е обвиняван за проблемите, които заплашват мирното споразумение. \nПо време на среща в Моска през март със сръбския лидер Лавров обеща да продължи да развива отношенията с неговата фракция и да оказва натиск над Запада да не нарушава правата на етническите групи в Босна. \n Додик, когото през 1998 г. тогавашния държавен секретар на САЩ Мадлин Олбрайт нарече “глътка свеж въздух”, започна да губи одобрението на западните сили през 2006 г. До 2013 г. той вече не използваше думата геноцид, за да описва избиването на близо 8 000 мюсюлмански мъже и момчета в Сребреница, Източна Босна, през 1995 г. \nПрез януари Министерствто на финансите на САЩ му наложи санкции, твърдейки че с възпрепятстването на Дейтънското споразумение той “представлява значителна заплаха за суверенитета и териториалната цялост на Босна и Херцеговина.” \n Додик смята, че времето работи в негова полза и че Босна просто ще се разпадне и без референдум за сръбска независимост, който той е обмислял и засега е решил да не организира. \n “Някой ден Република Сръбска ще бъде отделна държава,” заяви той наскоро в интервю за Vecernje Novosti. “Дали това ще е след 5, 10 или 15 години, няма значение. Гарантирам ви, че независима Сръбска ще падне в скута ни като узряла ябълка.” \n", "date": "2017.11.16", "title": "Bloomberg: Къде цъка следващата сепаратистка бомба в Европа?"}
{"url": "https://www.blitz.bg/intsidenti/stikhii/makedoniya-se-lyushna_news558271.html", "text": "\n Земетресение с магнитуд от 3,4 степен по скалата на Рихтер е регистрирано на територията на Македония. Трусът е станал в 11.45 часа (местно време). Това показва справка на официалната интернет страница на Европейския средиземноморски сеизмологичен център (EMSC). \nЕпицентърът на труса е бил на 69 км югозападно от столицата Скопие и на 13 км източно от Ростуша, с дълбочина от шест километра под земната кора. \nНа този етап няма данни за щети или пострадали, уточнява Фокус. \n \n", "date": "2017.11.16", "title": "Македония се люшна"}
{"url": "https://www.blitz.bg/layfstayl/ptuvane/eto-kakvo-shche-se-sluchi-tazi-zima-na-dunav-most_news558273.html", "text": "\n Тази зима Дунав мост ще бъде почистван от българската страна. За този ангажимент съобщиха от управата в Русе. \nОт управата припомнят, че през миналия зимен сезон почистването е било от румънската част. Според подписан протокол между двете държави почистването на съоръжението е на ротационен принцип. \nОбластният управител на Русе Галин Григоров и неговият заместник Валентин Колев са разговаряли с префекта на Гюргево Нина Кришу. Целта на срещата е била да се осигури безпроблемното функциониране на съоръжението през предстоящия зимен сезон. \n", "date": "2017.11.16", "title": "Ето какво ще се случи тази зима на Дунав мост"}
{"url": "https://www.blitz.bg/obshtestvo/nad-55/kak-yosif-stalin-ubi-fra-dyavolo-snimki_news558280.html", "text": "12 март 1945 година. Чете се решението на Народния съд по дело № 6. На подсъдимата скамейка са над сто български интелектуалци, нарочени за врагове на народната власт и комунистическата партия. Сред тях е Райко Алексиев с псевдоним Фра Дяволо- художник, карикатурист, фейлетонист, обвинен в антисъветска и прогерманска пропаганда. „Доказателство“ за това са неговите рисунки. На две от тях главен персонаж е бащата на народите Йосиф Висарионович Сталин. Художникът го е изографисал в едър план, зад него е нарисувана петолъчка, на който са набучени главите на Троцки, Бухарин, Каменев... Надписът отдолу гласи: „Не се натискайте другари, има място за всички.“ Факта, че по този остроумен начин художникът се е гаврил и с Хитлер, и с фашизма въобще не смекчава вината му. Присъдата е смърт. Посмъртно. Защото от 18 ноември 1944 година петдесет и една годишният Фра Дяволо вече не е на този свят. От тогава са минали точно 73 години.\nРайко Алексиев е роден в Пазарджик на 7 март 1893 година. Господ го дарява с особен талант. Той е писател, художник, философ. Завършва литература в Софийския университет и Художествена академия. Още с първите му появи  като рисувач е харесан от царица Елеонора. \nПрез 1932 година основава вестник „Щурец“. И това е звездният му миг, но също и кръстът, който ще го понесе  по пътя към Голгота. В любимото си хартиено чедо  той е издател, автор на фейлетоните, художник на карикатурите, разпространител, директор и портиер. Още първия брой на вестника се разпродава като топъл хляб още сутринта. Налагат се още две  допечатки. През годините „Щурец“  е безспорен лидер сред българските вестници. Тиражът му е  50 000. И така ще бъде до 8 септември 1944 година, когато излиза последният брой. На следващия ден  България има нова власт. И тя ненавижда  да се шегуват с нея. Още по-малко капиталисти и буржоа като собственика на смешния вестник. \nГолемите творци си остават завинаги и  големи деца. Райко Алексиев по момчешки  наивно вярва в закона, справедливостта, почтеността. Наближаването на Червената армия, а с нея и перспективата властта да попадне в ръцете на комунистите притеснява приятелите му. Те знаят, че карикатурите му освен смях са трупали и кръвна злоба  в душите на героите му. Кумът му министър-председател Никола Мушанов го е предупреждавал. И не само на думи. Той е снабдил Алексиев и семейството му с дипломатически паспорти. Напусни страната!,бил съветът му. \nОтговорът е на човек,  който няма никаква идея какво се случва. Неспособен е  да предвиди  каква чума   ще връхлети хора като него: „ Аз не съм политик. Аз съм показвал грешките на политиците, мъчил съм се с моите карикатури да осмея това, което вършат някои политици и е вредно за народа. Аз нямам пари в чужбина.  Плащал съм си редовно данъците. На всекиго съм услужвал и давал с двете си ръце. На никого не съм взел нищо и не съм напакостил. Аз не съм плъх, та да напускам кораба, когато той потъва.“ \nДостойна позиция, на достоен човек, но изказана в недостойно време. Властта вече е в ръцете на Отечествения фронт. По улиците бушува беззаконие, реваншизъм, пълно отрицание на миналото и значимите личности в него. Особено ако талантът им отрича комунистическата идеология. \nПрез 1994 година журналистката Ивайла Александрова се среща в Германия с Весела Грънчарова. Някога тя е била актриса в Народния театър. През  1932 година се омъжва  за Райко Алексиев и му ражда трима синове. Успява да емигрира в Германия през 1964 година. В последните си дни, вече болна и от рак, тя кани Ивайла, за да разкаже историята за живота и гибелта на  съпруга  си. В резултат на това се ражда блестящата книга –документ „Горещо червено“. От него научаваме, че в едно мъгливо утро в първите дни  на ноември 1944 година в кафенето на писателите, срещу Военния клуб нахлува тогавашният комендант на Народната милиция, на когото се приписват над двеста убийства,  Лев Николов Главинчев. Той се насочва направо към току-що завърналия се от Чамкория Райко Алексиев.  Свидетели на мъченията, на които е бил подложен „Щурецът“ в занданите на милицията, няма.  Подобни жестокости винаги се извършват на тъмно. Знаят се обаче мъчителите. Освен Главинчев особено старателен е и  тогавашният комунистически функционер Георги Боков. \nНа 15 ноември 1944 година на Весела Грънчарова е разрешено да се  види със съпруга си. Три дни по-късно той издъхва в болницата на „Червения кръст“. \nГодини по-късно, от екрана  на bTV  единственият жив днес син на художника Алекс Алексиев ще нарече смъртта на баща си екзекуция. Когато майка му, която по принцип не викала, изведнъж изкрещяла, той разбрал, че се е случило нещо лошо.  \nПроцесът месеци по-късно трябва само да оправдае жестокото убийство. Срещу веселия Фра Дяволо свидетелстват видни интелектуалци комунисти, между които и самоубилият се веднага след 10 ноември 1989 година Веселин Андреев. Единственият защитник на Алексиев още приживе е само художникът Илия Бешков. \nТака завършва историята на един от най-бележитите български интелектуалци от началото  на ХХ век. Всъщност не точно така. Защото веднага след демократичните промени той е реабилитиран. Днес на негово име има булевард, галерии, литературни награди и дори  един ледник в Антарктика. \n \n \n \n \n", "date": "2017.11.16", "title": "Как Йосиф Сталин уби Фра Дяволо (СНИМКИ)"}
{"url": "https://www.blitz.bg/analizi-i-komentari/zashcho-arabskite-sheykhove-se-interesuvat-ot-ruski-iztrebiteli_news558106.html", "text": "Руски зенитно-ракетни системи, ударни оперативно-тактически комплекси, съвременни изтребители и бойни вертолети могат да намерят нови купувачи на пазара в Близкия Изток, твърди онлайн изданието ria.ru.\nПреди два дни, 14 ноември, по време на изложбата Dubai Airshow 2017 бяха анонсирани нови големи сделки, както за доказала себе си руска военна техника, така и за авангардни проекти. \n  \nМонархиите от ОАЕ предпочитат да въоръжават своята 100-хилядна армия със сбор от американски, френски, британски, южноафрикански, шведски, бразилски и китайски образци. Руското оръжие засега е представено в Емиратите доста скромно: 50 зенитни ракетно-оръжейни комплекси „Панцирь С-1Э\", около 600 бойни машини на пехотата БМП-3, реактивни системи за залпов огън – до 50 „Град” и до 10 „Смерч”. \n  \nМного арабски монархии експериментират, сравняват и избират. За отбелязване е, че те се стремят да изградят своя научнотехническа база и се опитват да получат челни технологии, да изучат малко познати образци въоръжение. Впрочем държавите от Персийския залив сериозно се подготвят за времето „след нефта”. \n  \nНапример през февруари беше подписано споразумение между Русия и ОАЕ за перспективната програма за разработка на лек фронтови изтребител пето поколение. Предполага се той да бъде създаден на базата на МиГ-29 и МиГ-35, като работата ще отнеме около 7 години. Когато изтребителят бъде готов, ОАЕ могат да бъдат първи купувач. \n  \nВоеннотехническото сътрудничество между РФ и ОАЕ не се ограничава с работа само над перспективния изтребител. Сега се водят преговори за доставяне на Емиратите на няколко десетки изтребители Су-35 поколение 4++, като се очаква договорът да бъде сключен в най-скоро време. Те ще бъдат втората държава след Китай, купили този самолет – с него небето на арабските монархии ще бъде охранявано наравно с F-16 и френските Mirage 2000. \n  \nЗащо все пак тази диверсификация на въоръженията за избягване на зависимостта на купувача от един доставчик се случи чак сега? И дали има връзка, че през последните две години разположението на силите в Близкия Изток се промени чак след началото на руската кампания в Сирия? \n  \nКакто отбелязва ria.ru, може да се допусне, че поне част от сключените договори са някакво следствие от по-големи и сериозни политически договорености между РФ и ОАЕ. В близко бъдеще обаче едва ли ще узнаем за какво става дума. \n  Превод и редакция: БЛИЦ \n \n", "date": "2017.11.16", "title": "Защо арабските шейхове се интересуват от руски изтребители?"}
{"url": "https://www.blitz.bg/svyat/gardin-s-koshmarna-novina-za-71-trupa-v-london_news558298.html", "text": "\n Пожарът в \"Гренфел тауър\" отне живота на 71 души. Това потвърди лондонската полиция след откриването на последните тела, пише \"Гардиън\". \nИнцидентът се случи в средата на юни. Сградата се намира в северната част на Кенсингтън, Лондон. Сградата е построена през 1974 г. В нея имаше 120 апартамента. \nРазследващите на инцидента заявиха, че са установили самоличността на последните двама загинали - 71-годишната Виктория Кинг и нейната 40-годишна дъщеря Александра Атала. \nЛондонската полиция не очаква да открие тела на още загинали. Сред загиналите има семейство с шестима души и най-малко три семейства с петима. Загиналите са на възраст от бебе до 84-годишна жена. \nОт полицията подчертаха, че подобна трагедия \"никога не трябва да се случва\". Разследващите са казали пред оцелели, че има основания да се повдигнат обвинения в непредумишлено убийство срещу длъжностни лица към градските съвети в Кенсингтън и Челси и организацията, която е управлявала сградата. \n \n", "date": "2017.11.16", "title": "\"Гардиън\" с кошмарна новина за 71 трупа в Лондон"}
{"url": "https://www.blitz.bg/layfstayl/shoubiznes/koy-e-noviyat-rapr-na-mikhaela-fileva_news558199.html", "text": "\nЛюбимката на редица тийнейджъри Михаела Филева е забила нов рапър. Певицата се впусна в поредната връзка, преди да е забравила бившия си приятел Павел Николов, пише \"Телеграф\". \nЗа новата афера разкриха последователите й в социалната мрежа, които се натъкнаха на снимки на непознат за тях мъж, публикувани в официалния профил на певицата. Михаела и Павел сложиха край на 2-годишната си връзка след изневяра от страна на рапъра. В медийните среди дълго се шушукаше кой от двамата е взел съдбоносно решение, като мнозина са на мнение, че брюнетката е била шута на Павел дни след като е разбрала за тайната му връзка. \nМакара наранена и обидена от поведението на хитовия изпълнител, Михаела не е оставила любовта на заден план. \nВ Инстаграм се появиха снимки на мистериозен мъж, който гушка малко кученце, а изпълнителката побърза да премахне фотосите, преди меломаните да се натъкнат на тях. Това обаче не остана незабелязано от най-изявените й фенове, които заподозряха че йоркширският териер е същият, който Павел подари на любимата си преди време.  \n \n", "date": "2017.11.16", "title": "Кой е новият рапър на Михаела Филева?"}
{"url": "https://www.blitz.bg/svyat/trmp-yadreniyat-problem-kndr-iziskva-neotlozhni-deystviya_news558173.html", "text": "Ситуацията около ядрената и ракетна програма на КНДР изисква неотложни действия. Това заяви президентът на САЩ Доналд Тръмп на пресконференция в Белия дом след края на азиатската си обиколка, предаде Reuters. \"Заплахата неотклонно растеше по времето на много администрации (на американски президенти) и сега изисква да бъдат взети неотложни действия\", заяви държавният глава.\n Тръмп подчерта, че сред ключовите цели на пътуването му в Азия е било \"обединяването на света срещу ядрената заплаха, създадена от севернокорейския режим\". \n САЩ както и преди разглеждат всички варианти за противодействие на заплахата от страна на КНДР, посочи той. \n Вашингтон призовава всички страни, включително Русия и Китай, да се обединят с цел Северна Корея да бъде изолирана, да прекъснат всичките си търговски и икономически връзки с нея, докато Пхенян не прекрати \"опасните си провокации\", заяви Тръмп. \n \"Трябва да денуклеаризираме Северна Корея\", подчерта той. \n Президентът отново обяви, че САЩ се отказват \"от провалилата се политика на стратегическо търпение\". \n Вашингтон и Пекин са се договорили да не използват подхода \"замразяване срещу замразяване\" за разрешаване на ядрения проблем около КНДР, посочи в заключение Тръмп. \n", "date": "2017.11.16", "title": "Тръмп: Ядреният проблем КНДР изисква неотложни действия!"}
{"url": "https://www.blitz.bg/intsidenti/stikhii/zhertvite-na-stikhiyata-v-grtsiya-se-uvelichavat-vizhte-zhestokata-ravnosmetka_news558177.html", "text": "\n Неизчислими щети преживяха Неа Перамос и Мандра, районите на Западна Атика и по-широкия регион на Мегара от течащата вода, помела всичко по пътя си и причинила смъртта на 17 души, съобщава \"Български новини\". \nПътищата бяха отрязани наполовина, разбити огради и домове, пометени коли, сгради и магазини, както и фабрики и складове, разположени в тези райони бяха наводнени и почти пометени. \nВодите на много места достигнаха застрашителна височина, като отнесоха всичко по пътя си, а спасителните екипи положиха големи усилия, за да освободят хора, заловени в домовете си. Целият район е покрит с отпадъчни материали, които са се спуснали от планината, създавайки още по-големи проблеми. \n \n", "date": "2017.11.16", "title": "Жертвите на стихията в Гърция се увеличават, вижте жестоката равносметка"}
{"url": "https://www.blitz.bg/svyat/deputat-ot-radata-zaplashi-da-napusne-ukrayna-zaedno-s-tsyal-grad_news558105.html", "text": "Депутат от Върховната рада от „Опозиционния блок” Евгений Балицкий по телевизия „112 Украйна” заявил, че може да напусне Украйна заедно със своя мажоритарен окръг град Мелитопол в Запорожка област.\nБалицкий по този начин отговорил на националиста Дмитрий Корчински, който казал, че мечтае всички опозиционери да отидат в Русия. \n  \n„Вие разбирате, че ето с такава философия вече замина Крим, ние не можем да си върнем Донбас. И ние ще си отидем – аз и окръгът, който представлявам. Само че ще си отидем със своята територия” – заявил Балицкий и попитал: „Какво ще остане? Киевска област? И вие ще я ръководите?” \n  \nВ отговор Корчински заявил, че Балицкия може и трябва да отпътува, но Мелитопол ще остане. \n  \nОще преди година депутатът обяви, че Украйна може да се свие до размера на Киевска област поради териториалните претенции на Полша и Унгария. \n  Превод и редакция: БЛИЦ \n \n", "date": "2017.11.16", "title": "Депутат от Радата заплаши да напусне Украйна заедно с цял град"}
{"url": "https://www.blitz.bg/layfstayl/svetski/miranda-ker-e-bremenna-otnovo-ot-prochut-bogatash_news558191.html", "text": "Честито на Миранда Кер и настоящия ѝ съпруг Евън Спигъл, с когото очакват първото си дете! Супермоделът сама сподели новината за щастливото събитие, а говорителят ѝ потвърди пред US Weekly: „Миранда, Евън и Флин очакват с нетърпение най-новия член на семейството си“.\nЗа Кер (34) това ще е второ дете, а за Евън – първо. Австралийката има 6-годишен син Флин от брака си с Орландо Блум.\n Миранда и 27-годишният основател на Snapchat се ожениха в дома си в Лос Анджелис през май тази година. Двамата се сгодиха почти година по-рано. \n Въпреки възрастовата разлика, Кер винаги е твърдяла, че съпругът ѝ е много зрял за възрастта си. \n „Той не си пада по партитата. Прибира се рано. Ние не излизаме много и предпочитаме да вечеряме у дома и да си лягаме рано“, коментира през 2016 пред The Edit хубавицата. \n", "date": "2017.11.16", "title": "Миранда Кер е бременна отново от прочут богаташ!"}
{"url": "https://www.blitz.bg/svyat/theduran-pentagont-shche-nabira-voynitsi-i-sred-bivshi-psikhari-narkomani-i-alkokholitsi_news558146.html", "text": "В САЩ, където се обсъжда необходимостта да се усили контролът над оръжията, душевноболни скоро ще получат контрол над танкове и ракети, пише изданието theduran.com.\nНеотдавна армията на САЩ прие крайно оспорвано решение да позволи на хора, преживели психическо разстройство, или с издадени документи за алкохолна и наркозависимост, да кандидатстват за армията от началото на 2018 г. \n  \nПриемането на това решение е мотивирано от липса на желаещи да постъпят в армията. Експерти предупреждават, че може да се повтори ситуацията, създадена в страната след войната във Виетнам. \n  \nПрез 2009 г. на такива лица беше забранено да служат в армията на САЩ, обаче вече всеки ще може да кандидатства чрез специална програма. Комисия трябва да отсее кандидатите, за които историята на болестта е съмнителна и не е пречка. \n  \nСитуацията поразително напомня практиката от войната във Виетнам, когато новобранците често са изпращани в джунглата с ясни признаци за нестабилност или склонност към употреба на наркотици и алкохол. След завръщането си в САЩ много ветерани признаха, че тяхното състояние значително се влошило поради травмиращия характер на бойните действия. \n  \nОфициалните представители от Пентагона не уточнили какъв ще е характерът на новата програма за набиране на войници и колко строг ще бъде контролът, но тази стъпка се разглежда дори в САЩ като отчаяна крайна мярка. \n  Превод и редакция: БЛИЦ \n \n", "date": "2017.11.16", "title": "Тheduran: Пентагонът ще набира войници и сред бивши психари, наркомани и алкохолици"}
{"url": "https://www.blitz.bg/intsidenti/stikhii/vizhte-tragediyata-v-grtsiya-zasneta-ot-dron-video_news558226.html", "text": "\n Кадри от дрон, разпространени в интернет, показват разрушителните последици от наводненията в Гърция – кални реки по улиците и магистралите, отломки от автомобили и постройки. 17 души загинаха заради лошото време в района на Атина, а други са в неизвестност.  \nПремиерът Алексис Ципрас обяви днешния ден за ден на национален траур в страната, като се очаква министерството на вътрешните работи да го продължи до три дни. Гръцката Национална метеорологична служба съобщава, че за днес се очакват нови валежи в страната.    \n \n  \n", "date": "2017.11.16", "title": "Вижте трагедията в Гърция, заснета от дрон (ВИДЕО)"}
{"url": "https://www.blitz.bg/layfstayl/za-damite/mozhe-li-da-se-promeni-karmata-pri-promyana-na-familiyata-na-zhenata_news558207.html", "text": "\n Тя се променя много, защото когато се омъжи, тя приема част от неговата съдба. Какво означава \"приема името\"? Това не означава, че тя ще отговаря за неговите действия. Това означава, че тя ще трябва да сподели своя начин на живот. Например, ако съпругът е военен и е принуден да пътува до различни места, тя ще трябва да пътува с него. Или ако съпругът например плува в морето, моряк е, тогава ще трябва да остане у дома си в продължение на шест месеца, да речем. Т.е. тя отнема часто от свободата в живота си. \n И тук името, което тя приема, също я засяга. И много често можем да кажем, че приемането на фамилията на мъжа е фатално важно за жената. \n Семейството също влияе, определено, защото сега носи името, вида и вибрациите му. \n Искам да кажа, че същото се случва и от страна на мъжете. Ако той, например, се жени, бидейки наясно, че жената няма благочестиви намерения, тогава тя може да оскверни фамилията. Или обратно, ако жената е благочестива и има добра съдба, тогава има моменти, когато може да издигне мъжа до невиждани висоти. Между другото, както е ббило и с Наполеон Бонапарт. С помощта на своята любима Жозефин той става император. \n Ето този момент на санскрит се нарича \"момент на съдбата\". Дали ще се омъжите, или имате деца, избор на професия, изборът на страна - той се нарича на санскрит \"израстване\" \"момента на съдбата\". Т.е. Вие в този момент правите избор, а този избор ще се отрази на по-нататъшния ход на събитията. \n", "date": "2017.11.16", "title": "Може ли да се промени кармата при промяна на фамилията на жената"}
{"url": "https://www.blitz.bg/svyat/otkrikha-tyaloto-na-sprugata-na-streletsa-ot-severna-kaliforniya_news558143.html", "text": "Откриха тялото на съпругата на стрелеца от Северна Калифорния - Кевин Нийл, предаде АП.\n По този начин броят на загиналите се увеличава до шест. \n Сред загиналите в стрелбата няма деца, но седем малолетни са ранени, четири от които - в основното училище на Ранчо Техейма Ризърв. \n Нийл бе застрелян от полицията , след като се опита да влезе в училищната сграда. \n", "date": "2017.11.16", "title": "Откриха тялото на съпругата на стрелеца от Северна Калифорния"}
{"url": "https://www.blitz.bg/svyat/54-po-rikhter-udari-yuzhna-koreya_news558145.html", "text": "Земетресение с магнитуд 5,4 по Рихтер удари Южна Корея. Властите съобщават за 60 души ранени.\n Има причинени материални щети по сгради, прозорци и коли. Южнокорейското правителство отложи учебните занятия за една седмица, тъй като земетресението предизвика пукнатини в някои училищни сгради в Поанг. \n Южнокорейският премиер Лий Нак-йон  председателства заседание за земетресението , което засегна югоизточната част на страната. \n", "date": "2017.11.16", "title": "5,4 по Рихтер удари Южна Корея"}
{"url": "https://www.blitz.bg/intsidenti/stikhii/koshmart-v-grtsiya-prodlzhava-zhertvite-na-buryata-evridika-rastat-a-prognozata-e-oshche-po-strashna-snimki_news558153.html", "text": "\n Десет мъже и пет жени са загинали при свирепите наводнения в Западна Атика, а седемнадесет други са ранени. Щетите са огромни в засегнатите райони.  \nПремиерът Ципрас обяви и национален траур след трагедията заради бурята \"Евридика\". \nНай-засегнати населени места са Мандра, Неа Парамос и Мегара. Те се намират в район западно от Атина, където са разположени много фабрики и складове. Остров Сими в Егейско море е в бедствено положение. \nОт българското външно министерство съобщиха, че пострадали наши сънародници няма. \n„Водата дойде от планината, милиони тонове”, каза зам.-кметът на Неа Парамос Ставрос Фотиу по държавната телевизия ERT, докато местните хора се готвеха за поредна нощ с поройни дъждове. „Пътищата ни са напълно унищожени…1000 домове са наводнени, това е една трета от града”, допълни Фотиу. \nГръцката служба за гражданска защита каза, че участъци от три магистрали са непроходими и движението се отклонява. \n  \n„Ситуацията е много трудна, Ниагарският водопад се изля и не може да бъде спрян”, каза зам.-губернаторът на региона Янис Василиу по държавната телевизионна мрежа ERT. \n„Цяла река от отломки премина през Мандра…Това е невиждано”, каза Василиу. „Загубихме всичко, катастрофата е библейска”, каза кметицата на Мандра Йоана Криекуки по ERT. \nОчаква се лошите климатични условия в района да продължат до 19 ноември.\n \nБГНЕС\n В посолството на България в Атина  няма постъпила информация за пострадали или бедстващи български граждани  вследствие на бедствието, съобщават от МВнР. \nОт там  препоръчват на българите, пътуващи или пребиваващи в южната част на Гърция да проявяват повишено внимание,  да се осведомяват предварително за актуалната обстановка, да избягват засегнатите райони и да спазват стриктно указанията на местните власти. Българското посолство в Атина с леди ситуацията и е в постоянен контакт с местните власти. При нужда българските граждани могат да се свържат с посолството на  дежурния телефон за спешни случаи: +30 6937 096 220. \nСиноптиците очакват дъждът да продължи до края на седмицата, във връзка с което предупреждават за риск \nот нови наводнения и свлачища. До събота се очаква да паднат средно между 50 и 100 мм валежи, като на \nместа валежите могат да надхвърлят 200 мм. \nУсловията ще започнат да се подобряват едва в неделя, когато бурята ще се измести към територията на \nЗападна Турция. В източната част на Гърция може да има още превалявания, но те няма да са съществени.\n \nБГНЕС\n Гърция обяви извънредно положение на остров Сими във вторник  след проливните дъждове, които предизвикаха наводнения. Разрушени са много домове, прекъснато е и електроснабдяването. \n \nПридошлите води са отнесли в морето и десетки автомобили. На острова са пристигнали подкрепления от пожарната и бреговата охрана, за да разчистват пътища и да изпомпват събралите се води. През уикенда пък британски турист се удави в колата си по време на буря на гръцкия остров Корфу.\n \n", "date": "2017.11.16", "title": "Кошмарът в Гърция продължава! Жертвите на бурята \"Евридика\" растат, а прогнозата е още по-страшна! (СНИМКИ)"}
{"url": "https://www.blitz.bg/intsidenti/stikhii/silen-trus-razlyulya-azerbaydzhan_news558155.html", "text": "\n Земетресение с магнитуд 5,1 разлюля днес Азербайджан, съобщи Европейско-средиземноморският сеизмологичен център. \nЕпицентърът на труса е на 23 км източно от град Барда и на 212 км западно от столицата Баку, на дълбочина 10 километра. Засега няма данни за разрушения и пострадали. \nТрусът в Азербайджан е поредният за последните няколко дни след тези между Иран и Ирак, Япония, Коста Рика, остров Гуам и Южна Корея.\n", "date": "2017.11.16", "title": "Силен трус разлюля Азербайджан"}
{"url": "https://www.blitz.bg/layfstayl/ptuvane/nov-konkord-shche-leti-ot-nyu-york-do-london-za-tri-chasa_news558151.html", "text": "\n Очаква се в близкото бъдеще самолет да успява да прелети разстоянието от Ню Йорк до Лондон само за три часа и 15 минути. Това ще стане възможно с летателните машини, представени от Boom Supersonic. \n Самолетът ще е с 55 места и се очаква да достигне скорост от 1,687 мили в час, със 100 мили в час по-бързо от „Конкорд“, според основателя на компанията. Очаква се комерсиални полети да започнат да се изпълняват през следващите седем години. \n Самолетът бе представен в Дубай, пише \"Новини Лондон\". \n Преди време компанията обеща да стартира подобни полети в края на 2018-та. \n", "date": "2017.11.16", "title": "Нов \"Конкорд\" ще лети от Ню Йорк до Лондон за три часа"}
{"url": "https://www.blitz.bg/svyat/doyche-vele-kakvo-pravi-es-sreshchu-lzhite-na-rusiya_news558154.html", "text": "Русия се опитва да отслаби ЕС и целенасочено разпространява дезинформации - в това са убедени мнозина в Европа, пише \"Дойче веле\". Само че прави ли Брюксел достатъчно, за да се противопостави на тези опити?\n Тонът беше драматичен: в средата на октомври външните министри на 8 страни от ЕС - Хърватия, Чехия, Латвия, Литва, Полша, Румъния, Швеция и Великобритания - изпратиха писмо до отговорничката за външната политика на ЕС Федерика Могерини. В него те предупреждават за това, че \"външни актьори\" използват \"все по-изтънчени и все по-интензивни\" инструменти за дезинформация и пропаганда. Целта на тази дейност била да бъде създадена обстановка на \"недоверие и недоволство от установения ред, да бъдат дискредитирани ЕС и неговите партньори, а европейското единство да бъде отслабено\". \n В същото време 65 европейски експерти по сигурността и депутати от 21 европейски страни се подписаха под декларация, с която те обвиняват Федерика Могерини, че не е предприела никакви ответни мерки, нито пък е посочила Русия като основния източник на тези вражески дезинформации. За тази дезинформационна кампания биват използвани целенасочено медии като информационната агенция \"Спутник\" и медийната компания \"RT\" - някогашната \"Russia Today\". \n На прицел: Източна и Югоизточна Европа \n По инициатива на Европейския съвет още през 2015 година бяха създадени сили за стратегическа комуникация (StratCom), чиято задача е да разкриват руски дезинформационни кампании и активно да им противодействат. А тази есен те бяха подсилени и с ново звено - с периметър на действие в страните от Западните Балкани. \"Целта е да се представят предимствата на ЕС - както пред обществеността в страните от Западните Балкани, така и в страните-членки\", заяви говорителка на Могерини. \n В действителност за StratCom-Западни Балкани работят в момента само двама души, които са прикачени към екипа на StratCom-Изток - подобно звено, отговарящо за страните-членки на ЕС в Източна Европа. Общо в цялата структура са заети само 16 души, което кара мнозина да се съмняват, че това е достатъчно за възпиране на руското влияние в различни части на Европа, в т.ч. и на Западните Балкани. Затова експерти и политици настояват ЕС да засили комуникационната си дейност, включително на силите StratCom. Средствата за борба с руската пропаганда трябва да бъдат утроени и да достигнат най-малко 1 милион евро, настояват още авторите на декларацията. За сравнение: подобна структура в САЩ, наречена Global Engagement Center, има персонал от 80 души и разполага с бюджет от 60 милиона долара. \n Исторически обвързаности \n Традиционно Русия поддържа добри отношения със страните в Източна Европа и на Балканите, където исторически преследва своите геостратегически интереси. От една страна Москва разчита на рускоезичните малцинства в тези страни и най-вече в балтийските държави. А от друга се позовава на историческите връзки със славянските и православни общности в някои от тях, като Сърбия, България и Македония. Там понятия като \"славянско братство\" и \"майка Русия\" са дълбоко вкоренени сред местното население. Така например традиционното русофилство в кандидатката за членство в ЕС Сърбия, в комбинация с руските геополитически интереси в района, доведоха дотам, че днес 1/3 от сръбското население желае обвързване по-скоро с Русия, отколкото с ЕС. \n \"Руските обвързаности със страните от региона датират от векове. Затова и те са толкова силни. Но най-добрата стратегия и най-добрите инструменти за напредък на тези страни притежава ЕС\", посочва директорката за страните от Западните Балкани към Европейската външна служба Анджелина Айхорст. \n През последните две години ЕС възприе нова политика, която залага на по-добрата информираност и по-голямата прозрачност относно това какво е направил и продължава да прави ЕС за интеграцията на страните от региона. Интересно е да се отбележи, че тази \"позитивна реторика\" се подкрепя не само от Брюксел, но и от проевропейските правителства в страните от Балканите. \n", "date": "2017.11.16", "title": "\"Дойче веле\": Какво прави ЕС срещу лъжите на Русия?"}
{"url": "https://www.blitz.bg/svyat/chechentsi-ot-id-s-ruski-uniformi-atakuvali-siriyski-voennosluzheshchi_news558108.html", "text": "Според съобщения в арабски социални мрежи, малък отряд чеченски терористи от ИД извършил диверсия на военното летище в Дейр ез-Зор. Новината е тиражирана от руски медии като postskriptum.org и warfiles.ru.\nНа 14 ноември шестима чеченци, говорещи руски и облечени в руски униформи, се отправили с кола напълнена с експлозив към военното летище Дейр ез-Зор. По пътя те преминали през няколко контролни поста, където ги възприели за руснаци. \n  \nПроправителствени сирийски сайтове критикуват армията, че терористите са пропуснати без съответната проверка само защото говорили по руски. Чеченците съобщили, че искат да разговарят с командира на летището. Те твърдели, че са „руски специалисти”, на които е възложено да огледат летището. Така влезли на територията на авиобазата. Те открили огън по събрани сирийски войници и по намиращите се там вертолети. След това се насочили колата към щаба, но тя се взривила преждевременно. \n  \nВ резултат на взрива, според Мрежата, загинали 19 души, включително подполковник, лейтенант и преводач от руски език. \n  Превод и редакция: БЛИЦ \n \n", "date": "2017.11.16", "title": "Чеченци от ИД с руски униформи атакували сирийски военнослужещи"}
