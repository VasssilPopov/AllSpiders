{"url": "https://www.blitz.bg/intsidenti/tragediya-4-godishno-dete-ubi-baba-si-v-blagoevgradsko-selo-tazi-noshch_news628238.html", "text": "Жестока трагедия потресе тази вечер благоевградското село Лешко. Микробус потегли и премаза 60-годишна жена от махала Хайдушка в селото, съобщава struma.com.   В микробуса е бил 4-годишният й внук, който завъртял ключа, оставен от баща му на таблото. Детето си играело в кабината на буса, пред погледа на родителите си. Влязло, минути преди злощастния инцидент, разказват хората.  Бащата слязъл от буса, за да внесе нещо в къщата ,но забравил ключовете на таблото. Внезапно бусът тръгнал безконтролен. Минал през жената,която била наблизо. Оперативна група от полицията е направила оглед на мястото на жестокия инцидент. Родителите са в шок.  ", "date": "2018.09.21", "title": "Трагедия: 4-годишно дете уби баба си в благоевградско село тази нощ"}
{"url": "https://www.blitz.bg/intsidenti/katastrofi/citroen-berlingo-poletya-zrelishchno-nad-ptya-kato-v-kinoekshn-snimkivideo_news628201.html", "text": "Случвало се е някои гаражни майстори да оборудват колите си с големи дюзи, крила и всякакви витла като по този начин се опитват да накарат колите да летят. Някои в тази дейност успяват по-добре, при други изобщо не се получава. Но върха на умението е да се накара абсолютно сериен автомобил да полети.Мислехте си, че е невъзможно? Оказва се, че всичко това може да се случи и без мощен двигател и ракетно гориво. Всичко, което е необходимо, е да се ускори машината, да се пропусне пътната маркировка за приближаващо кръгово движение, да няма време да се намали скоростта и да се насочи директно към \"трамплина\".  Героят на видеото, Citroen Berlingo го направи. Изглежда ефектно като в киноекшън и почти неправдоподобно, но всъщност се е случило наистина, съвсем реално на пътя в страховит инцидент.    ", "date": "2018.09.21", "title": "Citroen Berlingo полетя зрелищно над пътя като в киноекшън (СНИМКИ/ВИДЕО)"}
{"url": "https://www.blitz.bg/obshtestvo/samo-v-blits-nova-izdnka-s-piyaniya-doktor-ot-khisar-vizhte-kakvi-chudesa-stvori-sled-poredniya-zapoy_news628291.html", "text": "Минути преди 21 часа снощи в полицията в Хисар постъпило съобщение за катастрофа на кръстовище между булевардите „Христо Ботев“ и „Гурко“. Докато пресичал на пешеходна пътека, 54-годишен мъж бил ударен от лек автомобил „Тойота“ с 32-годишен водач. На пострадалия е оказана медицинска помощ, освободен е за домашно лечение. Двамата мъже били тествани за употреба на алкохол и при пешеходеца резултатът бил над 1,2 промила. Работата продължава автоконтрольор от районното управление.   Проверка на БЛИЦ установи, че пешеходецът е д-р Мирослав Павлов. Само преди дни той бе заснет много пиян да вика на пациентите пред кабинета си. „Джипито обслужва 800 души, но рядко го намират трезвен и читав, бабите постоянно се карат с него, неадекватен е, за да им издаде рецепти. Иначе е много добър лекар, няма по-голям диагностик от него“, коментираха пред репортера ни местни жители.  Един от тях е видял снощи д-р Павлов с превързани ходила и бос, приятел го е водил по стълбите на районното управление. От разследващи репортерът ни научи, че истината е и комина, и трагична. Докторът пресичал на кръстовище, автомобилът на Валентин П. бил спрял, за да пропусне пешеходците. Павлов обаче силно залитнал и се ударил в автомобила. Казал, че няма претенции, тръгнал си.   Половин час по-късно обаче си допил и решил да се жали в полицията. Хисарските ченгета извършват проверка по случая. Заради пиянските си изцепки и след като по медиите се разпространи скандалното видео, д-р Мирослав Павлов е на път да бъде лишен от права да практикува. Кристина ИВАНОВА, БЛИЦ  ", "date": "2018.09.21", "title": "Само в БЛИЦ: Нова издънка с пияния доктор от Хисар, вижте какви „чудеса“ сътвори след поредния запой"}
{"url": "https://www.blitz.bg/intsidenti/shok-na-visochina-11-km-pilot-promushi-layner-mezhdu-dva-drugi-na-kosm-ot-chudovishchna-katastrofa-snimkivideo_news628237.html", "text": "Три пътнически самолета по чудо не се сблъскаха във въздуха на височина около 11 000 метра. В резултат на зрелищна маневра един от пилотите успява да промуши своя лайнер между другите два, които летят на разстояние едва 600 метра.  Видео от инфарктния момент е публикувал на страницата си във Facebook американският пилот Пат Хобан.  По думите на Хобан подобно зрелище не може да се види, ако седиш до илюминатора, тъй като всички самолети по време на маневрата прелитат вертикално един над друг.  От Асоцията на пилотите от британските авиолинии обаче се опитаха да неглижират инцидента, пише Daily Mail. В коментар по повод случката от Асоциацията коментират, че независимо от голямата на пръв поглед опасност, това било доста елементарен трик, който можело да бъде изпълнен на практика от всеки професионален летец, ако на борда на самолета му има прибори за GPS. Превод: БЛИЦ     Видео: Facebook ", "date": "2018.09.21", "title": "Шок на височина 11 км: Пилот промуши лайнер между два други на косъм от чудовищна катастрофа (СНИМКИ/ВИДЕО)"}
{"url": "https://www.blitz.bg/kriminalni/boy-na-stolichno-krstovishche-shofor-na-audi-prebi-kolega-s-folksvagen-transporter_news628287.html", "text": "Извършител на хулиганство на пътя бе издирен и задържан след незабавни действия на полицаи от Сливница. Това съобщиха от ОДМВР-София.   Около 08.30 часа вчера в Районно управление на МВР-Сливница се получил сигнал, че около 8.10 часа на кръстовище в Божурище, лек автомобил „Ауди“ е засякъл микробус „Фолксваген Транспортер“, след което водачът на аудито е нанесъл удари с юмруци по главата на другия шофьор и е напуснал мястото на инцидента. Незабавно след получаването на сигнала полицейските служители предприели бързи заградителни действия, в резултат на които скоро установили и задържали извършителя на деянието. Срещу криминално проявения и осъждан мъж било образувано бързо производство, приключено и докладвано още същия ден в районната прокуратура в Сливница. 33-годишният е привлечен в качеството на обвиняем за извършено престъпление по чл. 131, ал.1 вр. чл. 130 от НК и му е наложена мярка за неотклонение „подписка“. ", "date": "2018.09.21", "title": "Бой на столично кръстовище: Шофьор на \"Ауди\" преби колега с „Фолксваген Транспортер“"}
{"url": "https://www.blitz.bg/intsidenti/mvr-s-ekskluzivni-podrobnosti-za-uzhasa-s-detentseto-ubilo-baba-si-v-blagoevgradsko-selo_news628265.html", "text": "Около 18.55 часа на 20 септември 2018 г. в 01 Районно управление на МВР-Благоевград е получен сигнал за това, че в частен двор в село Долно Лешко, община Благоевград, е станало пътнотранспортно произшествие.  4-годишно момче, влизайки незабелязано в лек автомобил „Тойота Корола“, паркиран в двора с неработещ двигател, с оставен ключ на контакта и поставен на скорост, е завъртяло контактния ключ и запалило автомобила, в резултат на което колата потегля и блъска 63-годишна жена от Благоевград.  Това съобщиха от ОДМВР-Благоевград.  В резултат на инцидента 63-годишната жена е починала на място.  За случая е уведомена Окръжна прокуратура-Благоевград. ", "date": "2018.09.21", "title": "МВР с ексклузивни подробности за ужаса с детенцето, убило баба си в благоевградско село"}
{"url": "https://www.blitz.bg/obshtestvo/turisticheska-uaz-ka-predizvika-zrelishchna-katastrofa-kray-kableshkovo-prati-trima-v-bolnitsa_news628274.html", "text": "Туристическа УАЗК-а, използвана за оффроуд, предизвика тежка катастрофа на пътя Порой - Каблешково вчера, съобщават от ОД на МВР в Бургас.  Автомобилът е управляван от 70-годишен мъж. Колата е излязла от черен път на основния, но водачът не се огледал и отнел предимството на \"Фолксваген голф\", който при последвалия удар се завъртял и блъснал случаен човек, който бил на пътя в този момент.     Пострадали са трима души - 43-годишният пешеходец Г.С. от Варна, който е със счупено ребро, както и двама от возещите се в УАЗ-ката туристи - 34-годишен белгиец и 36-годишна ирландка.     Статутът на туристическите уазки от години е под сериозно съмнение, защото не се спазват никакви правила за движение. Пасажерите висят по камионетката, както им е удобно, а за да им осигурят висок адреналин, водачите карат като луди. Това не е първият подобен инцидент и със сигурност няма да е последният, пише „Флагман“.       ", "date": "2018.09.21", "title": "Туристическа УАЗ-ка предизвика зрелищна катастрофа край Каблешково, прати трима в болница"}
{"url": "https://www.blitz.bg/obshtestvo/kola-natrese-tir-na-trakiya-do-sofiya-ima-zadrstvane_news628317.html", "text": "Автомобил се е блъснал в ТИР на 20 км на автомагистрала \"Тракия\", няма пострадали. Това съобщиха за Агенция \"Фокус\" от пресцентъра на МВР.     Сигналът за инцидента е получен преди малко. Участъкът от магистралата не е затворен, но преминаването става бавно. В района се е образувала тапа, пътни полицаи регулират движението.  Временно движението се осъществява само в изпреварващата лента при км 19 в посока София на АМ \"Тракия\" поради пътнотранспортно произшествие. Шофьорите да се движат с повишено внимание и съобразена скорост, съобщиха и от АПИ. ", "date": "2018.09.21", "title": "Кола натресе ТИР на „Тракия“ до София! Има задръстване"}
{"url": "https://www.blitz.bg/intsidenti/katastrofi/shofor-na-moshchno-bmv-natrese-tri-koli-v-sofiya-snimka_news628350.html", "text": "Изгубено управление и на спортно BMW с голяма мощност доведе до удар в три паркирали коли на столичния бул. \"Васил Левски\" и ул. \"Хан Крум\", съобщи Булфото.   Шофьорът дал рязко газ, при което колата поднесла и ударила последователно три автомобила на кръстовището. Няма данни за пострадали хора при инцидента.", "date": "2018.09.21", "title": "Шофьор на мощно БМВ натресе три коли в София (СНИМКА)"}
{"url": "https://www.blitz.bg/obshtestvo/stolitsa/izvnredno-i-prvo-v-blits-neshcho-strashno-se-sluchva-v-stolichniya-kvartal-lyulin-3-gmzhi-ot-politsiya_news628416.html", "text": "Нещо се случва в столичния квартал „Люлин” 3. В района е пълно с полиция. Това алармира пред БЛИЦ очевидец на инцидента. Случилото се е станало в района на района на 370-и блок.  Междувременно във Фейсбук групата „Люлин” се появи съобщение, че при 370 блок има полиция.  Според един от коментарите мъж е убил жена. Трагедията се е разиграла на 4-ия етаж в блока.  Все още не е ясно какво е станало.    ", "date": "2018.09.21", "title": "Извънредно и първо в БЛИЦ! Нещо страшно се случва в столичния квартал „Люлин” 3, гъмжи от полиция"}
{"url": "https://www.blitz.bg/intsidenti/14-godishno-khlape-prezhivya-ogromen-koshmar-na-pt-za-vkshchi-snimki_news628374.html", "text": "Дете е било нападнато и нахапано от кучета в парка в жилищен комплекс „Дъбника“ във Враца. За кошмарната случка алармираха притеснените родители на хлапето, съобщава BulNews.  Инцидентът е станал вчера към 21 часа. 14-годишно дете се прибирало у дома си през алеите на парка. Изневиделица към него се спуснали две безпризорни кучета. Разбеснелите се псета започнали да го лаят и го обградили от двете страни, така че детето нямало накъде да бяга. Едното от тях скочило и го нападнало, като го захапало за прасеца на крака.  Веднага след нападението детето е откарано от родителите си в спешния център на врачанската болница, където са му поставили ваксина срещу тетанус. Раните на момчето са промити, но все още личат зъбите на озверелия пес.    Кучетата в новоизградения парк в най-големия квартал на Враца се движат на глутница, казаха живеещите в района. Някои от тях са агресивни и това не е първият случай да нападнат с бесен лай минувачите. Хората коментират, че изложени на риск са не само те и децата им, но и домашните им любимци, които също често стават обект на нападение от страна на бездомните помияри.  Врачаните настояват отговорните институции да вземат спешни мерки срещу агресивните кучета, преди да се е стигнало до сериозен инцидент. ", "date": "2018.09.21", "title": "14-годишно хлапе преживя огромен кошмар на път за вкъщи (СНИМКИ)"}
{"url": "https://www.blitz.bg/obshtestvo/koshmar-na-am-trakiya-pri-km-19-km-sofiya_news628356.html", "text": "Временно движението се осъществява само в изпреварващата лента при км 19 в посока София на АМ \"Тракия\" поради пътнотранспортно произшествие. Това съобщиха от пресцентъра на АПИ.  Шофьорите да се движат с повишено внимание и съобразена скорост.  Все още не е ясно какво точно се е случило и има ли и колко са пострадалите.  ", "date": "2018.09.21", "title": "Кошмар на АМ \"Тракия\" при км 19 към София"}
{"url": "https://www.blitz.bg/obshtestvo/izvnredno-i-prvo-v-blits-ognen-ad-s-avtobus-v-sofiya-snimkivideo_news628405.html", "text": "Автобус се е запалил в столичния квартал \"Младост\". Превозното средство е избухнало в пламъци близо до бл. 56 в първи микрорайон на квартала. Това алармира пред БЛИЦ очевидка на инцидента, която изпрати и видео.  Все още не е ясно как е пламнал рейсът и дали има пострадали.  По думите на читателката ни пожарните екипи са пристигнали много бързо.                    ", "date": "2018.09.21", "title": "Извънредно и първо в БЛИЦ! Огнен ад с автобус в София (СНИМКИ/ВИДЕО)"}
{"url": "https://www.blitz.bg/ikonomika/kevr-obyavi-chaka-li-ni-golyam-udar-po-dzhoba-ot-prvi-oktomvri_news628391.html", "text": "Цената на тока няма да бъде повишавана от 1 октомври въпреки увеличението на природния газ с близо 14 на сто. Това съобщиха от Комисията за енергийно и водно регулиране, цитирани от \" \".  От там посочват, че в резултат на динамиката на цените, съответно на приходите от продажба на квоти емисии, във Фонд “Сигурност на електроенергийната система” е натрупан излишък от средства, от който в началото на 2018 г. са изплатени разходи на обществения доставчик в размер на над 58 млн. лева.  Вече стана ясно, че цената на парното се вдига в редица градове, като в София увеличението ще е с близо 8 на сто, в Пловдив – 9%, а в Плевен – 4,66%. Поскъпване ще има и в Бургас и Варна – съответно с 4,8% и 2,27%. ", "date": "2018.09.21", "title": "КЕВР обяви чака ли ни голям удар по джоба от първи октомври"}
{"url": "https://www.blitz.bg/obshtestvo/situatsiyata-izliza-ot-kontrol-blizo-500-dushi-ot-zavodite-na-minyu-staykov-trgvat-da-blokirat-magistrala-trakiya_news628396.html", "text": "Няколкостотин работници от винзавода в село Церковски, Карнобатско и техните семейства всеки момент ще поемат към АМ „Тракия” и ще я блокират в знак на протест срещу случващото се в селото,  .  Там се намира най-голямото предприятие за преработка на грозде, което дава прехрана на 3 хил.души. Към протестиращите, които са във винзавода, ще се присъединят и такива, които не са на смяна, както и хора, свързани с други фирми от конгломерата на „СИС Индустрийс” ООД.  Шефът на Охранителна полиция към ОД на МВР в Бургас комисар Неделчо Рачев разговаря с протестиращите и опитва да убеди изп.директор Емил Пилев да не стига до ексцесии  „Не можем да понесем унижението от униформените с автомати, които ни заплашиха и ни изхвърлиха навън. Чакаме гроздобера цяла година и ако не се преработи реколтата, ние оставаме без заплати – храним семейства, нямаме избор. Ще блокираме магистралата”, казаха работниците и технолозите.  Тези думи явно вече са достигнали и до ръководството на ОД на МВР в Бургас. На място пристигна подкрепление от униформени полицаи, за да улеснят жандармерията във въвеждането на ред. Там се намира и комисар Неделчо Рачев, началник на Охранителна полиция на ОД на МВР в Бургас. Магистралата се намира на около 5 км северозападно от селото.  „Всеки месец плащаме приблизително 1,5 млн.лева като заплати на работници и служители. Ако към тази сметка прибавим и възнагражденията на служителите на нашите партньорски фирми от региона, числото ще набъбне до 4 млн.лева само за заплати за един месец. Този акт на запечатване на винзавода, ще е фатален за икономиката не само на община, но и на цялата област Бургас. Представят ли си управляващите каква лавина от безработни българи ще получат на прага на зимата, ще издържи ли социалната система, за да поеме издръжката им?!”, попита риторично изп.директор на „СИС Индустрийс” ООД Емил Пилев.  Той подкрепи думите си и със справка за внесените данъци на държавата за последните шест години – общо 366 млн.лева. Данъците, които \"СИС Индустрийс\" ООД плаща, формират сериозен дял от бюджета за социални разходи на държавата. Ако Министерството на финансите се лиши от тези бездна, която няма как да бъде запълнена.   Оказва се още, че стотици от работниците имат кредити към банки - потребителски, ипотечни, лизинги и т.нат. Средната месечна вноска се падала около 300 лева.  От друга страна \"СИС Индустрийс\" ООД и \"ВИН.С.Индустрийс\" ООД имат кредитни експозиции към български банки, които при затваряне на завода, няма как да бъдат обслужвани и това може да разтърси банковата ни система.     ", "date": "2018.09.21", "title": "Ситуацията излиза от контрол! Близо 500 души от заводите на Миню Стайков тръгват да блокират магистрала „Тракия”"}
{"url": "https://www.blitz.bg/ikonomika/fibank-sreshchna-25-detsa-s-natsionalite-po-voleybol_news628368.html", "text": "Да види любимите си спортисти на живо е мечта за всяко дете. 25 малчугани от училището в село Доброславци, имаха страхотния шанс да се срещнат със звездите от националния отбор по волейбол, благодарение на Fibank. От банката раздадоха подаръци на малките фенове, докато течеше тренировката на националите за петъчния мач с Иран.  Децата получиха билети за важната среща с персийците, част от Световното първенство по волейбол. Раници, топки, маркери, тениски и шапки зарадваха малките спортни фенове. Щастливи с новите си придобивки малчуганите седнаха на трибуните на \"Арена Армеец\" и изгледаха тренировъчното занимание на тима на Пламен Константинов.  Най-хубавото за тях обаче дойде, когато стъпиха на игрището с топки и маркери в ръка и се срещнаха с любимците си. Теодор Салпаров, Тодор Скримов и останалите звезди раздадоха автографи, снимаха се с децата и обещаха, че ще дадат всичко от себе си, за да ги зарадват в предстоящите срещи от Световното.  Президентът на Българската спортна федерация за деца, лишени от родителски грижи и секретар на организационния комитет по кампанията \"София - Европейска столица на спорта 2018\" Анатоли Илиев изрази задоволството си от срещата на децата с волейболистите. \"Благодарим на Първа инвестиционна банка, че сбъдна една мечта. Винаги е хубаво, когато зарадваш дете”, заяви той.  „Сътрудничеството ни с ПИБ е много ползотворно и се радвам, че отново имахме възможността заедно да направим нещо добро. Когато организирахме подобни срещи с Христо Стоичков и Димитър Бербатов, после децата говореха само за това в продължение на месеци. Сега също са много развълнувани, а повечето вече искат да стават волейболисти\", каза още Анатоли Илиев.                  ", "date": "2018.09.21", "title": "Fibank срещна 25 деца с националите по волейбол"}
{"url": "https://www.blitz.bg/ikonomika/shchatskite-indeksi-zapisakha-novi-rekordi-vchera-a-petrolt_news628281.html", "text": "Азиатските акции продължиха ръста си днес, след като щатският индекс S&P 500 вчера постави нов рекорд. В същото време доларът поевтинява вследствие на нагласите, че последната размяна на мита между Пекин и Вашингтон може да няма чак толкова голям негативен ефект, колкото се смяташе първоначално.   Азиатско-тихоокеанският индекс на MSCI нарасна с  0.6%. Индексът отчита повишение от 4% от 14-месечното дъно, достигнато на 12 септември, подкрепен отчасти от очакванията, че Китай ще налее повече стимули в икономиката си, за да се справи с последствията от търговската война. Японският Nikkei нарасна с 0.6%, достигайки осеммесечен връх. На Уолстрийт акциите на промишлените компании оглавиха ръста вчера. Индексът Dow Jones се повиши с 0.95%, докато S&P 500 нарасна с 0.78%, като и двата индекса затвориха на рекордни нива. Ръстът идва, след като новите мита, които САЩ и Китай си наложиха взаимно, бяха по-ниски, отколкото се очакваше преди това, което повиши надеждите, че враждебността между двете най-големи икономики може би намалява. Въпреки това, някои анализатори предупреждават, че ръстът при някои активи може да се дължи основно на пренареждането на позициите преди края на тримесечието и да не отразява някаква трайна промяна в инвеститорските нагласи. Китайските акции, които бяха засегнати най-сериозно от търговската война, възстановиха част от позициите си тази седмица. Индексът CSI 300, който падна до двудневно дъно миналата седмица, нарасна с 0.6% днес, записвайки 2.7% ръст за седмицата. Индексът ACWI на MSCI, който покрива 47 световни пазара, нарасна с 0.15% - близо до 5.5-месечното си дъно, достигнато в края на август, след като от началото на седмицата бележи повишение от 1.4%. Ръстът бе оглавен от развитите пазари извън САЩ, които бележат повишение от 2.3% от началото на седмицата. На валутните пазари доларовият индекс, който следи представянето на долара спрямо кошница от шест други основни валути, падна до тримесечно дъно. Еврото за последно се търгуваше на ниво от 1.1781 спрямо долара, точно под 2.5-месечния връх  от 1.1785, докоснат в четвъртък. Слабият долар и скокът в лихвите по щатските държавни облигации породиха опасения, че някои държави може би подменят доларите, с които разполагат във валутните си резерви, с други валути. Саймън Дерик от BNY Mellon в Лондон обаче твърди, че няма убедителни доказателства за такава сериозна промяна във валутните резерви. Британският паунд поскъпна до 1.3295 спрямо долара, което бе най-високото ниво от началото на юли, след силните данни за търговията на дребно във Великобритания. Следената отблизо среща на лидерите на страните от ЕС не даде резултати по отношение на спорния въпрос за търговията и ирландската граница. Лидерите от ЕС предупредиха британския премиер Тереза Мей, че са готови да се справят с излизането на Великобритания от блока без евентуална сделка, ако тя не направи компромиси. У дома бившият британски министър за Брекзит Дейвид Дейвис заяви, че до 40 депутати от управляващата партия ще гласуват срещу плановете на Мей за излизане от ЕС, което означава, че тя може да се сблъска с трудности при прокарването на закона в парламента. Паундът за последно се разменяше срещу 1.3272 долара. Йената поевтиня до двумесечно дъно от 112.585 спрямо долара и за последно се търгуваше на ниво от 112.51. Цените на петрола отстъпиха от достигнатите наскоро върхове, след като президентът на САЩ Доналд Тръмп призова ОПЕК да увеличи производството си. Щатският лек суров петрол поевтинява с 0.1%, до 70.22 долара за барел, докато цената на петрола от сорта брент остава почти без промяна на ниво от 78.72 долара за  барел.", "date": "2018.09.21", "title": "Щатските индекси записаха нови рекорди вчера, а петролът..."}
{"url": "https://www.blitz.bg/politika/ns-reshi-semeyna-pomoshch-vmesto-personalna-pensiya-za-detsa-siratsi_news628283.html", "text": "Персоналните пенсии за деца сираци от 1 януари догодина ще бъдат заменени с месечна помощ, след като  парламентът прие на първо четене промените в Закона за семейните помощи за деца, гласуван от МС на 1 август.   Депутатите демонстрираха пълно единодушие по темата и 95 управляващи и опозиция дадоха зелена светлина на новата помощ за деца, които нямат право на наследствена пенсия. А те нямат право, защото починалите им майки и бащи не са имали достатъчен осигурителен стаж. Вместо от НОИ тези средства ще се поемат от държавния бюджет като социално подпомагане. От поправките могат да се възползват около 5600 деца. Очаква се новата семейна помощ да бъде по-висока като размер от сегашната персонална пенсия за сираци, която е 113 лв., прогнозира Бисер Петков. Сумата обаче не е посочена в законопроекта. На това обърна внимание соцдепутатът Георги Гьоков. Колежката му Надя Клисурска от БСП пък дори изчислила, че отредените за помощта 4 млн., ако се разделят на 5600 деца, ще се получи не повече от 115 лв. на месец. Тя обърна внимание още, че новата семейна помощ за деца се отпуска до 20-годишна възраст на детето, ако то учи, докато в същия закон е фиксирана друга възраст за получаване на наследствена пенсия - 26 г. Социалистите ще предложат промени в тази посока между първо и второ четене, както и отпадане на подоходни критерий. По думите на Гьоков в България има 30 656 деца сираци, загубили единия или и двамата родители. Тези, които не получават нищо заради подоходен критерий, са 5864, което едва ли ще събори бюджета на държавата. ПГ на БСП подкрепя законопроекта, нека да направим взаимни компромиси и да убедим финансовото министерство, че си струва да подкрепим законопроекта, призова Гьоков. ДПС също подкрепи промените, а Хасан Адемов отбеляза, че това са първите стъпки за изваждането на социалното подпомагане от сферата на НОИ и осигуряването, което ще редуцира средствата, които бюджетът додава на осигурителния институт. Парламентът гласува 3 дни срок между второ и трето четене, през които ще има възможност за допълнителни предложения, каквито се готвят да внесат и от БСП, и от ДПС.", "date": "2018.09.21", "title": "НС реши: Семейна помощ вместо персонална пенсия за деца сираци"}
{"url": "https://www.blitz.bg/ikonomika/mika-zaykova-obyasni-zashcho-germantsite-napuskat-blgariya_news628284.html", "text": "Пенсионери от Западна Европа, заселили се у нас, масово започват да напускат страната ни. \"Дойче веле\" разказва историята на немско семейство, което отчита като голяма грешка решението си да се премести в България. Причината е поскъпването на живота и непрестанните набези на крадци в добричкото село Могилище, където са се заселили преди повече от 10 години.  Преди години Ралф Ешки и съпругата му Бернадет напускат Германия и се преселват в България. Купуват си голям имот на изгодна цена и решават да прекарат старините си тук.   \"У нас вече не е най-евтино. На немските пенсионери не са им проблем цените, а сигурността. В България нямаш защита от грабежи. Пенсионерите в развитите икономики предпочитат да отидат на чисти, красиви, спокойни места. Сегашните пенсионери от Европа са идвали в България в миналото, когато положението е било съвсем различно. Чуждестранните пенсионери може да се върнат в страните си, но ние няма къде да ходим. Липсват институции. Това държава ли е?\", отбеляза финансистът Мика Зайкова.   Според журналиста Владислав Прелезов тези, които идват в България, особено от Западна Европа, са тотално излъгани.   \"На много места липсва канализация, инвестиции, инфраструктура, сигурност, електричество. Тези хора са свикнали да живеят по коренно различен начин. Минималната пенсия в Германия стана 450 евро, което е напълно недостатъчно. Разликата между Източна и Западна Германия е все още очевидна\", посочи той в \"България сутрин\".   По негови думи, ако се настанят няколко европейски семейства в някое село, пейзажът ще се промени. \"Ще са усмихнати, ще се опитат нещо да подобрят. У нас да кажеш на някого добро утро, без да те познава, е проблем\", обобщи той пред Bulgaria ON AIR.    ", "date": "2018.09.21", "title": "Мика Зайкова обясни защо германците напускат България!"}
{"url": "https://www.blitz.bg/ikonomika/neobichayna-oferta-stroitelna-firma-razdava-novi-bmv-ta-kato-podark-pri-pokupka-na-apartament_news628225.html", "text": "В специалната оферта се казва, че при закупуването на апартамент или къща купувачът получава и BMW X1 или 3 Серия като подарък.    ", "date": "2018.09.21", "title": "Необичайна оферта! Строителна фирма раздава нови БМВ-та като подарък при покупка на апартамент"}
{"url": "https://www.blitz.bg/ikonomika/edriyat-biznes-studentite-da-vrshchat-pari-za-obuchenieto-si-ako-ne-rabotyat-v-blgariya_news628332.html", "text": "Българските студенти, приети държавна поръчка, е редно да имат ангажимент да работят след завършването си определено време в родината си, а ако не желаят - да връщат сумата, инвестирана в обучението им или поне част от нея, каза днес във Варна Добрин Иванов, изпълнителен директор на Асоциацията на индустриалния капитал в България /АИКБ/.   Той уточни, че в организацията са изчислили колко е загубила страната ни през последните близо 30 години от това, че обучени младежи - завършили университет или средно специално училище, са я напуснали веднага след дипломирането си. Според Иванов сумата възлиза на близо 25 милиарда лева и тези средства са абсолютно невъзвращаеми. По думите му тези хора на практика са допринесли за развитието на икономиката и повишаване на брутния вътрешен продукт на други държави, макар че са получили образованието си безплатно у нас. АИКБ предлага реформа в начина на финансиране на университетите, допълни Иванов. По думите му е добре държавата да плаща само за обучение в специалности, за които има реално търсене на пазара на труда. Иванов допълни, че предложението младежите да работят поне известен период в родината си, не означава да се ограничава свободата им или правото им на придвижване и работа. Всеки има право да имигрира, но и държавата има право да си търси направените инвестиции за образование, обясни Иванов. Във Варна днес изпълнителният директор на АИКБ участва в дискусионен форум, посветен на съвременните бизнес модели и форми на труд в условията на дигитализация и глобализация. Домакин и организатор на срещата бе Икономическият университет в крайморския град. В дискусиите се включиха и представители на Европейския икономически и социален комитет.", "date": "2018.09.21", "title": "Едрият бизнес: Студентите да връщат пари за обучението си, ако не работят в България"}
{"url": "https://www.blitz.bg/ikonomika/inerkom-prati-sobshchenie-do-kzk-s-vazhna-novina_news628349.html", "text": "Фирмата на Гинка Върбакова \"Инерком България\" уведоми КЗК, че в Ето какво съобщават от фирмата:  Днес, 21 септември 2018 г., „Инерком България“ ЕАД, след значителна промяна в обстоятелствата и отстраняването на всички предпоставки и изразени опасения от Комисията за защита на конкуренцията по предстоящата концентрация, подаде в Комисията ново уведомление по реда на чл. 79, ал. 1 от ЗЗК.  В групата на Инерком беше извършено преструктуриране, в резултат на което дружествата-производители на електрическа енергия от фотоволтаични централи, не са част от портфолиото й.  Планираната концентрация ще бъде осъществена въз основа на договора за покупка на акции, сключен на 23 февруари 2018 г. между „ЧЕЗ“ а.с. и „ЧЕЗ Бългериън Инвестмънтс“ БиВи от една страна, като Продавачи, и „Инерком България“ ЕАД като Купувач.  Надяваме се на бързо решение от страна на КЗК след отстраняването на установените от Комисията предпоставки за създаване на концентрация.  ", "date": "2018.09.21", "title": "\"Инерком\" прати съобщение до КЗК с важна новина"}
{"url": "https://www.blitz.bg/ikonomika/domatite-v-kyustendilsko-skochikha-do-neuznavaemost_news628319.html", "text": "Невиждана цена от 5 лв. за кг. удариха доматите в Кюстендилско. Масово розовите сортове се предлагат на цени между 4.50 – 5 лв., което на практика прави зеленчука непосилен за голяма част от семействата, пише  .  „Такава цена на доматите и през зимата не сме виждали. Страшно скъпо е. Аз си взех една домата за салата, ми тя ми излезе 1.80 лв. По-добре да си бях купил някакъв колбас. Сега доматите са почти на цената на месото“, твърди 42-годишният кюстендилец Йордан.  Малцина през тази година успяха да сложат и така любимата през зимните месеци лютеница. Цената на доматите не е падала под 1.50 лв. за кг. и то за ниско качествените. „Тази зима ще караме без зимнина. Аз по-добре да си я купя готова. Иначе лютеницата ще ми излезе златна“, коментира домакиня от областния град.  „Няма как цената да е друга в края на сезона. Отделно от това през тази година малко хора могат да се похвалят с добра реколта. То не бяха градушки, студове и дъждове. Да не забравяме и средствата, които вкарваме в пръскания и ежедневните грижи. Всичко това няма как да не се отрази на цената“, обяснява и земеделски производител от района на село Жабокрът. ", "date": "2018.09.21", "title": "Доматите в Кюстендилско скочиха до неузнаваемост"}
{"url": "https://www.blitz.bg/obshtestvo/sinoptichni-modeli-razkrivat-shche-se-radvame-li-na-slntse-prez-uikenda-i-kakvo-ni-chaka-v-nachaloto-na-esenta-tablitsavideo_news628344.html", "text": "Очакват ни почивни дни с приятно лятно време и захлаждане около 25 септември, което ще се усети най-вече в Дунавската равнина и по високите полета на Западна България, сочи средносрочната прогноза за времето, базирана на компютърни модели, съобщава Дарик.  В събота, неделя и понеделник ни очаква хубаво време - ще е предимно слънчево, в неделя със слабо понижение на температурите, но в понеделник ще видим термометрите да показват в южните райони и до 30-31 градуса.  През нощта в понеделник срещу вторник, във вторник и сряда ще усетим първия полъх на есента. С усилване на вятъра от север-северозапад ще нахлува студен въздух и температурите ще се понижат.  Във вторник на места ще има и превалявания. Най-сериозно захлаждането  ще се усети в Дунавската равнина, в северозападните райони и по високите полета на Западна България. В тези райони дневните температури ще достигат до 14-15 градуса и ще бъдат с пет-шест градуса по-ниски в сравнение с останалата част от страната. Очаква се в района на София във вторник следобед например температурите да достигат около 15 градуса.  След това времето ще бъде с разкъсана облачност, без съществени валежи, а през втората половина от следващата седмица температурите ще започнат да се повишават.   ", "date": "2018.09.21", "title": "Синоптични модели разкриват ще се радваме ли на слънце през уикенда и какво ни чака в началото на есента (ТАБЛИЦА/ВИДЕО)"}
{"url": "https://www.blitz.bg/layfstayl/za-damite/sled-kato-razberete-kolko-polezni-sa-dinenite-semki-shche-szhalite-zhestoko-che-dosega-ste-gi-izkhvrlyali-v-bokluka_news628072.html", "text": "Едва ли има човек, който да не обича диня! Всички похапваме с удоволствие този сочен плод и тайничко си мечтаем да създадат сорт, който няма семки, защото отстраняването им е много досадно.Чоплим ги с вилицата или ножа, след това ги гоним из чинията, за да можем да ги съберем добре и да не задръстим мивката, и накрая ги изхвърляме в боклука. И допускаме огромна грешка!   Оказва се, че динените семки не просто са годни за консумация, но и са много полезни. Неслучайно експертите по хранене са ги признали за един от хитовете на 2018-а!  ", "date": "2018.09.21", "title": "След като разберете колко полезни са динените семки, ще съжалите жестоко, че досега сте ги изхвърляли в боклука"}
{"url": "https://www.blitz.bg/layfstayl/skandalno-izvesten-ruski-aktor-si-pusna-nova-gola-snimka-18-v-neta_news628353.html", "text": "Скандално известният руски актьор Алексей Панин публикува в Инстаграм поредна провокативна снимка.   Той допълва, че не вижда във фотографията нещо притеснително.   По думите на 40-годишния артист \"той се радва на живота, снима се в киното, играе в театри и живее на пълни обороти.\"  \"Ако на някой не му харесват снимките ми - това си е негова работа\", пише още той на профила си в Инстаграм. Превод БЛИЦ  ", "date": "2018.09.21", "title": "Скандално известен руски актьор си пусна нова гола СНИМКА 18+ в нета"}
{"url": "https://www.blitz.bg/layfstayl/goreshcha-afera-krasivata-neda-spasova-vrti-lyubov-s-vlado-karamazov_news628312.html", "text": "Неда Спасова ще завърти любов с Владо Карамазов в „Откраднат живот“. Техните герои влязоха със силен старт още в първите епизоди от шестия сезон „Анатомия на гнева“, но нищо, свързано с тях, не е това, което изглежда. Тя е операционната сестра Кая с мистериозно минало, която се подготвя да бъде лекар, а той е санитар, изгубил лекарските си права след трагедия с малък пациент. Химията между младата актриса от театър „София“ и секссимвола на Народния, който перчи мускули с нови татуировки, е очевидна, пише „Галерия“.За радост на зрителите те със сигурност ще се впуснат в позволената от сериала еротика.  Спасова има гадже, което не е от гилдията, но не се притеснявала от сцени на ревност. Звездата на красавицата изгря най-напред във филма „Дамасцена“, в който изигра ролята на Царицата на розите. В НАТФИЗ влиза с монолог на една от любимите си Чехови жени и „Моята молитва“ на Ботев. Завършва класа на Маргарита Младенова и Иван Добчев през 2014-а, като влиза в почти всичките им спектакли. Освен че се снима в „Откраднат живот“ Неда преподава актьорско майсторство на деца и се включва в уърк шоп за въртене на огньове.", "date": "2018.09.21", "title": "Гореща афера: Красивата Неда Спасова върти любов с Владо Карамазов!"}
{"url": "https://www.blitz.bg/layfstayl/natpkan-s-umni-tekhnologii-ford-ofitsialno-predstavi-noviya-si-transit-snimki_news628221.html", "text": "На международното автомобилно изложение в Хановер, \"Форд\" представи новото поколение на камиона Transit. Новата машина предлага по-добра товароподемност в класа си и максимум интелигентни технологии.   ", "date": "2018.09.21", "title": "Натъпкан с умни технологии: Ford официално представи новия си Transit (СНИМКИ)"}
{"url": "https://www.blitz.bg/layfstayl/za-damite/trpkata-veche-ya-nyama-i-si-otegchena-ot-vrzkata-si-eto-kakvo-shche-te-nakara-otnovo-da-usetish-peperudi-v-stomakha-si_news628075.html", "text": "Дългите отношения са своеобразен тест за издържливостта и креативността на всеки един от партньорите. Опитваш се да угодиш на половинката си, правиш всичко като майка, създаваш идеалния уют в дома си...Усилията, които полагаш, са неимоверни! А какво прави той? От негова страна усещаш някакво безразличие.   Да спасиш връзката си или да се втурнеш с главата напред към нещо ново, ярко и интересно, разбира се, е само твой избор. Но по-скоро си заслужава да насочиш усилията си и да дадеш втори шанс на отношенията ви.  ", "date": "2018.09.21", "title": "Тръпката вече я няма и си отегчена от връзката си? Ето какво ще те накара отново да усетиш пеперуди в стомаха си"}
{"url": "https://www.blitz.bg/layfstayl/shoubiznes/skvartirantite-nanesokha-tezhk-udar-na-kulagin_news628336.html", "text": "По време на последните номинации \"Очи в Очи\", съквартирантите бяха до болка откровени един с други. След номинациите, отношението на всички към Валентин Кулагин се промени коренно и в днешния епизод на VIP Brother ще станем свидетели на новото им настроение спрямо него - той вече е persona non grata.   Това обаче, съвсем не значи, че Валентин ще спре с интригите, скандалите и напрежението, които го следват навсякъде Къщата.  След отказа му да се включи в мисията \"Праолимпийски игри\", Ванко 1 бе наказан от Биг Брадър със статуса \"Никой\".  Това определено не се хареса на рапъра и още днес зрителите ще усетят неговото недоволство към новия му имидж. Ще станем свидетели и на мисията \"Пра хора\", по време на която Веселин ще изпусне нервите си, а Кулагин отново ще покаже характер.    ", "date": "2018.09.21", "title": "Съквартирантите нанесоха тежък удар на Кулагин"}
{"url": "https://www.blitz.bg/layfstayl/3-zodii-koito-vinagi-nikoga-ne-se-predavat-i-presledvat-tselite-si-do-kray_news628347.html", "text": "Има няколко зодиакални знака, които преследват докрай целите си и изпълняват плановете си стриктно. Ето ги:Козирог  Козирозите са много работливи и непрекъснато действат по целите си. Искат да постигнат успех на всяка цена. Дори понякога се претоварват и близките им се тревожат за тях. Тези знаци трябва да осъзнаят, че може да са сериозни, отговорни и да постигат амбициите си, но това задължително включва и време за почивка. Фокусират се върху резултатите, а не толкова върху процеса. Водолей  Водолеите са тактици. Много добре знаят кои предложения да приемат и кои да откажат. Знаят и перфектно кои трябва да са задълженията им. Няма да се съгласят да направят нещо, ако знаят, че не могат да дадат всичко от себе си за изпълнението му. Те не целят да направят другите щастливи, фокусират се над това, което ще донесе предимства на тях самите и го постигат. Дева  Те не могат да жонглират със задължения. Фокусират се над едно нещо и правят нещата последователно. Защото знаят, че всяка работа изисква пълното им внимание, за да бъде добре изпълнена и всичко да е коректно и вярно. Ако работят по няколко неща едновремено, се разсейват и правят грешки. Точно защото знаят как да разпределят задълженията и времето си, винаги постигат успех.    ", "date": "2018.09.21", "title": "3 зодии, които винаги никога не се предават и преследват целите си до край"}
{"url": "https://www.blitz.bg/stsena/kim-kardashiyan-razbuni-dukhovete-v-mrezhata-s-kadbr-ot-minaliya-vek_news628351.html", "text": "Светската лъвица звезда Ким Кардашиян разбуни духовете в социалната мрежа с мила снимка от детството. На фотоса младата американка позира в елегантен тъмен костюм и обувки на висок ток.Въпреки че е малка, Ким се е погрижила и за грима си и си е сложила тъмно червило.  Гледайки снимката, смело можем да заявим, че любовта на звездата към стилните дрехи и хубавия грим е още от ученическите й години. А в текста към снимката тя признава, че това е било любимото й червило.  Под стария фотос моментално заваляха куп коментари. Последователите й отбелязват, че изглежда много по-възрастна от годините си и трудно може да се каже, че е в седми клас. Единственият по-детски атрибут на снимката била розовата раничка на земята.  „Аз не съм изглеждала така в 7 клас!”, „Майка ми, ако се бях направила така. Кой се облича и гримира така в 7 клас?”, „Още от малка се обличаш скандално”, възмущават се фенките й.     В началото на лятото дивата публикува още една снимка от детските си години, за да поздрави последователите си по повод Деня на бащата. На фотоса виждаме малката Ким и татко й, който почина през 2003 година.  Този кадър бе посрещнат доста по-радушно.       ", "date": "2018.09.21", "title": "Ким Кардашиян разбуни духовете в мрежата с КАДЪР от миналия век"}
{"url": "https://www.blitz.bg/layfstayl/za-damite/tri-fundamentalni-greshki-koito-chesto-dopuskame-pri-oformyaneto-na-interiora_news628078.html", "text": "При оформянето на външния вид на едно помещение си има множество тънкости. Три от тях са изключително важни.Обзавеждайки една стая, винаги трябва да следим в нея да има хармония, баланс и контраст.   ", "date": "2018.09.21", "title": "Три фундаментални грешки, които често допускаме при оформянето на интериора"}
{"url": "https://www.blitz.bg/layfstayl/ptuvane/170-000-dushi-styagat-kufarite-za-denya-na-nezavisimostta_news628360.html", "text": "Около 170 хил. души ще се възползват от възможността да пътуват през трите почивни дни. Това съобщи пред \" \" Константин Занков от Института за анализи и прогнози в туризма.  35 хиляди от тях ще изкарат празниците в съседните балкански държави - Гърция, Турция, Македония, Румъния и Сърбия. „За пътуванията си в чужбина нашенци ще похарчат по около 450 лв. на човек. Това включва всички начини на придвижване - с автобус, със собствен транспорт и със самолет. Хората, които ще останат в родината, пък ще дадат по около 220-230 лв. на човек за трите почивни дни в някои от курортите ни“, пресметна експертът.  По думите му основно извън страната пътуванията ще бъдат в Гърция и Турция, следвани от Македония, Сърбия и Румъния. Според него южната и югоизточната ни съседка остават най-атрактивни, като причината е последната възможност за българите за почивка, макар и кратка, на добра цена на морския бряг. „Стотици автобуси тръгнаха за Гърция и Турция“, уточни Занков.  Байко Байков, председател на УС на Асоциацията на българските туроператори и туристически агенции (АБТТА), също смята, че българите тръгнали по празниците за чужбина, ще предпочетат съседните страни.  „35% от пътуванията за почивните дни по Деня на независимостта се падат на съседните Гърция и Турция и след тях на по-малък интерес се радват други държави“, каза Джамал Лютви от една от туристическите агенции. Той потвърди, че българите се стремят да използват първите дни на циганското лято и за това избират да пътуват най-вече в тези балкански страни.  От друга туристическа фирма обясниха, че някои нашенци слеят трите почивни дни с още отпуска и ще направят 7-дневни самолетни турове до Италия и Португалия. Мария Бъчварова, служителка в агенцията уточни, че на Апенините те предпочитат да почиват в Сицилия и Кампания, а в Португалия изборът им пада основно на столицата Лисабон, Коимбра и Порто.  Ирина Найденова от друга агенция, обясни, че хората, за които неработни са само трите почивни дни са избрали кратки турове със самолет до някоя от европейските столици и остров Малта например, а у нас - в спа центровете или на българското море.  „Българите, искащи да съчетаят тези почивни дни с късната си лятна ваканция пътуват на 7-дневни почивки до курорти в Египет, Италия, Испания“, добави тя. ", "date": "2018.09.21", "title": "170 000 души стягат куфарите за Деня на независимостта"}
{"url": "https://www.blitz.bg/svyat/sobstvenikt-na-telenor-i-nova-televiziya-ci-kypi-unikalna-ofic-cgpada-snimka_news628330.html", "text": "Чeшĸият инвecтициoнeн фoнд РРF Rеаl Еѕtаtе, ocнoвaнa oт Πeтp Keлнep, e близo дo пpидoбивaнeтo нa Сrуѕtаl Тоwеr - пъpвaтa pyмънcĸa oфиc cгpaдa c плoщaдĸa зa xeлиĸoптep, пишe мecтнoтo издaниe Вuѕіnеѕѕ Rеvіеw, цитиpaйĸи cвoи изтoчници.   Cтoйнocттa нa cдeлĸaтa нaд €40 милиoнa. Πpeди двeтe гoдини РРF Rеаl Еѕtаtе зaĸyпи Меtrороlіѕ Сеntеr - cгpaдa в Бyĸypeщ c плoщ oт 19 xил. ĸв. м. зa oĸoлo €50 милиoнa, ĸaтo тoвa cтaнa пъpвaтa ѝ инвecтиция в ceвepнaтa ни cъceдĸa.  Сrуѕtаl Тоwеr e oфиc cгpaдa ĸлac A c 15 eтaжa, виcoчинa oт 72 м. и плoщ oт 24 728 ĸв. м. Tя e и пъpвaтa cгpaдa в Бyĸypeщ в плoщaдĸa зa ĸaцaнe нa xeлиĸoптep.  B мoмeнтa в нeя ce нaмиpa цeнтpaлнaтa нa xoлaндcĸaтa бaнĸoвa гpyпa ІNG. Πocтpoeнa e пpeз 2011 г. Tpaнcaĸциятa нaй-вepoятнo щe бъдe пpиĸлючeнa дo ĸpaя нa гoдинaтa.", "date": "2018.09.21", "title": "Собственикът на \"Теленор\" и \"Нова телевизия\" cи ĸyпи уникална oфиc cгpaдa (СНИМКА)"}
{"url": "https://www.blitz.bg/razvlechenie/ketsove-za-530-dolara-izglezhdat-kato-obuvki-ot-kofata-za-bokluk_news628333.html", "text": "Кецове на Golden Goose бяха заклеймени от потребителите на социалните медии, които смятат, че обувките са откровена \"подигравка с бедността\", съобщава Independent.   Спортните обувки, от които един чифт се продава за 530 долара, разбуниха духовете в Twitter поради състарения си дизайн и скот лентата, залепена над пръстите. Golden Goose е италианска дизайнерска марка за обувки, която придобива известност от 2000 г. насам със своите продукти с винтидж вид. Кецовете са част от колекцията й есен-зима 2018, представена през януари тази година.    \"Има хора по света, които носят пластмасови торбички като обувки, защото не могат да си позволят нищо друго, а тези неща се продават за 500 долара\", пише в един от коментарите в социалните медии, който е харесан повече от 47 000 пъти. Това не е първият път, в който Golden Goose продава кецове с подобна лента. Марката пусна почти идентичен чифт обувки през 2016 г.  По това време те се продаваха за 585 долара. Тенденцията са се носят дрехи и обувки, които изглеждат износени и дори са скъсани на места, породи доста спорове през последните години. Фенове на тази тенденция са Джиджи Хадид и Парис Джаксън.   ", "date": "2018.09.21", "title": "Кецове за 530 долара изглеждат като обувки от кофата за боклук"}
{"url": "https://www.blitz.bg/obshtestvo/shche-se-shashnete-eto-kakvo-pravyat-i-na-kakvo-uchat-v-detskite-gradini-v-germaniya-snimki_news628246.html", "text": "  Часът е 11:30. След малко ще сервират обяда. Четиригодишната Яна води едногодишния Йонас до тоалетните помещения. Помага му да си измие ръцете. Тя се гордее, че е полезна, той е щастлив, че вече всичко може сам. Йонас е обул пантофите си грешно - лявото пантофче на дясното краче. Но това няма значение. Важното е, че го е направил сам. \"Една от основните ни задачи е да подпомагаме децата в развитието им като личности. А самостоятелността играе голяма роля. При нас по-големите деца помагат на по-малките - отиват с тях да си измият ръцете, помагат им в игрите и така и най-малките бързо искат да се научат сами да правят всичко, искат да са като големите\", обяснява Марион Енекинг, директорка на държавна детска градина в Бон. \"За да научим децата на самостоятелност, всеки ден им възлагаме някакви задачи. Едни слагат масата - с приборите, чиниите и всичко, други после разтребват. Така бързо се учат да се справят сами\", добавя Енекинг. В тази градина децата започват да се хранят сами малко след като навършат една годинка. А от двегодишни вече използват и нож за хранене. \"Понякога пада храна на пода, но това няма значение. Важното е, че успяват да се хранят сами. А това, че цапат не само лигавника, но и дрехите си, не прави впечатление на никого - всичко се пере. Важно е децата да се учат на самостоятелност - така трупат самочувствие. Тук никой не обръща внимание на изцапаните дрехи\", разказва директорката. Никой не обръща внимание и на лошото време. \"За нас няма лошо време. Има само лоши дрехи. Дори и да вали дъжд или сняг, ние всеки ден излизаме с децата навън\", обяснява Марион Енекинг. Ако навън е мокро, децата обуват гумени ботуши и гащеризони, с които на воля могат да скачат в локвите и да играят в калта. \"Ако внимава да не се изцапа, детето не може да се наслади на играта с пясъка, с клоните, с камъните, с калта\", казва директорката на градината. \"Телевизия в градината? При нас това е недопустимо\" А има ли в германските детски градини телевизори? \"Наскоро научих, че в детските градини в някои страни децата гледат телевизия. Много се изненадах. Тук това е недопустимо. В никакъв случай не бихме оставили децата да гледат телевизия в градината. Първо, според нас, а и според много педиатри и психолози, децата под 3-годишна възраст изобщо не бива да гледат телевизия. Тригодишните могат да гледат до 10 минути на ден. А от 4 нагоре - по 20 минути. В тази ранна възраст телевизорът пречи на концентрацията и възпира фантазията, а освен това изморява децата. Ние предпочитаме да им четем книжки или да им пускаме да слушат дискове с приказки\", обяснява педагожката. Марион Енекинг разказва, че нейната градина се различава от детските градини в други държави и по отношение на учебно-възпитателните занимания. В някои страни например децата изучават стихотворения наизуст, които после на тържество декламират пред голяма публика. \"При нас също си устройваме малки представления или други подобни занимания. Но никой не е принуден да участва, ако не иска. Децата, които искат и могат да запомнят по-дълъг текст, го правят с удоволствие. Но по-срамежливите не се осмеляват и в това няма нищо лошо. Освен това при нас публиката е малка - организираме такива представления най-вече само за пред самите деца. Примерно по-големите изнасят постановка пред по-малките деца. Не каним родители, баби, чичовци, лели. И във всички тези занимания участват само децата, които желаят\", обяснява Енекинг и добавя: \"Ние много уважаваме личните желания на децата. Това е залегнало и в Конвенцията на ООН за правата на детето. В крайна сметка и най-малките имат желания, имат лично мнение. Затова за нас е много важно децата да могат да изразяват с думи или жестове това, което искат\", казва още Марион Енекинг. Означава ли това, че възпитателите позволят всичко на децата? \"Не, разбира се. Когато желанието им е против нашите правила, няма как да бъде изпълнено. Но ние обясняваме подробно на децата каква е причината и в повечето случаи те проявяват разбиране. Няма как например през зимата да пуснем детето да ходи босо, защото може да настине. Но пък ако едно дете не иска памперсът му да бъде сменян от дадена възпитателка, тогава се съобразяваме. Това е все пак една много интимна сфера\", казва директорката. \"Децата копират нашето поведение\" А трябва ли възпитателят да е строг? \"Ние живеем в демократична страна и за нас е много важно децата от малки да могат да изразяват желания, но и да ги аргументират. Независимо за какво става дума. Те трябва да се осмеляват да аргументират пред възпитателите. Това им помага и по-нататък в живота. Не използваме думата строгост, а последователност. А когато правилата се нарушават, говорим за последици, не за наказания. Ако например едно дете удари друго, първо се съобразяваме с възрастта и се опитваме да разрешим конфликта със спокойни думи - за да могат децата да осъзнаят какво са направили. Сядаме и говорим. Тук последствия няма. Но ако това се случва многократно и детето така и не проявява разбиране, тогава има последици. Например: за известно време не позволяваме на детето да играе играта, по време на която е наранило другото дете\", казва Енекинг. \"Ние, възпитателите, сме образец за подражание. Децата копират нашето поведение. Затова се опитваме да се държим така, както искаме да се държат и децата. Говорим един с друг открито и с уважение, като с равни. И не гледаме децата отвисоко\", обяснява Марион Енекинг и допълва: \"Децата са деца и понякога интерпретират дадена ситуация по различен начин. Но каквото и да са направили, никой няма право да им вика и крещи, защото това е форма на насилие. Подобно поведение може да уплаши детето. А децата в никакъв случай не бива да се страхуват от нас. Затова е важно конфликтите да се решават спокойно. Така децата осъзнават адекватно цялата ситуация, а и приемат много по-добре последиците\", казва Марион Енекинг, директорка на държавна детска градина в Бон.", "date": "2018.09.21", "title": "Ще се шашнете! Ето какво правят и на какво учат в детските градини в Германия (СНИМКИ)"}
{"url": "https://www.blitz.bg/layfstayl/za-damite/vsichki-v-sofiya-se-pitat-koy-e-tozi-perfekten-mzh_news628345.html", "text": "Снимка на мъж, на когото всички жени се възхитиха, обиколи социалните мрежи. Кадърът е заснет в София и всички се питат - кой е той?На пръв поглед снимката не е нищо особено - мъж мие прозорци. Но повечето от жените коментират, че подобно явление е нещо наистина рядко.    ", "date": "2018.09.21", "title": "Всички в София се питат - кой е този перфектен мъж?"}
{"url": "https://www.blitz.bg/kriminalni/psikhichno-bolen-ubi-po-brutalen-nachin-kuche-v-blagoevgrad_news628325.html", "text": "Психично болен мъж уби по жесток начин куче в Благоевград. Сигнал за убийството на четириногото е подаден от жители на улица „Трети март” в областния център, съобщава \"Дарик\".  Те звъннали на телефон 112 към 15.30 часа в четвъртък. Съобщено е, че минути по-рано нестабилен психически мъж е убил кучето, след като го ритал зверски, а накрая започнал да скача върху него.  Веднага на място са пристигнали полицаи, които са установили самоличността на извършителя.  Уведомена за случая е и Районна прокуратура-Благоевград. Образувано е досъдебно производство за проява на жестокост и причиняване на смърт на гръбначно животно. ", "date": "2018.09.21", "title": "Психично болен уби по брутален начин куче в Благоевград"}
{"url": "https://www.blitz.bg/lyubopitno/khitler-i-lenin-vodyat-epichna-bitka-v-peru_news628338.html", "text": "Епична битка за поста кмет водят Ленин и Хитлер. Това се случва в Перу, в населеното място Юнгар. Сред кандидатите за поста са мъже с имена Хитлер Алба Санчес и Ленин Владимир Родригес Валверде, пишат местните медии.     Санчес, който е кандидат на партията „Ние, Перу“, смята, че Валверде е използван от политическите му противници, за му измъкнат победата. По думите на Санчес, той е „добър Хитлер“.     Хитлер вече е заемал поста кмет на Юнгар в периода 2011-2014 като през цялото време си е имал проблеми с нестандартното си име. Санчес предполага, че баща му го е нарекъл така без изобщо да си дава сметка, че това ще му тежи в политическата кариера. Политикът обмислял да си смени името, но не го направил от уважение към родителите си.     Имало предложения кандидатурата на Хитлер да бъде свалена от избирателната комисия, но тя не открила никаква нарушение, заради което да го направи.    Превод и редакция: БЛИЦ   ", "date": "2018.09.21", "title": "Хитлер и Ленин водят епична битка… в Перу"}
{"url": "https://www.blitz.bg/obshtestvo/nyama-kray-baba-dade-na-politsay-13-bona_news628293.html", "text": "Значителна парична сума лева хвърлила през терасата си 84-годишна жена от Пловдив, въведена в заблуда по познатия сценарий за подпомагане на полицейска акция. Сигналът за случилото се в понеделник сутрин е подаден едва вчера във Второ РУ.   Пред служителите потърпевшата разказала, че на стационарния й телефон позвънил мъж и се представил за инспектор от полицията. Той обяснил, че се провежда акция за залавяне на телефонни измамници и поискал от жената да съдейства, предоставяйки наличните си пари.  В изпълнение на инструкциите му пенсионерката подготвила пакет с 13000 лева и го пуснала през терасата на апартамента си. По случая е образувано досъдебно производство по чл. 209 от НК. ", "date": "2018.09.21", "title": "Няма край: Баба даде на „полицай“ 13 бона"}
{"url": "https://www.blitz.bg/layfstayl/skorost/unikalno-vizhte-v-kakvo-prevrnakha-dva-razbiti-superavtomobila-bmw-m1-snimkivideo_news628217.html", "text": "От 1978 г. до 1981 г. BMW произвежда автомобил, който и до сега си остава единственият истински суперавтомобил на баварската марка. Само 453 бройки са пуснати от тази страхотна машина, така че тези, които са оцелели до днешния ден, са истинско съкровище.Не е добре да бъде изхвърляна такава машина, дори и да е счупена.    ", "date": "2018.09.21", "title": "Уникално! Вижте в какво превърнаха два разбити суперавтомобила BMW M1 (СНИМКИ/ВИДЕО)"}
{"url": "https://www.blitz.bg/lyubopitno/evrika/aparatt-mro-na-nasa-zasne-neshcho-unikalno-na-mars-snimki_news628305.html", "text": "Макар и да е една от най-подробно изучаваните чужди планети, Марс все още има много неизвестни. Апаратът MRO на НАСА например засне интересни релефни форми, които учените кръстиха \"паяци\".  Образуванията се характеризират с \"множество канали, които се срещат на едно място и наподобяват дългите крака на паяка\", пиша НАСА в сайта си. Те се намират най-често около южния полюс на Марс и се появяват сезонно, пише vesti.bg   Учените смятат, че те се пораждат от ерозивни процеси на замръзнал въглероден диоксид. \"Паяците\" са открити в над 20 региона, благодарение на около 10 000 доброволци, които са преглеждали снимките на MRO в търсене на различни релефни характеристики.  Проучванията показват, че \"паяците\", които си имат и научното име araneiform, се образуват, когато ледът започне да се топи отдолу нагоре заради по-топлата повърхност на Марс. Това води до натрупване на освободения въглероден диоксид, който постепенно си проправя път между по-слабите места в леда. Процесът извлича и прах от повърхността, което помага за допълнителното акцентиране на каналите на кадрите.   Новите наблюдения са потвърдили, че \"паяци\" могат да се формират и на други места на Марс, главно заради ерозивни процеси. Дали точно това е причината, учените тепърва ще трябва да потвърждават. ", "date": "2018.09.21", "title": "Апаратът MRO на NASA засне нещо уникално на Марс (СНИМКИ)"}
{"url": "https://www.blitz.bg/kriminalni/nakazanie/britanetst-iznasilil-6-godishno-momichentse-napadna-novinarski-ekip-v-sda-snimki_news628341.html", "text": "Британският педофил Колин Такър нападна екип на новинарски сайт на влизане в съдебната зала днес. Нервният му изблик не доведе до сериозен инцидент, тъй като бе спрян от съдебната охрана.    Състав на Софийския градски съд не уважи искането на адвоката на Такър за условно предсрочно освобождаване на оставащите му четири години, шест месеца и девет дни наказание затвор и британецът, блудствал с 6-годишно дете, остава в затвора, предаде \"Булфото\". Колин Такър е осъден през 2011 година от Великотърновския окръжен съд за изнасилване и блудство на шестгодишно момиченце в село Ново градище, община Стражица.", "date": "2018.09.21", "title": "Британецът, изнасилил 6-годишно момиченце, нападна новинарски екип в съда (СНИМКИ)"}
{"url": "https://www.blitz.bg/kriminalni/prestplenie/dokarakha-mladezha-strelyal-po-politsaya-georgi-okovan-v-sda-khristo-s-shokirashcha-versiya-za-ekshna-snimki_news628370.html", "text": "21-годишният Христо Бръзицов, който преди дни простреля в лицето полицай от столичното 3-то РУП, ще бъде настанен за изследване в държавната психиатрична болница в Ловеч. Това реши състав на Софийския градски съд.   Младежът е обвинен в опит за убийство на полицая Георги Йовчев. Той бе настанен с наранявания по лицето в „Пирогов“, пише \" \".  Снимка: Булфото  Христо Бръзицов страда от изключително тежка форма на параноидна шизофрения, обясниха трима експерти, които са прегледали и изготвили експертиза. Той отключва заболяването преди две години след интернет връзка с по-малко момиче. По онова време той е на 19 г., а тя на 17. Момчето отключило заболяването и смятало, че го мислят за педофил. Направил е два тежки опита за самоубийство. Първия път се ръгал с нож, който майка му Живка изтръгнала от ръцете му. Втори път опитал да сложи край на живота си като скочил от високо, но майка му отново го спасила навреме. Решение на върховен съд в Страсбург, където живее семейството, е постановил принудително и продължително лечение. Снимка: Булфото  Христо два пъти влизал в психиатрия, но не достатъчно дълго. Заради това майка му решила да се върне с него в България и да го лекува. Самата тя е подала сигнал в 3-то РУП още на 1 август, а няколко дни по-късно е образувана и прокурорска преписка, в която се казва, че той трябва незабавно да бъде настанен за принудително лечение. Изпълнението на мярката обаче се забавило и така на 18 септември полицията влиза в дома на семейството в столичния кв. „Илинден“.  „Аз го направих, за да защитя майка ми и мен. Видях полицай на вратата и без да искам натиснах спусъка. Не искам да ходя в психиатрия“, заяви категорично Бръзицов. Според СГС няма нужда той да бъде настанен за изследване, а за лечение. Въпреки това обаче първо ще бъде изследван в Ловеч, за да бъде освидетелстван ище бъде лекуван адекватно. Младият мъж бе доведен в залата с белезници на ръцете, пранги на краката и със засилена съдебна охрана. Решението на съда не е окончателно и може да бъде обжалвано.  След края на заседанието майката Живка Бръзицова обясни, че два месеца се е срещала с кварталните полицаи от 3-то РУП. Тя подчерта, че целта на посещението на униформените в дома им на 18 септември била синът й да бъде настанен принудително в психиатрия.  „Категорично не е стрелял срещу полицаи. Стреля по мен“, каза майката на Христо пред журналисти. Тя обясни, че са се прибрали в България, защото във Франция не може да бъде лекуван принудително, а тук има такава възможност.   ", "date": "2018.09.21", "title": "Докараха младежа, стрелял по полицая Георги, окован в съда! Христо с шокираща версия за екшъна (СНИМКИ)"}
{"url": "https://www.blitz.bg/obshtestvo/bivsh-oblasten-upravitel-si-misleshe-che-mozhe-da-si-vrti-dalaverite-no-ne-pozna_news628348.html", "text": "Условна присъда от 2 г. и половина с 5-годишен изпитателен срок и 2500 лв. глоба получи от Добричкия окръжен съд бившият областен управител на Добрич Динчер Хаджиев, заемал поста от 2005 до 2008 г. Заедно с него условни наказания получиха и бившият шеф на дирекция „Административен контрол, регионално развитие и държавна собственост“ в областната управа Пламен Ганев и бившия началник на отдел в Службата по кадастър в Добрич Костадин Костадинов,   Тримата бяха признати за виновни, че умишлено са продавали държавни имоти на ниски цени, за да облагодетелстват купувачите. В съучастие Хаджиев и Ганев изтъргували 6 крайморски терена, част от капитала на Специализираната болница за рехабилитация „Тузлата“. От сделката лечебното заведение загубило над 665 000 лв. Хаджиев продал и държавен апартамент в Добрич с близо 15 000 лв. под пазарната оценка. Заедно с другите двама осъдени той харизал още 2 имота в Добрич и Шабла на цени, занижени общо със 135 102 лв.  За престъпленията Пламен Ганев получи 2 г. и половина лишаване от свобода с 5-годишен изпитателен срок, а Костадин Костадинов – 9 месеца, отложени с 3-годишен срок. Въпреки че са нанесли солидни щети за бюджета магистратите прецениха, че проточилото се почти 5 г. досъдебно производство е изключително смекчаващо вината обстоятелство, както и това, че тримата са изправени на съд за деяния, извършени преди повече от 10 г. Заради разследването Хаджиев и Ганев нямаха право да заемат и обществени длъжности. Присъдата може да се обжалва пред Апелативния съд във Варна. След финала на заседанието бившият областен управител обяви, че ще стори това, защото е невинен. ", "date": "2018.09.21", "title": "Бивш областен управител си мислеше, че може да си върти далаверите, но не позна"}
{"url": "https://www.blitz.bg/obshtestvo/izvnredno-revnivets-ubi-mladiya-reykhan-v-shumensko-snimka_news628387.html", "text": "Рейхан Джевджет Мехмед на 34 г. от шуменското село Вълнари, който се издирва от 16 септември, е бил открит мъртъв в гориста местност край населеното място. Той е станал жертва на убийство, съобщава „ “.   В петък следобяд полицаи и разследващи са стигнали до мястото и трупа. По непотвърдена информация е известен и извършителят на убийството. Според местни хора, Рейхан е станал жертва на ревнив съперник. Дори били чували закани по негов адрес. Убитият има втора съпруга и дете от нея, които живеели в Шумен.  Той пребивавал в селото без семейството си. С баща му държали местния магазин, но от известно време Рейхан печелел пари и от задгранични превози на хора със собствен автомобил. Бил обявен от близките си за издирване в началото на седмицата. Последно бил на гости в неделя вечерта, тръгнал към магазина си и повече никой не го видял.    ", "date": "2018.09.21", "title": "Извънредно! Ревнивец уби младия Рейхан в Шуменско (СНИМКА)"}
{"url": "https://www.blitz.bg/obshtestvo/izvnredna-novina-za-deloto-sreshchu-advokat-stefan-mateev-zadrzhan-za-napadenieto-v-rozhenskiya-manastir_news628377.html", "text": "И останалите трима съдии по наказателното дело в Районен съд Сандански се отведоха по исканата мярка “задържане под стража” срещу адвокат Стефан Матеев, задържан за нападението в Роженския манастир.  По-рано днес четирима техни колеги съдии също се отведоха по исканата мярка срещу санданския адвокат и делото трябваше да се разпредели между съдиите по граждански дела. Припомняме, че Стефан Матеев бе задържан за 24 часа вчера за нападението в Роженския манастир. Майката на арестувания Лидия Матеева е била дългогодишен секретар на община Сандански по времето на кмета Андон Тотев, а баща му е бивш следовател.  Припомняме, че вечерта на 18.09 маскирани мъже нахлуха в светата обител. В 20.47 часа бе получен сигнал за обир в Районното управление в Сандански. Сигналът бе подаден от отец Епифаний. Той е имал стар мобилен телефон с интернет връзка и чрез друг човек е направена връзка с младши полицейски инспектор, който обслужва района.  Съществува легенда, че в манастира е скрито съкровище от миналото. Маскираните мъже са търсили антики, но в крайна сметка са взели само телефона на свещеника. Отнети са и 11 охранителни камери от общо 20. От манастира няма липсващ църковен утвар, икони и пари, съобщиха от полицията по повод среднощното нахлуване в светата обител. Извършителите на кражбата в Роженския манастир не са били въоръжени.  Това каза на брифинг началникът на РУСандански гл. инсп. Борислав Щурков. Той отбеляза, че те са носили помощни средства за разбиване на стена. По думите му свещеникът в манастира няма физически наранявания, но е бил неутрализиран, а след обира се е освободил сам. Началникът на РУ-Сандански не пожела да оповести повече подробности около разследването, за да не възпрепятства работата по случая ", "date": "2018.09.21", "title": "Извънредна новина за делото срещу адвокат Стефан Матеев, задържан за нападението в Роженския манастир"}
{"url": "https://www.blitz.bg/layfstayl/skandalna-mlva-papi-khans-sin-na-strudnik-na-drzhavna-sigurnost_news628327.html", "text": "Поетът от младата вълна Константин Трендафилов, известен с псевдонима си Папи Ханс, е син на известния професор, преводач и преподавател по английска литература в Софийския университет Владимир Трендафилов. В края на миналата година в арт средите гръмна чутовен скандал, когато уважаваният интелектуалец призна, че е бил вербуван навремето от службите и регистриран като агент с псевдоним Богдан, твърди „Галерия“.Решението да направи публично това признание той взема, след като в края на миналата година получава писмо от Комисията по досиетата, в което го уведомяват, че е разкрит като „секретен сътрудник“. Професорът твърди, че на никого не е навредил с „доносите си“ и определя себе си като „честен човек“. Пишел „абстрактни глупости“ „при поискване“ и прекратява „докладите“ си в началото на 1989 г.  Синът му Папи е от известната поетеса и писателка Кристин Димитрова. Освен, че пуска песни „смешки“, както Константин ги определя,  той изкарва прехраната си като творчески директор в рекламна агенция, а идолът му е Мариус Куркински. Папи Ханс се раздели с приятелката си Дара, която научила, че късат, след като изгледала визитката му в пилотния епизод на предаването „ВИП Брадър“.", "date": "2018.09.21", "title": "Скандална мълва: Папи Ханс - син на сътрудник на Държавна сигурност!"}
{"url": "https://www.blitz.bg/obshtestvo/naglost-naznachikha-ivan-na-rabota-v-sozopolski-khotel-5-pti-obira-kasata-s-podpraven-klyuch_news628304.html", "text": "Криминално проявен мъж беше арестуван в Созопол, след като е спипан, че многократно краде от касата на хотел. 35-годишният Иван Стоянов от Средец започнал сезонна работа в комплекса. Малко след това успял да си изкара подправен ключ за касата на хотела, където се съхранява част от оборота. Иван започнал периодично да \"прибира\" различни суми във валута.Схемата лъснала, след като в края на август управителят решил да направи ревизия. Той установил, че от касата липсват около 6 500 лв. Мъжът веднага сигнализирал в полицията.   Служителите на реда прегледали записите от видеокамерите и установили, че за периода от началото на юли до края на август Иван 5 пъти отключвал металната каса и взимал от там различни суми.   Крадецът направил пълни самопризнания. Той е арестуван за 24 часа. Разследващите проверяват дали криминално проявеният мъж няма участие и в други подобни престъпления.      ", "date": "2018.09.21", "title": "Наглост! Назначиха Иван на работа в созополски хотел, 5 пъти обира касата с подправен ключ"}
{"url": "https://www.blitz.bg/kriminalni/prestplenie/izvnredno-mitnichari-nakhlukha-v-zavodite-na-minyu-staykov-video_news628361.html", "text": "Служители на „Винпром Карнобат” сигнализират за напрежение в завода,. Във „Фейсбук” група на град Карнобат е публикувано видео, в което се вижда, че работниците не могат да влязат в обекта. В района има служители на Агенция „Митници”. Според хората, държавните служители искат да затворят завода за производство на алкохол.   По непотвърдена информация в момента тече проверка на територията на „Винпром Карнобат” за нарушения по Закона за акцизните и данъчните складове., собственост на Миню Стайков.  В същото време от Агенция \"Митници\" отказват коментар, но разпространиха до медиите съобщение, че са извършила проверка на данъчни складове в района на Карнобат за производство на алкохолни напитки.  \"Констатирани са множество нередности по Закона за акцизите и данъчните складове, във връзка, с което ще бъдат  предприети действия за обезпечаване на доказателствата  чрез запечатване на обектите при първоначален срок от 48 часа, съгласно реда на ДОПК. Мярката може да бъде продължена с определение от компетентния съд\", се пише в съобщението.   ", "date": "2018.09.21", "title": "Извънредно! Митничари нахлуха в заводите на Миню Стайков (ВИДЕО)"}
{"url": "https://www.blitz.bg/svyat/chernokozha-balerina-otkaza-da-nosi-beli-chorapogashchi_news628232.html", "text": "Общоприетата униформа в английския национален балет не допадна на 23-годишната чернокожа балерина Прешъс Адамс и тя реши да я замени с кафява, съобщава The Independent. В този случай ще бъде в хармония с цвета на кожата.  Адамс смята, че е нелогично да носи светли чорапогащи, тъй като естетиката е нарушена. \"Долната част на тялото трябва да бъде гладко продължение на горната част, а в моя случай, розовите чорапогащи пречат на това\", обясни танцьорката. Според нея тя иска да изглежда на сцената по най-добрия начин. Превод: БЛИЦ    ", "date": "2018.09.21", "title": "Чернокожа балерина отказа да носи бели чорапогащи"}
{"url": "https://www.blitz.bg/svyat/senzatsiya-ot-arkhivite-naistina-li-tozi-mladezh-na-snimka-ot-1917-g-e-pteshestvenik-vv-vremeto_news628215.html", "text": "Снимка от 1917 г., направена в Канада и публикувана през 1974 г. в книгата на Лестър Кинг Рей Питърсън \"Великата история на нос Скот\", изглежда съвсем обикновена. Въпреки това, сред група хора на хълм, облечени според модата на времето си, ясно се очертава млад мъж в тениска и шорти и дори модерна прическа.  Човекът изглежда така, сякаш той е дошъл от плажа през 1980-те години, а е попаднал на фотографията през 1917 г. с един куп инспектори в изграждането на мост. Снимката е направена в Кейп Скот и е публикувана в \"The Cape Scott Story\" още през 1974 година.  Обърнете внимание, той изглежда уплашен, както и двамата души от двете му страни. Позицията на ръцете му показва, че той сякаш се опитва да се успокои. Също в най-десния ъгъл може да се види дама (облечена в стила на това време), сочеща към него. С други думи, хората не стоят неподвижни, гледайки камерата за 5 минути със сухи лица, както е било превечно в онова време, а гледат към човека с недоумение.  И сега просто погледнете косата му!  И да, тениска. Те са изобретени през 1913 г., а  само допреди 4 години са се използвали като \"долна риза\" - всички мъже на снимката имаг ризи с дълъг ръкав - в най-добрия случай би било необичайно да се носят \"по бельо\" и, разбира се, не на снимката!  Photoshop? Не. Photoshop не е измислен до 1988 г. Превод: БЛИЦ  ", "date": "2018.09.21", "title": "Сензация от архивите: Наистина ли този младеж на снимка от 1917 г. е пътешественик във времето"}
{"url": "https://www.blitz.bg/svyat/136-kilogramova-modelka-se-snima-po-belo_news628230.html", "text": "Американската моделка Тес Холидей порази мрежата със свои снимки по долно бельо. Въпреки огромния корем и изобщо доста голям размер, момичето смята селфито си за перфектно. \"По дяволите, и аз изглеждам чудесно!\"написа тя под снимката, публикувана в Instagram.  Последователите на Тес бяха разделени на два лагера. Някои я подкрепяха, други отбелязаха, че тя явно няма приятели, които да й кажат истината и обективно да посочат недостатъците на фигурата й.  Нека да отбележим, 33-годишният модел тежи 136 килограма. Превод: БЛИЦ    ", "date": "2018.09.21", "title": "136-килограмова моделка се снима по бельо"}
{"url": "https://www.blitz.bg/svyat/toy-te-obicha-video-na-igra-na-pingvin-s-momiche-umili-mrezhata_news628229.html", "text": "В мрежата набира популярност трогателно видео, което показва играта на пингвин с момиче в зоологическата градина. То беше публикувано от Daily Mail.  На видеото може да се види как едно 5-годишно дете сочи пингвина през стъклото с ръката си, а той плува след нея, сякаш играет на гоненица. Зад случващото се следи майката на момичето. Превод: БЛИЦ    ", "date": "2018.09.21", "title": "\"Той те обича\". Видео на игра на пингвин с момиче умили мрежата"}
{"url": "https://www.blitz.bg/obshtestvo/slntse-v-petk-no-v-nedelya-stava-strashno-silen-vyatr-i-moshchni-buri-udryat_news628155.html", "text": "Днес ще преобладава слънчево време. Ще духа слаб, в Източна България до умерен вятър от изток-североизток. Максималните температури ще са между 25 и 30 градуса.     Атмосферното налягане ще остане без съществена промяна и ще е малко по-високо от средното за месеца.     В  планините ще бъде предимно слънчево  с временни увеличения на облачността. Ще духа слаб до умерен вятър от изток-югоизток.  Максималната температура на височина 1200 м ще бъде около 20 градуса, на 2000 м - около 14 градуса.    По Черноморието също ще се задържи слънчево . Ще духа до умерен североизточен вятър.  Максималните температури на въздуха ще са между 22-24 градуса.  Температурата на морската вода е 24 градуса, вълнението на морето ще бъде 2-3 бала.    Слънчево ще остане времето и в събота.  Температурите слабо ще се повишат и максималните ще бъдат между 26 и 31 градуса.     В нощта  срещу неделя и в неделя вятърът ще се ориентира от северозапад  и временно ще се усили, в Източна България по-късно през деня ще стане североизточен. Облачността ще се увеличи и на места, главно в Североизточна България,  ще превали, в отделни райони ще има и гръмотевична дейност.  Температурите ще се понижат, повече в Северна и Източна България.  ", "date": "2018.09.21", "title": "Слънце в петък, но в неделя става страшно - силен вятър и мощни бури удрят..."}
{"url": "https://www.blitz.bg/lyubopitno/obvinikha-bionse-v-tmna-magiya-i-zaklinaniya-za-seksualno-nasilie_news628273.html", "text": "Музикантка съди Бионсе и я обвинява, че използва \"екстремни магии\", за да наблюдава и контролира финансите ѝ, предаде БГНЕС. Кимбърли Томпсън казва, че е работила като барабанист в групата на звездата в продължение на 7 години.   Музикантката иска ограничителна заповед срещу певицата. Тя твърди, че по някаква причина Бионсе започнала кампания на тормоз срещу нея, която включва \"екстремно магьосничество, тъмна магия\" и \"магически заклинания на сексуално насилие\". Тя твърди също, че певицата е убила котето си. Томпсън смята, че Бионсе записва телефонните ѝ разговори и контролира финансите ѝ. Не е ясно защо жената вярва, че певицата прави всичко това по отношение на нея.   Томпсън действително някога е била барабанистка, която е работила заедно с Бионсе като част от женски състав. Тя също така е издала няколко свои собствени албума и е свирила с The 8G Band.  Искането на Томпсън за временна ограничителна заповед по отношение на Бионсе беше отхвърлено от съдия, най-вероятно поради нелепите празнословия за магьосничество. ", "date": "2018.09.21", "title": "Обвиниха Бионсе в тъмна магия и заклинания за сексуално насилие"}
{"url": "https://www.blitz.bg/svyat/kosata-na-kosmonavt-posivya-sled-razkhermetizatsiyata-na-soyuz-ms-09-video_news628231.html", "text": "Косата на космонавта Сергей Прокопиев стана сива след появата на декомпресия на кораба \"Союз MС-09\", съобщи колегата му Олег Артемиев във видеоклип, публикуван на YouTube. Видеото показва как Артемисев постригва Прокопиев и коментира процеса.        \"Ето, ти преди имаше само четири сиви косъма, а сега са 47,\" казва Артемиев. На което неговият колега отговаря, че това се е случило \"след снижаване на налягането\".  Екипът на МКС откри на 30 август на борда на кораба дупка, през която изтичал въздух. След това астронавтите успешно запечатали дупката. Превод: БЛИЦ    ", "date": "2018.09.21", "title": "Косата на космонавт посивя след разхерметизацията на \"Союз MС-09\" (ВИДЕО)"}
{"url": "https://www.blitz.bg/kriminalni/skandalno-razkritie-v-blits-tsigari-s-marka-compliment-zalivat-pazara_news628264.html", "text": "На среща в Комисията за борба с контрабандата в Народното събрание главният прокурор на Република България разкри, че установените незаконни фабрики са били приспособени по начин, по който лесно да сменят своето местоположение. Вероятно от такъв тип е неразкритата фабрика за цигари “Compliment” на Антон Арабаджиев от Пловдив.      По повод на информациите, които са постъпвали от чужди служби за български незаконни фабрики, на днешното заседание на Комисията „Ревизоро“, главният прокурор не отрече, че някои от операциите по залавяне на незаконни фабрики за цигари в страната са по сигнали,получени именно от чужди служби, но и че българските такива предоставяли сигнали на чуждестранните си партньори и работили добре. Той нарече това много добро ниво на сътрудничество.        В рамките на изслушването се спомена, че сериозен проблем при разкриването на престъпленията, свързани с контрабандата на цигари, е и течът на информация и корупцията, от която не са имунизирани висши служители на силовите структури, вкл. и магистрати. Става въпрос за незаконен бизнес за стотици милиони, чиито организатори, със средствата които той генерира, са си гарантирали необходимата “логистика“ и пълно спокойствие при осъществяване на незаконната дейност.     Вероятно  подобна “логистична“ помощ е позволила на Антон Арабаджиев да покрие нелегалното си производство.    ", "date": "2018.09.21", "title": "Скандално разкритие в БЛИЦ: Цигари с марка “Compliment” заливат пазара!"}
{"url": "https://www.blitz.bg/obshtestvo/prebitiyat-uchenik-v-blagoevgrad-napadalite-byakha-6-7-byakha-si-go-naumili-i-doydokha_news628276.html", "text": "Пребитият десетокласник в Благоевград е в болница.   Боят става след коментар по адрес на момиче. Приятелят ѝ идва в двора на училището, придружен от група съученици, за да търси обяснение. Удря Мартин, но негов приятел опитва да го защити и попада в болница. „Боли ме целият гръб, имам болки в гърдите, в корема и главата. Исках да защитя моя приятел”, разказа пред камерата на бТВ Иван. По думите му нападателите са били 6-7. „Те просто си бяха намислили и дойдоха, даже не знам за какво, направо ме почнаха и избягаха след това”, допълни момчето.  Съученикът му Мартин дойде да го посети в болницата, за да му благодари, че го е спасил. „Аз се опитах да ги разтърва, но мен ме удариха в ребрата двама. Паднах на земята да се пазя, а през това време другите трима-четирима го биеха. Всички други седяха и гледаха, цялото училище”, каза Мартин. „Много добри приятели сме. Ако стане същото с него, аз пак ще му помогна, и на неговото място да съм, няма да съжалявам, че съм му помогнал. Сега съжалявам, че той е на място, на което не трябва да е. Аз трябва да съм на неговото място, защото аз съм виновен за тази ситуация”, допълни той.  Родителите обвиняват училището в липса на охрана. „Като родител искам да кажа, че това дете съм го изпратил да се изучи като нормално дете. Оттам насетне училището трябва да има отговорност за охрана, как се учи, как се храни и така нататък. Не трябва да има хаос в училище”, категоричен е бащата на Иван – Георги Иванов.  „Това е един ужасен случай, който се случва, за съжаление, ежедневно във всички училища. Благодаря на Господ, че все пак е жив. Тези деца с какво са защитени, искам да попитам държавата, нали са ученици, там трябва да има охрана, трябва да има защита, по наше време беше така”, смята и майката на Иван – Яна Димитрова.  От училището отказаха да застанат пред камера и се оправдаха, че боят станал по време на обедната почивка на единствения охранител. Полицията работи по случая като започна разпити на всички участници и родителите им.", "date": "2018.09.21", "title": "Пребитият ученик в Благоевград: Нападалите бяха 6-7, бяха си го наумили и дойдоха"}
{"url": "https://www.blitz.bg/layfstayl/khoroskop/infarkten-den-za-3-zodii-devata-da-trsi-izyava-streletst-da-spre-da-nedovolstva-a-ribite_news628250.html", "text": "Хороскоп Овен (21 март - 20 април) Днес ще успявате много добре да контролирате емоциите си и това ще ви дава спокойствието на човек, който владее положението. Удобен момент да приключите с някои поизостанали дела.   Хороскоп Телец (21 април - 21 май) Движете се изключително внимателно по пътищата и си гледайте в краката. Произшествията днес ще са резултат единствено на собствената ви небрежност. Не ги допускайте! Хороскоп Близнаци (22 май - 21 юни) Днес трябва да сте особено внимателни как прилагате принципите си. Не смесвайте личното със служебното, колкото и да ви се иска. Не пръскайте пари, за да докажете нещо на другите. Хороскоп Рак (22 юни - 23 юли) Ще ви се иска да се впуснете в нещо ново и необичайно. Някое екстремно преживяване силно би ви заинтригувало. Все пак бъдете по-практични и се съобразете с даденостите. Хороскоп Лъв (24 юли - 23 август) Днес може да ви е малко некомфортно, защото трудно ще успявате да контролирате всичко и всички. Май е ден, в който трябва да се оставите съдбата да ви води, дори да ви е неприятно. Хороскоп Дева (24 август - 23 септември) Искате или не, но е важно да имате социална изява и дори реализация. Нещата ще се завъртат в тази посока, така че по-добре използвайте събитията в своя полза. Хороскоп Везни (24 септември - 23 октомври) Днес изключително силно ще ви дразнят хората, които натрапват съветите си. Бъдете любезни (доколкото може), но категорични, не им позволявайте да ви се “качат на главата”. Бройте до 5 преди да кажете нещо обидно, а днес много такива думички ще ви идват на устата. Хороскоп Скорпион (24 октомври- 22 ноември) Ще имате възможност да наваксате изгубените шансове. Не се тревожете и се съсредоточете върху служебните си задължения. Действайте практично и ще си спестите много време и ненужни усилия. Хороскоп Стрелец (23 ноември - 21 декември) Желанието ви е едно, а действителността ви предлага нещо съвсем различно. Трябва да промените нещо, ако искате да намерите вътрешен покой, а това наистина ви измъчва - хем не искате промяна, хем не може да продължавате повече така. Хороскоп Козирог (22 декември - 20 януари) Бъдете предпазливи в контактите си и най-вече внимавайте на кого какво разказвате. Може да се разочаровате от някой, на когото сте вярвали безусловно, но не позволявайте това да промени отношението ви към този човек. Дайте му още един шанс да ви докаже, че е лоялен към вас. Хороскоп Водолей (21 януари - 19 февруари) Труден ден. Днес ще имате доста задачи, но най-важното е да не губите общия поглед върху нещата и да не изпадате в ненужни подробности. Хороскоп Риби (20 февруари - 20 март) Днес късметът ще е на ваша страна, не го пропилявайте за глупости, а направете нещо, което наистина си струва – ухажвайте някой, който се прави на недостъпен или пък си пуснете фиш.", "date": "2018.09.21", "title": "Инфарктен ден за 3 зодии! Девата да търси изява! Стрелецът да спре да недоволства, а рибите..."}
{"url": "https://www.blitz.bg/layfstayl/shoubiznes/djane-monique-sbra-stoycho-kerev-i-snezhana-makaveeva-v-muzikalniya-proekt-samodiva_news628267.html", "text": "Древна самодивска легенда оживява в модерен вариант, композиран от създателката на проекта „Кавър”, Djane Monique. „Самодива” е първата част от поредицата „Легендите на България”, която ще включва 13 предания от различни части на страната. Вредом из България, там където блика бистра, студена и вкусна изворна вода, скрита сред зелениката на Странджа, из буковите гори на Родопа, сред високите борове на Рила, Пирин и Витоша, в най-дълбоките пазви на Стара планина и Средна гора, са обиталищата на самодивите-самовили.   Нощем, при чистите неначнати езера дохождат прекрасните моми. Там на високите руди рудини, под покрива на витните ели те се къпят и играят буйни хора. Други път бързят сурите елени, техните хвърковати коне, и мятат стрелите си по планинските виролища. Дали е бяла за любов, или е черна за несгоди - никой не знае каква е самодивската стрела.  В това древно, магично предание, Djane Monique вижда прераждането на самодивата и поверява превъплъщението в клипа „Самодива” на познатата от сериала „Под прикритие” актриса, Снежана Макавеева. Актрисата истински се вживява в ролята на самодива и дори скача в морето от 20 метрова скала.   Djane Monique поставя Стойчо Керев в ролята на разказвача, който изкусно съчетава модерното звучене на родния фолклор с напевите на красивите български гласове. Клипът показва пътуванията и превъплъщенията на самодивите-самовили, облечени с бели си ризи, тънки като сенки, през които прозира снагата им, опасани през пояса със „зуница“- коланчето с цветовете на дъгата, с дългите си руси коси, които се веят далеч след тях като ходят или като летят, с венеца на глава, изплетен от самодивското цвете росен.  Случва се понякога самодива-самовила да се появи на самотен пътник –ту като гиздава невеста, ту като прегърбена стара баба, като бяла гъска или като черен гарван. И още по-страшно – като мечка-стръвница или като кротка черноока сърница. Това е и причината видеото към „Самодива” да ни пренесе в покоите на елени и сърни в кадри заснети край село Старосел.  За да осъществи мечтата си да припомня омаята на народната музика, преданията, легендите и магичното, което все още витае в Родопите, Djane Monique посвещава лятото си на пътувания и срещи с мъдрите пазители на древното познание в с. Долен и местността Бастет в Странджа. Натрупаната енергия се материализира в неочкваната среща със Стойчо Керев, също изкушен от мистиката.   Създателят на поредицата „Новото познание” се влюбва в проекта и се съгласява да запише речетатива в „Самодива”. Djane Monique се свързва с доц. Таня Казанджиева, за да бъде „Самодива” истински автентична. По препоръка на експерта, Monique използва материали от народна песен, част от фолклора на тракийските бежанци, 1 стих.  От Димитър Маринов се позовава на 2-и стих от „Народна вяра и религиозни народни вярвания”, 1914, а самата легенда е от „Самодивска невеста” на Емануил Попдимитров, част от стихосбирката „Самодиви”, 3-и стих. Режисьор и оператор на клипа е Нуша Иванова, монтаж Красимир Николов. В певческите вокали участва Таня Скечелиева, а „Самодива” е първата част от поредицата „Легендите на България”, която ще включва 13 предания от различни части на страната. ", "date": "2018.09.21", "title": "Djane Monique събра Стойчо Керев и Снежана Макавеева в музикалния проект „Самодива”"}
{"url": "https://www.blitz.bg/layfstayl/modelt-yuliya-kulish-izbira-rizi-za-dido-ot-d2_news628278.html", "text": "Докато вокалистът на рок-бандата Д2 Дидо цепи дърва във „Фермата”, съпругата му подновява есенния гардероб. Моделката Юлия Кукуш присъства на откриването на луксозен магазин за мъжки ризи в столичен мол. Екип на CNN и Bloomberg Turkey отрази модното събитие.   Те пристигнаха от Истанбул и, часове преди откриването, се насладиха на столичните забележителности. Събитието уважи самият турски посланик. Негово Превъзходителство Хасан Улусой разряза червената лента и разгледа последната колекция на бранда. Любители на мъжката мода и известни наши красавици се събраха пред магазин за мъжки ризи и аксесоари, за да обновят есенния си гардероб.  Гостите посрещна лично собственикът на марката Яшар Айайдън, който вече 20 години успешно развива бизнеса в повече от 230 магазина магазина в 17 държави по света. Балдъзата на Андрей Арнаудов, Доротея Толева, озари магазина с чар и сексапил.   Красавицата със завидна кариера в различни чуждестранни продукции, наскоро спечели статуетка за най-добра поддържаща женска роля на Международния филмов фестивал в Мадрид за късометражната версия на филма „Bullets of justice“. В центъра на вниманието бяха и съпругата на Дидо от D2, моделът Юлия Кулиш, а компания ѝ правеше екзотичната чеченка Марина, участвала в миналогодишния сезон на известното реалити „Фермата”.  За приповдигнатото настроение на гостите по традиция се погрижи прочутият миксолог Дарко Ангелески, президент на Македонската асоциация на барманите и собственик на 5L Speakeasy Bar. Неговите коктейли наподобяващи „невинна” кутиика с пуканки, криеха сладко ядро от свежи горски плодове и водка. Третият магазин на марката за мъжки ризи се намира на партера на популярен столичен МОЛ в София. С него брандът категорично заявява позициите си на българската модна сцена. ", "date": "2018.09.21", "title": "Моделът Юлия Кулиш избира ризи за Дидо от Д2"}
{"url": "https://www.blitz.bg/layfstayl/shoubiznes/gala-na-nozh-s-eva-veselinova-eto-zashcho-ya-mrazi_news628154.html", "text": "Гала е вдигнала мерника на новата си колежка Ева Веселинова. Любимата на Стефан Николов от „ВИП Брадър” нямала търпение да разкара младата блондинка от eкипа си, защото съзирала в лицето ѝ голяма конкуренция. Плевенчанката се притеснявала, че засуканата плеймейтка може някой ден да вземе мястото ѝ, а непоносимостта ѝ към Ева личи дори от малкия екран, пише „Уикенд“.   Според запознати русата дама от Сливен била готова на всичко за малко популярност. Атрактивната Ева дълго време участваше в предаването „Сделка или не”, където отваряше кутии под зоркия поглед на Румен Луканов, а после започна работа като репортер в  „Господари на ефира”. През новия тв сезон тя се включи в екипа на Гала, ала последната ужасно съжалявала, че го е позволила и нямала търпение да се отърве от конкурентката си. Че тв ветеранката ненавижда новото попълнение в „На кафе”, личи ясно от поведението й . Гала не пропуска възможност да се заяжда с далеч по-младата и сексапилна Ева, рядко ѝ дава думата и сякаш едва търпи присъствието ѝ. В началото Веселинова приемала спокойно нападките на колежката си, но в последно време напрежението взело връх. Напористата мома се оплакала пред хора от обкръжението си, че Гала се държи отвратително с нея, но нямала намерение да отстъпва и да се предава. Междувременно русата амбиция от Сливен не е изоставила работата си в „Господари на ефира”, а според запознати  продуцентите на шоуто вече я подготвят за  водеща в тандем с колегата ѝ Димитър Върбанов. Това никак не се харесало на останалите репортери от екипа – Боби Ваклинов, Влади Василев и Дани Йорданов. Те били бесни, задето Ева не направила нито едно сериозно разследване до момента, а вече се наложила в ефира  - сутрин в „На кафе”, а вечер в „Господарите”.  „Тя пробива единствено благодарение на външния си вид, а не на професионалните си качества!”, гневят се колегите на Веселинова. ", "date": "2018.09.21", "title": "Гала на нож с Ева Веселинова! Ето защо я мрази"}
{"url": "https://www.blitz.bg/layfstayl/za-damite/20-godishnata-shcherka-na-uma-trman-se-prevrna-v-istinska-krasavitsa-i-e-na-pt-da-zadmine-zvezdnata-si-mayka_news628080.html", "text": "Холивудската актриса Ума Търман си спечели световна слава благодарение на филма на Куентин Тарантино \"Криминале\". Лентата се превърна в истинска класика и донесе на американката номинации за \"Оскар\", \"Златен глобус\" и BAFTA.От участието й в хитовата продукция мина много време и сега всички погледи съм насочени към талантливата й дъщеря Мая Търман-Хоук.  За първи път медиите й обръщат внимание в края на миналата година след участието й в сериала \"Малки жени\". Новата екранна адаптация на романа на американската писателка Луиза Мей Олкът се получи много интересна. И даде сериозен старт на актьорската кариера на Мая.  След него младото момиче се снима в третия сезон на популярния в САЩ сериал \"Странни неща\".    И въпреки че премиерата на филма е насрочена за края на тази година, един много известен сценарист, продуцент и режисьор вече й е хвърлил око.   ", "date": "2018.09.21", "title": "20-годишната щерка на Ума Търман се превърна в истинска красавица и е на път да задмине звездната си майка"}
{"url": "https://www.blitz.bg/lyubopitno/chudotvornite-svoystva-na-tozi-zelenchuk-shche-vi-udivyat_news628172.html", "text": "Ряпата е зеленчук, който вирее добре в нашите географски ширини, както зелето и репичките. Тази нискокалорична култура притежава набор от полезни свойства и това я прави широко прилагана в хранителната индустрия.   Много често в заведенията за здравословно хранене може да срещнете салата с настъргана ряпа. За първи път този зеленчук се появява в Афганистан и Южна Европа, а от там и по целия свят. foodpanda, разказва за полезните свойства на ряпата. ", "date": "2018.09.21", "title": "Чудотворните свойства на този зеленчук ще ви удивят!"}
{"url": "https://www.blitz.bg/svyat/ss-sigurnost-ne-ste-vizhdali-zhena-s-takava-figura-sled-neya-se-obrshcha-vseki-snimki_news626482.html", "text": "Със сигурност не бихте пропуснали на улицата 42-годишната Сара Уейт. Тя има буквално \"талия на оса\" и много се гордее с това.         Младата жена от Орегон твърди, че много се гордее с екстремно слабата си талия. За да изглежда по този начин, обаче, е била принудена да предприеме няколко радикални крачки, за които повечето жени не биха си помислили дори и насън.  През 2012 година тя започнала да носи корсет. По онова време целта й била не толкова от красота, колкото той да придържа кръста и тялото й. Но с течение на времето тя буквално се фиксирала на корсета и не можела никъде към него. Накрая започнала да го носи почти постоянно, сваляйки го едва за няколко часа на ден.  Не я отказала от странната идея дори и нейната бременност преди четири години. Само няколко дни след раждането тя отново си сложила корсета. Днес Сара твърди, че се чувства много секси и ходи горда по улиците, независимо от това, че за много хора изглежда странна.  Превод БЛИЦ    ", "date": "2018.09.21", "title": "Със сигурност не сте виждали жена с такава фигура! След нея се обръща всеки... (СНИМКИ)"}
{"url": "https://www.blitz.bg/layfstayl/za-damite/us-ucheni-ustanovikha-zhenite-s-koy-tip-figura-sa-nay-zdravi_news628193.html", "text": "Експеримент, проведен в Калифорнийския университет в Ривърсайд, е установил жените с кой тип фигура са най-здрави. Подробности за проучването са публикувани във Frontiers in Immunology.   Авторите на изследването са експериментирали с гризачи, които получавали храна с висока концентрация на мазнини. Учените наблюдавали промените в тялото на опитни животни, които настъпвали вследствие на непрекъснатата употреба на мазни храни, като обръщали специално внимание на начина, по който се извършвало отлагането на мазнини при животните.  Експертите са установили, че при мастна диета се понижавало равнището на тестостерона на плъховете, а при мишките подобни хормонални промени не се случвали. Учените смятат, че при мишките действа \"защита на базата на овариален естроген\".  ", "date": "2018.09.21", "title": "US-учени установиха жените с кой тип фигура са най-здрави"}
{"url": "https://www.blitz.bg/layfstayl/izvestnite-rozhdenitsi-na-21-septemvri_news628241.html", "text": "  Днес повод за празнуване и почерпка имат:    У нас:  Албена Вескова,  солистка на ансамбъл “Българе” Борислав Михайлов , председател на УС и изп. директор на Гаранционния фонд за застраховане Живко Тодоров , кмет на Стара Загора Кети Маркова , съдия в Конституционния съд Кръстьо Трендафилов , икономист, бивш депутат и министър Проф. Мариана Георгиева-Бенчева , бивш служебен министър на спорта в кабинета на Пламен Орешарски Христо Грудев , депутат от ГЕРБ в 44-ото НС    По света: Ангъс Макфейдън , шотландски филмов актьор, познат като Робърт де Брус във филма на Мел Гибсън \"Смело сърце\" Бил Мъри , американски киноактьор, носител на Златен глобус за главната си роля в „Изгубени в превода“. Сред филмите с негово участие са „Гранд Хотел Будапеща“, „Зомбиленд“, „Пазители на наследството“, „Добре дошли в Афганистан“, „Книга за джунглата“ Брус Арина , бивш американски футболист и настоящия треньор на националния отбор на САЩ Вирхиния Руано Паскуал , бивша испанска тенисистка, една от емблематичните състезателки в турнирите на двойки с първа позиция в класацията на 8 септември 2003 г. Дейвид Силверия , американски музикант, барабанист на групата Корн в периода 1994-2007 Дейвид Уенъм , австралийски актьор, носител на наградата на „Гилдията на киноактьорите“. Известни филми с негово участие са „Градът на мрака“, „Мулен Руж“, трилогията „Властелинът на пръстените“, „Ван Хелсинг“, „300“, „Обществени врагове“, „300: Възходът на една империя“ и др. Джеймс Улси , американски външно политически специалист и политик, директор на ЦРУ (5 февруари 1993 – 10 януари 1995) Джери Брукхаймър , американски телевизионен и кино продуцент, носител на десет награди „Еми“. Най-известните му продукции са „От местопрестъплението“, „Топ Гън“, „Скалата“, „Армагедон“, „Обществен враг“, „Блек Хоук“, „Карибски пирати“, \"Самотният Рейнджър\", „Крал Артур“ и „Съкровището“ Итън Коен , един от двамата братя Коен (Джоел и Итън), американски филмови режисьори, сценаристи и продуценти, носители на Оскар за най-добър филм за 2007 година за филма „Няма място за старите кучета“. Някои от филмите им като „Големият Лебовски“ и „Фарго“ са определяни за култови Карлос Агилера , бивш уругвайски футболист, национал, играч на Дженоа Клаус Кордон , германски писател, автор на романи, разкази, приказки, главно за деца и юноши. Сред по-известните му книги са „Писмо в бутилка“, „Еднопосочна улица“, „Лято сред развалини“, „Пътешествие към Острова на чудесата“, „Човекоядецът. Разкази за смелостта“ (1988), „Искам да съм чайка“ Лиъм Галахър  ( Уилям Джон Пол \"Лиъм\" Галахър ), английски рок музикант, фронтмен на рок групите Оуейсис и Бийди Ай преди да се разпаднат. Известен е с непредсказуемото си сценично поведение и отличителен стил на пеене. През октомври 2017 г.оглави британската класация за албуми с първия си самостоятелен албум \"As You Were\" Маги Грейс , американска актриса, известна с ролята си на Шанън Ръдърфорд в американския сериал „Изгубени“ Мартина Глагов , германска биатлонистка, световен шампион в преследването през 2003 г. в Ханти Мансийск. Отъм Рийсър , американска актриса, популярна с ролята си на Тейлър Таунсънд в сериала „Ориндж Каунти“ Пол Дохърти , английски писател, автор на многобройни криминални романи с исторически сюжет. На български език са преведени поредиците му „Средновековни загадки“, „Кентърбърийски загадки“, „Египетски загадки“, „Маху (трилогия за Ехнатон“, „Матилда от Уестминстър“, „Тайните на древния Рим“, „Загадките на Александър Македонски“ и др Роб Мороу , американски актьор, известен с ролята си на агент Дон Епс в ТВ сериала „Криминални уравнения“ Стивън Кинг , американски писател, известен най-вече със своите романи на ужаса, които го превръщат в един от най-продаваните писатели на 20 век. Новият хорър \"То\" на режисьора Анди Мушети по едноименния му роман още с излизането си преди дни счупи рекорда за най-гледан филм през септември и най-гледан филм на ужасите. „То” е най-гледаният филм и в българските кина в момента. Фейт Хил , американска кънтри певица с рождено име Одри Фейт Пери, една от най-успешните певици за всички времена, носителка на пет Грами, на върха на класацията на Билборд за съвременен артист на десетилетието на 2000 г. Фредерик Бегбеде , френски писател, познат на българския читател с романите „9.99 лв.“, „Любовта трае три години“,  „Разкази под екстази“, „Прозорци към света“, „Мемоари на един откачен младеж“, „Романтичният егоист“, „Почивка в кома“, „Първа равносметка след апокалипсиса“, „Помощ, простете“ Юрий Лужков , бивш губернатор и председател на местния парламент на Москва от 1992 до 2010 г.    ", "date": "2018.09.21", "title": "Известните рожденици на 21 септември"}
{"url": "https://www.blitz.bg/obshtestvo/ekzotika-v-den-chetvrti-na-sofia-fashion-week-fallwinter-2018_news628292.html", "text": "Мода от световна величина беше представена снощи на подума, на третото издание на Sofia Fashion Week fall/winter 2018. Екзотиката на великолепната Индонезия, утвърдени имена от Европа, както и признати дизайнери от съседни държави като Македония и Черна Гора, поднесоха модните си концепции и въодушевиха по неповторим начин публиката.     Изпълнение на най-младите солисти от Националния музикален театър - Илона Иванова и Денко Проданов, постави началото на спектакъла. Това е дебютно участие за театъра в Sofia Fashion Week, а двамата изпълнители два пъти излязоха на сцената и изпяха едни от най-популярните дуети от оперети и мюзикъли.     Със зашеметяваща визия водещите - Тео в костюм на DESIZO MONNI и Боряна Баташова в прекрасна рокля от BERNA MODA, дадоха триумфален старт за начало на най-екзотичното ревю в историята Sofia Fashion Week.     Нежна музика, приглушена светлина и индонезийски красавици, ни потопиха в света на марката Ghea от Република Индонезия. Брандът е дълбоко уважаван от световните модни среди.     Самата Ghea Panggabeane, излезе на подиума с моделите си. Н.Пр. г-жа Сри Астари Расджид- посланик на Република Индонезия, поднесе цветя на дизайнерката, под бурните аплодисменти на публиката и дипломатическата делегация.     Ghea е знакова фигура в индонезийската модна индустрия повече от четиресет години. Огромният и успех се дължи на безграничната и любов към индонезийските текстилни традиции. Дизайнерката е пример как всеки народ, може да превърне именно кутурното си различие, в печеливша концепция. С други думи Ghea успява да построи мост между добре забравените традиции и бъдещето, което търси корените си.     Говорейки за бъдещето, деца дефилираха весело под съпровода на френски шансон. Марката Bapa Kids store представи внимателно подбрана селекция от мода и играчки за малчуганите. Сред брандовете, с които брандът работи са: Bonpoint, Moncler, Little Marc Jacobs, Chloé, Fendi, Givenchy и много други. Дизайнерите имат за цел не само да предоставят продукт с високо качество на клиентите си, но и да провокират таланта на всеки малък естет, творец и мечтател.     Динамиката освен за най-малките е присъща и за света на модата. AllURe boutique от години подбира прецизно визиите за клиентите си. Сред предлаганите марки са: Alexander McQueen, Alexander Wang, Fendi, Chloe, Celine , Dries van Noten, Haider Ackermann, Isabel Marant,Sacai, Stella McCartney, Saint Laurent , Tom Ford.     Ексклузивна мода за ценители - това предлoжи брандът Inside Us.  Моделите, които марката презентира са екстравагантни, смели и предназначени за истински индивидуалисти, които искат да покажат себе си пред света.     Nina Naustdal, дизайнерката близка до звезди като Джерад Бътлър, Ева Херцигова, Ейдриън Броуди и Карл Лагефелд, представи своята бляскава колекция, отново презентираща най-високо качество и безупречен завършек. Родена в Норвегия, творяща в ателието си в Лондон, Naustdal отново очарова не разочарова публиката и щастливо й благодари от сцената сред вълна от аплодисменти.     Доза артистизъм внесе черногорката Jelena Roganović Đurić . Повлияна от образованието си в сферата на изкуството, тя е специалист по съвремнии сценични костюми, което несъмнено прави работата и неповторима и необикновена. Jelena уважи събитието и излезе с моделите си в края на дефилето.     С това присъствието на Черна гора на сцената на Sofia Fashion Week не приключи - Vesna Krivokapic наложи решително черния цвят, чрез колекцията си “Cold love stone”. Четиринадесет рокли, вдъхновени от черногорските народни носии, се носеха по подиума, пренасяйки зрителите в друго време на вяра и традиции.     Последна в програмата бе македонската дизайнерка Elena Luka. \"Това е старо – това е ново – това е Elena Luka X години след това\"- по този нестандартен начин, дизайнерката представи своята колекция \"Х\".  Десетилетия усърден труд, стоят зад разпознаваемата марка, а усещането за нежност и ефирност, тя постига с прецизно избрани фини материи- като коприна, кадифе и дантела.     Екозтичното модно шоу отново бе уважено от световния дипломатически елит. Гости на Sofia Fashion Week fall/winter 2018 бяха - Н. Пр. г-жа Ана Мария Сампайо Фернандес  посланик на Бразилия в България и Македония, Н. Пр. г-н Педро Пабло Сан Хорхе Родригес от Република Куба, Н. Пр. Алберто Алфредо Мануел Труеба от Република Аржентина и разбира се Н.Пр. г-жа Сри Астари Расджид от Република Индонезия.     Представителите на родния хайлайф бяха директорът на най-престижната модна агенция в България VISAGE- Жени Калканджиева, както и талантливата дъщеря на Ваня Щерева - Мила Роберт,  Мис Плеймейт - Нора Недкова в компанията на Фавиол Сефери,Мис Планет - Ренета Чапаровска, Цвети Разложка, стилистката Ива Атанасова и бизнес дамата Ралица Хофстедер.     Както традицията повелява, вечерта имаше своето продължение. Екзотично афтър парти, в японската градина на хотел Marinela Sofia изкуши гостите на  Sofia Fashion Week, да опитат коктейлите на лоби бар Sakura.     Всички новини и снимки от събитието следете на фейсбук страницата на Sofia Fashion Week fall/winter 2018:     ", "date": "2018.09.21", "title": "Екзотика в ден четвърти на Sofia Fashion Week fall/winter 2018"}
{"url": "https://www.blitz.bg/layfstayl/shoubiznes/prvo-v-blits-mariana-popova-razplaka-mrezhata-s-tazi-unikalna-snimka-sled-razhdaneto_news628295.html", "text": "Певицата Мариана Попова вчера стана най-щастливата жена на света, след като роди дъщеря си Екатерина.„Роди се Екатерина Веселин Плачкова! Дете на любовта!\", написа звездата и постна снимка на щастливия татко и малката принцеса.  Днес хитовата изпълнителка разплака социалната мрежа като пусна фото на нея и малката й принцеса.  \"От сърце благодаря на целият екип на болница Надежда и на др. Начко Чалманов за грижата и обичта!\", написа Попова над снимката.  Както БЛИЦ писа актьорът Веселин Плачков, който участва в шоуто \"ВИП Брадър\", напусна най-известната къща в България, за да присъства на раждането.  Екатерина е трета дъщеря в семейството им. Мариана има 8-годишна дъщеря – Мария-Магдалена, от връзката си с италианеца Ханес. Плачков също има дъщеря – Андреа, която е по-голяма от момиченцето на Попова. ", "date": "2018.09.21", "title": "Първо в БЛИЦ! Мариана Попова разплака мрежата с тази уникална СНИМКА след раждането"}
{"url": "https://www.blitz.bg/layfstayl/shoubiznes/stani-zvezda-i-uchastvay-v-seriala-lzhlivi-rimi_news628320.html", "text": "Ако някога си мечтал да се видиш по телевизията и да се изявиш като актьор - това е твоят момент. Екипът на първия български хип-хоп сериал „Лъжливи рими” стартира игра ВЛЕЗ В СЕРИАЛА, която ще даде шанс на трима кандидати да станат част от актьорския състав.  За да участваш в сериала, не е нужно да ходиш на кастинг, да имаш актьорско образование или какъвто и да е опит пред камера. Единственото нещо, което трябва да направиш, е да отидеш на фейсбук страницата на „Лъжливи рими”, да споделиш официалния постер на играта ВЛЕЗ В СЕРИАЛА и да напишеш коментар #ЛъжливиРими, в който да тагнеш поне един свой приятел.  В сряда, 21 ноември 2018 г., от 16:30ч. на живо по телевизия ЕВРОКОМ екипът на “Лъжливи рими“ ще избере чрез жребий трима късметлии, които ще получат шанса да станат част от последния 13-и бонус епизод на сериала, който ще се заснеме непосредствено след излъчването на 12-и.  Какъв ще е финалът на „Лъжливи рими” зависи от теб! ВЛЕЗ В СЕРИАЛА!  За повече информация относно играта или сериала посетете фейсбук страницата  .     ", "date": "2018.09.21", "title": "Стани звезда и участвай в сериала \"Лъжливи рими\""}
{"url": "https://www.blitz.bg/stsena/lepnakha-28-godini-zatvor-na-legendaren-rapr_news628286.html", "text": "Рап магнатът Марион „Сюдж“ Найт не оспори обвинението в убийство от 2015 година, когато прегази с пикапа си двама мъже, и прие да бъде осъден на 28 години затвор по споразумение със съда, предадоха световните информационни агенции.     Единият от мъжете - 53-годишния Тери Картър по-късно почина. Вторият - Кле \"Боун\" Слоун, беше с раздробен крак и травми на главата. След инцидента в предградието Комптън на Лос Анджелис, Сюдж Найт избяга, но по-късно сам се предаде в полицията. Оттогава е в ареста.  Прокурорите твърдят, че Сюдж Найт умишлено е прегазил двамата мъже след скандал, избухнал на снимачната площадка на промоционален клип. Срещу основателя на компанията \"Дет роу рекърдс\" бяха повдигнати няколко обвинения, сред които за предумишлено убийство и бягство от местопрестъплението.     Адвокатът на Сюдж Найт твърди, че опитвайки се да избегне нападение, клиентът му не е имал представа, че е прегазил някого. Инцидентът обаче е заснет от охранителни камери.     В най-тежкия вариант присъдата можеше да е доживотен затвор. Присъдата ще бъде произнесена официално на 4 октомври.  Сюдж Найт основа компанията \"Дет роу рекърдс\" заедно с Д-р Дре. Тя работеше със звезди като Тупак Шакур и Снуп Дог и беше много печеливша през 90-те години на миналия век.     След това фалира, когато Сюдж Найт беше арестуван, а Снуп Дог я напусна. ", "date": "2018.09.21", "title": "Лепнаха 28 години затвор на легендарен рапър"}
{"url": "https://www.blitz.bg/layfstayl/v-kukhnyata-s-krisi_news628343.html", "text": "Попфолк певицата Криси е родом от Кюстендил. Занимава се с музика от 5-годишна. Завършва средното си образование в Национално училище за фолклорни изкуства в Широка Лъка със специалност тамбура. Първоначално е част от “Диапазон рекърдс”, а от 2 години е част от музикална компания “Fantasy Group Media“. Решихме да видим колко е добра в кухнята, като ни предостави рецепти на любимите си ястия, които най-често приготвя вкъщи.  Продукти:  300 г киноа  1 краставица  300 г чери домати  1 скилидка чесън  1 глава червен лук  1 люта чушка  1 1/2 лайм  100 г рукола  1 връзка магданоз  1 ч. л. кимион  60 мл зехтин „Екстра върджин”  100 г зелени маслини без костилка  сол и черен пипер на вкус    Начин на приготвяне:  Киноата се сварява във вода за 10–12 минути, след това се прецежда и се охлажда.  Краставицата и лютата чушка се почистват от семките и се нарязват на малки кубчета. Доматите се нарязват надве, магданозът – наситно, маслините – на шайби, червеният лук – на тънки ивички, чесънът се стрива на паста с малко сол.  Кимионът се запича на сух тиган за кратко, след което се стрива в хаванче.  В купа се смесват киноата, доматите, краставицата, лютата чушка, червеният лук, маслините, магданозът, чесънът, руколата, прибавят се настърганата кора и сокът от лайм, зехтинът, кимионът, сол и черен пипер.   Продукти:  говеждо месо - 2 кг от бут  лукчета - 500 г малки  моркови - 500 г  масло - 125 г  сол  черен пипер  магданоз - 1 връзка  коняк - 1 к.ч.  телешки бульон - 1 кубче  бяло вино - 2 ч.ч.  захар - 1 ч.л.  дафинов лист - 1 - 2 бр.  брашно - 1 с.л.    ЗА МАРИНАТА:  моркови - 2 бр.  кромид лук - 1 глава  керевиз  магданоз  пащърнак  щипка кимион  бяло вино - 1 ч.ч.  вегета - 1 с.л.    Начин на приготвяне:  Смесваме продуктите за марината без вегетата и кимиона. С тях натриваме месото и го поставяме в марината. Престоява така 24 часа, като няколко пъти го обръщаме в марината.  След като го извадим, го отцеждаме и запържваме в маслото. Изваждаме го в чиния и поливаме с коняка. Запалваме и оставяме, докато конякът гори.  След това връщаме месото в маслото и добавяме 1 ч.ч. телешки бульон и 1 ч.ч. вино. Добавяме дафиновите листа и черния пипер и задушаваме под капак за около 30 мин.  След това прибавяме нарязаните на ивици моркови, обелените лукчета, захарта, сол на вкус и ако е необходимо - още 1 ч.ч. бульон. Варим до готовност на месото.  Разбиваме в останалото вино брашното, прибавяме към готовото ястие и поръсваме с магданоз.      За тестото:  600 г бяло брашно за баници  250 мл хладка вода  1 яйце  1 с.л. сол  1,5 с.л. оцет  3 с.л. олио    За плънката:  2 стиски зелении /лапад, коприва, спанак, киселец, листа от цвекло и др./  2 стръка праз  1 чушка /сушена/  1 домат /по възможност зелен/  100 г сирене  50 г извара  1 яйце  3-4 с.л. олио  сол    Други продукти:  300 – 400 г сирене за плънка на корите  3 - 4 яйца  1 / 2 кофичка кисело мляко  125 г масло  царевично брашно за разточване на корите    Начин на приготвяне:  В голяма купа пресяваме брашното.  Правим по средата кладенче и слагаме всички продукти и част от водата.  Започваме да събираме брашното с течната част от средата на вън.  Добавяме малко, по малко и останалата вода и замесваме средно твърдо тесто /малко по-твърдо от хлебното/.  Месим тестото около 10 - 12 мин, докато стане гладко и меко.  Разделяме тестото на 1 голяма топка, 2 малки и останалото на колкото топки останат (при мен 4 топки. Всички тези са съобразени с големината на формата при мен 28см / диаметър).  Топките намазваме отгоре с олио, покриваме с кърпа.  Оставяме топките да престоят 1 час да се отпуснат.  През това време приготвяме плънката.  Бланшираме зелениите в подсолена вода и нарязваме на дребно.  Нарязваме праз-лука, чушката, домата и смесваме с натрошеното сирене, извара, яйце, сол, хлебни трохи и мазнината. Разбъркваме.  Приготвяне на плънката за останалите кори:  Сиренето натрошаваме в купа.  Яйцата смесваме с млякото и разбъркваме.  Маслото нарязваме на малки бучки.  Отпусналите се кори започваме да разточваме.  Първо точим най-голямата кора, която трябва да е още един път по-голяма от диаметъра на тавата.Тя ще служи за завиване на целия зелник.  Разточваме много тънки и прозрачни кори, като си поръсваме царевично брашно, за да не залепват.  След това разточваме двете малки кори, които трябва да са също много тънки и да са с големината на тавата. Другите кори са също тънки и без значение от големината.  Всяка кора се разточва спрямо реда и в оформянето на зелника!  Оформяне на зелника:  В намаслена тава слагаме разточената най-голяма кора, като остатъка остава извън тавата.  Следва първата малка кора на дъното на тавата, върху голямата.  Върху нея по средата на тавата слагаме зелената плънка.  Плънката покриваме с другата малка кора, като плътно покриваме плънката.  С долната малка кора правим кръг и “загръщаме” плънката така, че да не изтече нещо от нея.  С останалите кори, които сме приготвили с плънка от сиренето, яйцата, млякото и маслото, навиваме и слагаме около зелената плънка до изпълване на тавата. Поръсваме с малко сирене и масло.  След това започваме да завиваме с най-долната и голямата кора, която оформяме като плисе около покритата плънка.  Намазваме целия зелник с масло и оставяме да почине около 10-15 мин.  Печем във фурна, загрята в началото на 150*С, след което постепенно увеличаваме температурата, докато достигне до 200*С.      Продукти:  180 г брашно  150 г захар  125 г кафява захар  60 г какао  1 и 1/4 чаена лъжица сода бикарбонат  1 и 1/4 чаена лъжица бакпулвер  щипка сол  2 яйца, стайна температура  140 мл гъст айран  75 мл олио  140 мл прясно, горещо кафе    Начин на приготвяне:  Фурната се загрява на 180°C.  Брашното, двата вида захар, какаото, содата, бакпулверът и солта се слагат в дълбока купа и се разбъркват добре.  Яйцата, олиото и айранът се разбъркват и се добавят към сухите съставки. Всичко се разбърква добре.  Накрая се излива горещото кафе и сместа се бърка, докато стане гладка и хомогенна.  Имайте предвид, че сместа е сравнително течна, не като класическо тесто за кекс/блат. Именно на това се дължи сочността му, след изпичане, така че не се притеснявайте.  Готовата смес се излива в предварително намаслена и покрита с какао форма за торта. Пече се за 40-45 минути, като времето варира в зависимост от големината на формата и от това дали решите да изпечете цялата смес наведнъж или на части. Ако ползвате форма с диаметър 20 см, имайте предвид, че трябва да имате достатъчно височина, т.е. ако стените на формата са ниски, ще трябва да изпечете блатовете на части. Другият вариант е да сложите хартия за печене с височина около 10 см от вътрешната страна на формата за торта, за да може тя да попречи на тестото да се излее, а и да му помогне да се изпече високо и равномерно.  След като блатът е готов, се охлажда напълно и след това се разрязва на 3 равни части.                   ", "date": "2018.09.21", "title": "В кухнята с Криси"}
{"url": "https://www.blitz.bg/svyat/barekov-obsdi-prozrachnostta-na-izborite-s-predsedatelya-na-tsik-na-republika-maldivi-snimki_news628358.html", "text": "Евродепутатът и лидер на Презареди България Николай Бареков обмени опит на 4 очи с председателя на ЦИК на Република Малдиви. С това се похвали той в личния си фейсбук профил. Ето какво написа Бареков:  Бях специален гост на мистър Ахмед Шарив, председателя на ЦИК (Elections Commission) на Република Малдиви на международната презентация на Изборите за президент на 23 септември. Имах среща с него на четири очи, за да обсъдим изборния ден и прозрачността на изборите. Изпрати специални поздрави на колегите си от ЦИК в България. Участвал съм в над десет наблюдателски мисии на всички континенти от името на ЕС и ОССЕ и опитът ми е високо ценен по света. Екипът наблюдатели в островната държава включва близо 6000 души, а групата от Европа и Азия, която водя, наброява над 200 специалисти, депутати и наблюдатели на изборния процес. Аз ще присъствам с моята група в един от най-тежките изборни райони.            ", "date": "2018.09.21", "title": "Бареков обсъди прозрачността на изборите с председателя на ЦИК на Република Малдиви (СНИМКИ)"}
{"url": "https://www.blitz.bg/svyat/strakhovito-napadenie-s-nozh-v-nyu-york-nargani-sa-detsa_news628313.html", "text": "Нападение с нож оставило няколко души ранени в дневен център в квартал „Куинс“ в Ню Йорк. Няколко души са наръгани, сред тя и деца, съобщават от полицията.     Нападателката е жена, арестувана е.     Инцидентът е станал рано сутринта в къща, работеща като дневен детски център. Пострадалите са най-малко трима, но за момента не са известни повече подробности.     Жената, на около 30 години, е намерена в мазето на сградата с рани от нож на китките, които сама си е причинила. Отведена е в болница под полицейска охрана.     Мотивите за нападението са неясни. Не е известно и дали тя е имала някаква връзка с жертвите.       ", "date": "2018.09.21", "title": "Страховито нападение с нож в Ню Йорк! Наръгани са деца"}
{"url": "https://www.blitz.bg/layfstayl/ptuvane/otmenikha-100-poleta-na-letishche-skhipkhol_news628337.html", "text": "Над 100 полета са отменени днес на холандското летище \"Схипхол\" заради силен вятър, съобщи Холандската корпорация за радио и телевизия.   От съображения за сигурност авиокомпания Ка Ел Ем (KLM) е отменила около 100 полета от и до европейски държави. Летищната управа се надява пътниците да бъдат превозени с по-късни полети. Отменени са полети и на авиокомпания \"Изиджет\".  По-рано холандският Кралски метерологичен институт обяви жълт код за опасно време заради силния вятър с пориви със скорост до 95 км/ч.  В крайбрежните провинции предупреждението ще е в сила до вечерта, а в останалата част от страната се очаква следобед вятърът да утихне. ", "date": "2018.09.21", "title": "Отмениха 100 полета на летище \"Схипхол\""}
{"url": "https://www.blitz.bg/ikonomika/amerikanski-miliarder-veche-sme-vv-velika-depresiya-novata-finansova-kriza-e-na-praga_news627988.html", "text": "Новата финансова криза може да се очаква в близките 2 години, заяви за Business Insider американският милиардер и основател на инвестиционната компания Bridgewater Associates Рей Далио.  По неговите думи икономическият цикъл се дели на няколко етапа. Първоначално дълговете растат заедно с доходите от производството, а стойността на активите се увеличава. Заради растящите дългове централните банки преминават към втвърдяване на парично-кредитната политика.  По-нататък лихвите на практика се сриват до нулата. Икономиката навлиза във фаза на депресия, а централните банки преминават към политика на количествено смекчаване, закупувайки активи на безценица.  \"Според мен, периодът, в който се намираме, много напомня на 30-те години от миналия век\", казва Далио, напомняйки за икономическата и политическата обстановка в света по време на Великата депресия. Той подчертава, че в подобни условия нараства разривът между бедните и богатите, което способства на ръста на популизма, отбелязва милиардерът.    Предходната глобална финансова криза, прераснала в глобална рецесия, възникна през 2008 г. след фалита на четвъртата по величина инвестиционна банка в САЩ Lehman Brothers. Превод: БЛИЦ    ", "date": "2018.09.21", "title": "Американски милиардер: Вече сме във Велика депресия, новата финансова криза е на прага"}
{"url": "https://www.blitz.bg/layfstayl/za-damite/pepelyashka-po-amerikanski-nyakolko-uroka-po-stil-ot-khertsoginyata-na-sseks-megan-markl_news628082.html", "text": "Някога дългокосата красавица Меган Маркъл мечтаеше да покори Холивуд. Зад гърба си имаше успешния старт на сериала \"Костюмари\", подкрепата на семейството си и професионална помощ в лицето на бившия си съпруг - режисьора Тревър Енгелсън.Пет години по-късно тя се сдоби със световна слава, но не заради таланта си на актриса.   Днес Меган Маркъл носи кралска титла, посещава светски събития и е част от семейството на британските монарси. Въпреки че на младини красавицата мечтаеше да стане известна актриса, която един ден ще бъде удостоена с \"Оскар\", животът й протече по коренно различен начин, за който тя със сигурност не съжалява.   Превръщайки се в законна съпруга на принц Хари, Меган трябваше да се откаже от мечтата си за големия екран и да промени стила си от секси на класически елегантен, за да се превърне в една от най-обсъжданите особи в кралското семейство.   ", "date": "2018.09.21", "title": "Пепеляшка по американски: Няколко урока по стил от херцогинята на Съсекс Меган Маркъл"}
{"url": "https://www.blitz.bg/obshtestvo/zhandarmeriya-izvede-rabotnitsite-ot-vinprom-karnobat-mitnitsite-go-zapechatakha_news628388.html", "text": "Десетки работници от \"Винпром Карнобат“ са изведени с жандармерия извън сградата при акция на Агенция „Митници\",  която е извършила проверка на данъчни складове в района за производство на алкохолни напитки, съобщава Канал 3.   Обектите ще бъдат запечатани за 48 часа, за да се обезпечат доказателствата, открити при проверката. При необходимост, заводът ще остане затворен и за по-дълъг период от време.", "date": "2018.09.21", "title": "Жандармерия изведе работниците от \"Винпром Карнобат\", митниците го запечатаха"}
{"url": "https://www.blitz.bg/svyat/gloriya-se-vlyubi-v-parizh-pevitsata-izglezhda-chudesno-snimki_news628334.html", "text": "Примата на родния фолк Глория се влюби в Париж. Певицата е на воаяж във френския град и не спира да споделя снимки и клипове с феновете си в социалните мрежи. Под един от фотосите, на който се вижда красотата на река Сена, изпълнителката е написала: „Влюбвам се всеки път в него“, пише „Телеграф“.Гло неведнъж е споделяла, че Париж е един от любимите й европейски градове и тя реши отново да го посети в началото на есента.  Не е ясно кой й прави компания, тъй като по всички снимки певицата е сама.", "date": "2018.09.21", "title": "Глория се влюби в Париж! Певицата изглежда чудесно (СНИМКИ)"}
{"url": "https://www.blitz.bg/lyubopitno/nauka-i-tekhnologii/ne-e-za-vyarvane-kakva-usluga-vvezhdat-vv-facebook_news628211.html", "text": "Facebook стартира тестване на приложение, което улеснява виртуалната комуникация между потребителите, включително с цел за по-нататъшни срещи. Това съобщи интернет порталът Вердж, цитиран от БГНЕС.   \"Търсенето на нови запознанства е нещо, което потребителите на Facebook правят от дълго време\", каза сътрудникът на социалната мрежа Нейтън Шарп, отговарящ за проекта. Затова компанията иска да го направи лесно и удобно.   Услугата се тества в Колумбия и засега е интегрирана само за мобилно приложение, като още не е достъпна за компютри. Използването й е разрешено за лица на възраст над 18 години. В момента приложението е напълно безплатно, няма реклами в него и допълнителни услуги за плащане също не са предоставени. Тези, които искат да се регистрират в услугата, трябва накратко да се опишат, да отговорят на редица въпроси и да обяснят какви са техните цели. Те ще трябва също да изяснят местонахождението си, което ще бъде проверено с помощта на глобалната навигационна система за GPS. Така ще могат да намират кандидати за запознанство в радиус от 100 километра. Собствениците на мобилни устройства, работещи с операционни системи iOS могат да качват до девет свои снимки, а потребителите на Android - 12 снимки. Те могат да бъдат взети от профили във Фейсбук или Инстаграм, както и от фото галерията на смартфона. Системата ще запознава кандидатите с профила, даден от потребителите на данни, техните интереси, наличието на общи приятели. Списъкът с предложените лица няма да включва тези, които вече се намират в \"списъка с приятели\" в мрежата. Потребителите ще могат да изпращат заявки за начало на диалог до общо не повече от 100 души, които са предизвикали интереса им. Facebook е основана на 4 февруари 2004 г. от Марк Зукърбърг и трима негови съученици по време на обучението им в Харвардския университет. Социалната мрежа е една от водещите в света. Общата й месечна аудитория надхвърля 2 милиарда потребители.", "date": "2018.09.21", "title": "Не е за вярване каква услуга въвеждат във Facebook"}
{"url": "https://www.blitz.bg/svyat/ucheni-tsyala-evropa-mozhe-da-bde-udavena-ot-ogromno-supertsunami_news628224.html", "text": "Учени от Кралския колеж в Лондон са изчислили нов математически модел за суперцунами, което може не само да отмие повечето от крайбрежните градове на Великобритания, но също така да доведе до непоправими щети на останалите европейски страни, пише The Sun. Климатолозите отбелязват, че за формирането на вълна с височина 10-12 метра, са достатъчни темповете на нарастване на средната температура.  Учените казват, че антарктическите ледници се топят от глобалното затопляне, а това дори може да предизвика серия от вълни цунами, които да засегнат не само на островната част на Европа, но също така и континенталната, унищожавайки части от Франция, Норвегия, Швеция, Холандия и Германия.  Изследователите отбелязват, че разширяването на басейна на Уилкс в Източна Антарктика може да провокира повишаване на нивото на световния океан от четири метра и всеки катаклизъм, в това число дори слабо земетресението може да удави Европа.  По-рано, изследователи от Университета Дънди в Шотландия стигнаха до извода, че сеизмичната  и тектонска активност около Великобритания може да предизвикат цунами, чийто мащаб може да бъде унищожителен за цялото човечество. Превод: БЛИЦ    ", "date": "2018.09.21", "title": "Учени: Цяла Европа може да бъде удавена от огромно суперцунами"}
{"url": "https://www.blitz.bg/lyubopitno/nauka-i-tekhnologii/kakvo-vsshchnost-oznachava-dumata-abrakadabra_news628205.html", "text": "Всеки от нас е чувал думата абракадабра, която обикновено придружава някой фокус или ефектен трик, но знаете ли откъде всъщност произлиза тя, питат obekti.bg и Mental Floss?   Една теория гласи, че тя идва от древния арамейски език и вероятно някога е означавала нещо като \"създавам, докато говоря\"; възможно е да се е използвала като фраза в древни религиозни текстове. Друго обяснение я свързва с думите \"аб\", \"бен\" и руах акадош\" на иврит, които съответно означават \"баща\", \"син\" и \"светия дух\". Откриваме я и в текст за медицинските пособия на един императорски лекар в Рим, където \"абракадабра\" се ползвала като мантра за лечение на някои болежки. Така тази стара лековита дума пътувала из времето, за да стигне до XX век. Началото на XX век е така нареченото златно време на илюзионистите. Те били изключително популярни, пълнени театри, състезавали се с трикове, в които комбинирали технически постижения и пъргав ум. И всеки един от тях, особено ако е прочут, трябвало да си има своя дума. Абракадабра я знаят всички, но Данте  магьосникът - сценичен псевдоним на датчанина Хари Аугуст Янсен - измислил друг известен израз - \"сим салабим\". Тези три думи били нонсенс, макар че според речника на магическите думи единият вариант е коренът да е в скандинавската митология, а другият да идва от името на стария арабски магьосник Али Сим Салабим, който обаче не е ясно изобщо съществувал ли е. Комбинацията между абракадабра и сим салабим е излишна и никой фокусник не я използва, защото двойно заклинание не е необходимо.", "date": "2018.09.21", "title": "Какво всъщност означава думата \"абракадабра\"?"}
{"url": "https://www.blitz.bg/svyat/yunker-s-kultov-komentar-za-brekzit-namesi-taralezhi-i-ukhazhvane_news628371.html", "text": "Отношенията между ЕС и Великобритания винаги са били щекотливи, а председателят на Еврокомисията Жан-Клод Юнкер заяви, че преговорите по Брекзит започват да приличат на ухажване между два таралежа. „Ние не сме във война с Великобритания\", каза Юнкер пред австрийския всекидневник \"Ди Пресе“ в интервю, публикувано ден след като планът на британския премиер Тереза Мей беше отхвърлен като неприложим и неприемлив от останалите 27 членове на блока на неформална среща на високо равнище Залцбург.   „Трябва да внимаваме като два таралежа, които се обичат един друг“, каза Юнкер.  „Когато се прегърнат два таралежа, те трябва да внимават да не се убодат“. Юнкер настоя, че двете страни \"се приближават\". Въпреки това \"ирландският въпрос за границата е много труден\", каза той. \"Също така е ясно, че не може да има напускане на ЕС и запазване на привилегиите на общността. Брекзит означава Брекзит\", каза той. На въпроса дали британците трябва да имат още едно гласуване по сделката за излизане, след като бъде постигнато съгласие, Юнкер заяви, че Мей е казала ясно в Залцбург, че няма да има втори референдум.  \"Независимо от това британският парламент трябва да гласува за сделката за излизане, както и Европейският парламент. И не всичко, което Лондон харесва, се харесва от парламента на ЕС“, добави той. Юнкер каза, че ситуацията между Великобритания и ЕС не трябва да бъде \"безкрайно драматизирана\". Великобритания \"ще остане важен партньор в търговията и сигурността за ЕС, но с британците губим малко прагматизъм. Поради това напускането ме натъжава дълбоко\", каза Юнкер    ", "date": "2018.09.21", "title": "Юнкер с култов коментар за Брекзит, намеси таралежи и ухажване"}
{"url": "https://www.blitz.bg/svyat/v-khonkong-prodavat-kshcha-za-rekordnite-446-mln_news628234.html", "text": "В Хонконг беше предложена за продажба малка къща с четири спални за рекордна цена от $446 млн., съобщава \"Блумбърг\".   Къщата принадлежи на инвестиционната компания Chuang's Consortium International Ltd. За сравнение, вилата Les Cedres - построено преди 188 години имение с четири спални в южната част на Франция - беше обявена за продажба за € 350 милиона ($ 409 милиона) през миналата 2017 година. Най-скъпата къща в света се намира в малка площ от около 15 хектара площ, където има частен паркинг и басейн. Все пак къщата се намира в един от най-търсените райони на Хонконг. Предишният рекорд на пазара за недвижимите имоти на острова датира от 2016 г. Тогава къща беше продадена за $255 млн..", "date": "2018.09.21", "title": "В Хонконг продават къща за рекордните $446 млн."}
{"url": "https://www.blitz.bg/daydzhest/kak-minava-denyat-na-nay-bogatiya-chovek-v-sveta_news628385.html", "text": "Джеф Безос ръководи доста неща. Той е главен изпълнителен директор на Amazon - компания, която, освен че промени напълно пазара на електронната търговия, продуцира филми, разработва гласови технологии с изкуствен интелект и има верига магазини за хранителни продукти. Безос също така е основател на космическата компания Blue Origin, както и собственик на вестник The Washington Post.   Изненадващо обаче, в дните му няма припряност. Вместо това Безос отделя време да си почива, да презарежда и да взема решения внимателно, сподели той пред публиката в Икономическия клуб на Вашингтон по-рано този месец. Ето как изглежда един типичен ден от живота на Безос. Той става рано \"Лягам си рано и ставам рано,\" сподели Безос по време на събитието. Други шефове на големи компании са известни с това, че става преди изгрев слънце. Главният изпълнителен директор на Apple Тим Кук става в 3:45 сутринта, ръководителят на Ellevest Сали Кроучек и главният изпълнителен директор на Pepsi Индра Ноой също са станали от леглото преди 4. Безос се \"размотава\" и закусва заедно със семейството си След като стане, Безос отделя известно време за себе си: \"Обичам да се размотавам сутрин,\" казва той. \"Обичам да чета вестник, да пия кафе, да закусвам с децата преди да тръгнат за училище,\" обяснява Безос. \"Това време сутрин е много важно за мен.\" Безос е известен с това, че умее да приготвя сериозна закуска. Преди време той приготви палачинки за състезателя по американски футбол Ръсел Уилсън и певицата Сиара, които са семейство.    Той често мие чиниите вкъщи. Безос може би е на прав път: Отделянето на време за \"размотаване,\" за готвене, или за чистене помага на креативността, според проучване на Калифорнийския университет. Отделянето на време за задачи, които не изискват мислене, позволява на ума да блуждае и да бъде по-изобретателен, според резултатите от проучването. Безос започва деня си с най-важните срещи Когато е готов да простъпи към работа, Безос отделя цялото си внимание на Amazon: \"Насрочвам първата си среща за 10 часа сутринта,\" обяснява той. Първите срещи за деня са тези, които изискват най-голяма концентрация на ума. \"Обичам да провеждам най-натоварващите си срещи преди обяд. Всичко, което е предизвикателно от умствена гледна точка, е среща за 10 часа сутринта,\" казва той. Според проучване на биолога Кристоф Рандлър, \"Хората, чието представяне достига своя пик сутрин, са в по-добра позиция да постигнат успехи в кариерата, защото са по-активни от хората, които се чувстват най-добре вечер.\" Той тегли черта, когато е изморен Безос избягва да взема решения в края на деня. \"Към 17:00 часа вече си мисля 'Не мога да мисля за това днес, да опитаме с него утре в 10:00 часа сутринта,'\" казва със смях Безос. Вземането на добре обмислени решения често става все по-трудно с напредването на деня поради умората. \"След като сте умствено изтощени, вече нямате желание да правите компромиси, които включват една особено изтощителна форма на вземане на решения,\" обяснява този феномен в New York Times. Безос гледа да се наспива добре  За да бъде възможно най-ефективен при вземането на решения, Безос е превърнал съня в един от приоритетите си. \"Спя по осем часа на нощ, освен ако не пътувам през различни часови зони,\" обяснява той. \"Понякога е невъзможно, но съм много концентриран върху това. Аз лично имам нужда от осем часа сън. Мисля по-добре, имам повече енергия, в по-добро настроение съм.\" Това всъщност е част от концепцията на Безос за постигане на хармония между работното място и личния живот. Безос е изцяло фокусиран върху предпоставките за постигането на успехи \"Замислете се, като високопоставен ръководител на компания за какво наистина ви се плаща?\" казва Безос. \"Като ръководител на висок пост ви се плаща да вземате малък брой висококачествени решения. Вашата работа не е да вземате хиляди решения всеки ден.\" По мое мнение, ако не полагате грижи за себе си, \"качеството на тези решения може да е по-ниско, защото сте изморени или раздразнени и куп други неща.\"", "date": "2018.09.21", "title": "Как минава денят на най-богатия човек в света"}
{"url": "https://www.blitz.bg/svyat/kholandiya-potna-v-traur-oplakva-svoite-chetiri-malki-angelcheta-zaginali-pri-nelep-intsident_news628413.html", "text": "Холандия скърби след трагичен случай на жп прелез. Четири деца загинаха при преминаване на червен сигнал.  Децата на възраст от 4 до 8 години са били в електрически велосипед с кош, широко разпространен сред родителите в Холандия.Тяхна преподавателка ги карала от детската градина към училище.  Тя и още едно дете са в болница със сериозни травми.  Според свидетели, жп прелезът е бил със спусната бариера. Една от версиите е, че спирачките на возилото са отказали.    ", "date": "2018.09.21", "title": "Холандия потъна в траур! Оплаква своите четири малки ангелчета, загинали при нелеп инцидент"}
{"url": "https://www.blitz.bg/stsena/riana-poluchi-neobichayno-politichesko-naznachenie_news628412.html", "text": "Известната певица Риана е назначена за извънреден и пълномощен посланик на Барбадос по въпросите на образованието, туризма и инвестициите, съобщават от пресслужбата на правителството на страната. Министър-председателят Миа Мотли заяви, че за нея ще е голяма чест да работи със световноизвестната звезда, която не спира да прославя родината си по целия свят.   Мотли отбелязва още, че Риана е не само успешна певица, но и бизнесдама и затова е било решено да й се даде възможности по-активно да влияе на политиката на страната.  Самата изпълнителка е горда от назначението и с нетърпение очаква момента, в който ще може да отговаря за родината си.  ", "date": "2018.09.21", "title": "Риана получи необичайно политическо назначение"}
{"url": "https://www.blitz.bg/zdrave/tryabva-li-edna-zhena-da-khodi-bez-sutien_news628220.html", "text": "Естественото днес става все по-популярно от всякога. В свят, в който стремежът към идеал за красота се преследва по всевъзможни начини, хората полека-лека започват да целят природните дадености без изкуствени подобрения, много повече.   В този ред на мисли съществуват много организации, които са се обявили и за премахване на сутиените. Освен това има и доста дизайнери, които в подкрепа на женствеността, създават облекло, което не включва носенето на бельо.   Много жени са готови да подкрепят тази нова тенденция, но лекарите имат собствено мнение по този въпрос.", "date": "2018.09.21", "title": "Трябва ли една жена да ходи без сутиен?"}
{"url": "https://www.blitz.bg/zdrave/d-r-angel-kunchev-oglasi-zlatnite-pravila-pri-piene-na-antibiotik_news628262.html", "text": "Октомври и ноември са най-подходящи за ваксинация. Възрастните хора най-често боледуват от грипове и дават най-много жертви. Най-честото усложнение от грипа е пневмонията. Това заяви д-р Ангел Кунчев, главен държавен здравен инспектор.  \"Новите 4 грипни щама, които удрят хората, са с предстоящи ваксини\", разкри той, гриповете са с имената  \"Мичиган\", \"Сингапур\", \"Колорадо\" и \"Пукет\".    ", "date": "2018.09.21", "title": "Д-р Ангел Кунчев огласи златните правила при пиене на антибиотик!"}
{"url": "https://www.blitz.bg/zdrave/kolko-pti-e-normalno-da-se-khodi-do-toaletna-prez-noshchta-i-koga-ima-problem_news628226.html", "text": "Колко пъти уриниране е нормално през нощта? Чувствате ли желанието да отидете до тоалетната повече от обичайното през нощта? Има ли нещо, от което да се притеснявате? Това са въпроси, които не са за пренебрегване.   Честотата на уриниране варира за всеки човек. Но ако броят на пътите, през които ставате, за да отидете до тоалетната се увеличи, това може да говори, че имате някакво заболяване. Освен това честото ставане през нощта ще повлияе на способността ви да отпочинете и да сте работоспособни през следващия ден. ", "date": "2018.09.21", "title": "Колко пъти е нормално да се ходи до тоалетна през нощта и кога има проблем?"}
{"url": "https://www.blitz.bg/svyat/sergey-lavrov-s-mnogo-vazhni-dumi-za-balkanite-eto-kakvo-obeshchava-rusiya_news628381.html", "text": "Министърът на външните работи на Русия Сергей Лавров подкрепя териториалния интегритет на Босна и Херцеговина (БиХ) и конституционния ред и е заинтересувана в засилването на и без това добрите политически и икономически отношения със страната, предава босненският телевизионен канал N1. По време на съвместна пресконференция между Лавров и босненския му колега Игор Църнадак последният отбеляза, че такива срещи са от огромно значение за развитието на сътрудничеството между двете страни.   „Значението на тази визита е огромно. Нашите отношения с Русия са приятелски и ние обсъждахме начини за допълнителното им подобряване в сферата на търговията. Благодарни сме на Русия за принципната й позиция по отношение на връзките с БиХ“, заяви Църнадак, като освен това приветства посещението на Лавров в сръбско-руска църква в Баня Лука. „Говорихме за ситуацията в региона и се съгласихме, че успешен край на преговорите между Белград и Прищина ще е важен за стабилността на региона. Освен това говорихме и за сътрудничеството ни в сферата на външната политика и това в ООН“, добави външният министър на БиХ. Лавров изрази задоволство от отношенията между двете страни и подчерта важността от запазването на Дейтънския договор, с който бе сложен край на войната в Босна (1992 – 1995). „Както току що каза моят колега, подкрепата на Русия за Дейтънския договор е безалтернативна. Ние подкрепяме суверенитета, териториалния интегритет и конституционните компетентности на двата ентитета („Федерация БиХ“ на бошняците и хърватите и „Република Сръбска“ на босненските сърби) и конституционността на трите народа в Босна“, подчерта първият дипломат на Русия.  „Ние искаме резултатите от (предстоящите през октомври парламентарни) избори да отразяват тези принципи. Оценяваме всичко, което чухме и искаме да подобрим още повече нашето сътрудничество. Търговският обмен между нашите две страни расте постоянно с тенденция да се разшири още повече“. Той засегна и темата за диалога Белград – Прищина.  „Приветстваме директния диалог между Белград и Прищина, но най-важното е предметът на преговорите да бъде приложен. Ние също се съгласихме, че външните сили не трябва да създават конфликтни ситуации на Балканите“, посочи Лавров.ю Руският външен министър припомни, че неговата страна винаги е имала добро сътрудничество с ЕС и САЩ, когато става дума за хармонизация на отношението към Дейтънския мирен договор и заяви, че не вижда защо това сътрудничество трябва да бъде пропеняно.  Попитан за потенциалните фаворити на Русия за предстоящите парламентарни избори, той отговори, че това са гражданите на БиХ. „Имаме своите фаворити, това са босненските граждани, които ще употребят правото си на глас на изборите. Никога не сме препоръчвали да гласуват за някой. Ще уважим волята на босненските избиратели“, заключи Лавров. След посещението си в Сараево, Лавров ще отпътува за Баня Лука. ", "date": "2018.09.21", "title": "Сергей Лавров с много важни думи за Балканите, ето какво обещава Русия"}
{"url": "https://www.blitz.bg/svyat/bivsh-politsay-poludya-zastrelya-tshchata-i-zhenata-a-posle_news628403.html", "text": "В Русия бивш полицай застреля тъщата и жена си, а после се самоуби. Инцидентът е станал в Свердловска област.   В началото медиите препредаваха информацията, че са били намерени телата на трима души, загинали по време на полицейска операция, но това бе опровергано от официалните власти.   \"В къща намерихме телата на трима души - мъж, роден 1974 година, съпругата му - 1971 година на раждане и нейната майка\", съобщават от полицията.  Вече е установена и самоличността на починалите. Мъжът е служил в полицията до 2016 година, където е заемал ръководен пост като шеф на отдел.  \"В момента изясняваме обстоятелствата около престъплението и как всъщност се е стигнало до стрелбата, предполага се, че причината е битова, вероятно ревност\", съобщават още от полицията.  Превод БЛИЦ  ", "date": "2018.09.21", "title": "Бивш полицай полудя, застреля тъщата и жената, а после..."}
{"url": "https://www.blitz.bg/zdrave/d-r-kamen-kamenov-posochi-kak-alternativnata-meditsina-pomaga-pri-patsienti-s-visoko-krvno_news628101.html", "text": "Д-р Камен Каменов е лекар с придобити две специалности: вътрешни болести и кардиология. За постигането на максимални резултати в лечението на пациентите си прилага в практиката си и методите на алтернативната медицина. Практикува в медицински център в София.  ", "date": "2018.09.21", "title": "Д-р Камен Каменов посочи как алтернативната медицина помага при пациенти с високо кръвно"}
{"url": "https://www.blitz.bg/zdrave/mzh-bez-litse-se-strakhuvashe-da-izliza-ot-kshchi-unikalna-operatsiya-promeni-zhivota-mu-snimki-18_news627723.html", "text": "Канадецът Морис Десардинс прекарва дълги години в дома си, от който почти не излиза. Мъчат го непрекъснати болки. Дишал с помощта на отвор във врата. Можел да говори, да яде и да спи с огромни трудности.   За всичко това било виновно ужасяващо нараняване на лицето, което получил по време на лов. Заради начина, по който изглеждал, той се страхувал да излиза между хората, защото всеки път те извръщали поглед, отвратени от лицето му.     Сега вече всичко е зад гърба му. Морис претърпява 30-годишна операция и може да си върне отново живота.   Всъщност, може би, живота на някой друг, защото от неговото, истинско лице, не е останало нищо. Лекарите са му присадили лице от друг мъж. И не само.   По време на ловния инцидент Морис останал без челюст, устни, нос, зъби и голяма част от мускулите на лицето. Всичко това му било върнато обратно, след като лекарите използвали лицето на непознат дарител, който починал от мозъчен удар.  Специалистите успели да извършат истинско чудо, защото му върнали мириса и вкуса.   Операцията е извършена в канадския град Монреал.   Трансплантациите на лица са много редки и в целия свят за последните 13 години има извършени само 40 подобни интервенции. Морис е избран заради редкия случай и възможността да се върне към нормалния живот, ако всичко е наред.  Превод БЛИЦ  ", "date": "2018.09.21", "title": "Мъж без лице се страхуваше да излиза от къщи, уникална операция промени живота му (СНИМКИ 18+)"}
{"url": "https://www.blitz.bg/zdrave/dietolozhkata-elena-prez-esenta-zadlzhitelno-tryabva-da-yadete-tezi-10-khrani_news628197.html", "text": "През есента много хора се оплакват от спад в жизнеността и настроението. Хранителната специалистка Елена Соломатина препоръчва в есенната диета да се включат храни, които допринасят за производството на хормона серотонин, наричан още \"хормон на радостта\". Този хормон играе важна роля в работата на нервната система.  По-специално, според експерта, необезмаслените  млечни продукти ще ни спасят ефективно от есенната меланхолия - те съдържат триптофан, който подпомага за производството на серотонин. Особено полезно в това отношение е твърдото сирене, използването му помага при изблици на дразнене и безсъние.  ", "date": "2018.09.21", "title": "Диетоложката Елена: През есента задължително трябва да ядете тези 10 храни"}
{"url": "https://www.blitz.bg/svyat/rusiya-predricha-krakh-v-globalnata-stabilnost-zaradi-sanktsiite-na-sashch_news628309.html", "text": "Заместник-министърът на външните работи на Русия Сергей Рябков разкритикува най-новите санкции на САЩ срещу страната, заявявайки, че Вашингтон \"безразсъдно поражда глобална нестабилност\" с налагането на новите наказателни мерки, предават световни медии. Рябков добави, че санкциите, които той подчерта, че са 60-ата такава мярка, насочена към Русия от 2011 г. насам, ще доведат до по-нататъшно напрежение в двустранните отношения между Москва и Вашингтон.Представителят на Русия обаче настоя, че ембаргото, налагано от САЩ, ще се окаже \"безполезно\", тъй като няма да успее да \"диктува условията на Русия\".  Вчера САЩ санкционираха 33-ма служители от разузнаването и отбраната на Русия, както и китайската военна агенция заради закупуването на руско военно оборудване. Междувременно министърът на промишлеността и търговията Денис Мантуров обяви по време на посещение в Китай, че \"натискът, санкциите и някои забрани\" от Запада ще доведат до засилване на сътрудничеството между Москва и Пекин.", "date": "2018.09.21", "title": "Русия предрича крах в глобалната стабилност заради санкциите на САЩ"}
{"url": "https://www.blitz.bg/svyat/britanski-i-frenski-voenni-samoleti-vdignati-po-trevoga-zaradi-ruski-iztrebiteli_news628331.html", "text": "Британски и френски военни самолети бяха вдигнати по тревога, за да следят подозрителни руски изтребители над Северно море, предаде „Ройтерс“.   Говорителят на френските военновъздушни сили полковник Сирил Дювивие каза, че са били засечени един или няколко руски самолета. Той посочи, че действията не са били враждебни. „Бяха задействани обичайните механизми на реакция. Изтребители „Рафал\" излетяха от базата в Сен-Дизие със самолет за презареждане във въздуха и заеха позиции за евентуална намеса\", заяви военният. „Скай нюз“ пък съобщи, че британските Кралски военновъздушни сили са прихванали руски бомбардировачи, летящи над Северно море. Руските бойни самолети са отказали да установят контакт с диспечерите към британския контрол на въздушния трафик.", "date": "2018.09.21", "title": "Британски и френски военни самолети вдигнати по тревога заради руски изтребители"}
{"url": "https://www.blitz.bg/svyat/strashna-bolest-see-smrt-v-grtsiya_news628339.html", "text": "Нови пет души са загинали през последната седмица в Гърция, след като са заразени с вируса на Западен Нил според Центъра за профилактика и контрол върху заболяванията (KEELPNO), според който броят на смъртните случаи през тази година е нараснал на 27, пише \"Български новини\".   В своя седмичен доклад в четвъртък агенцията заяви, че 183 от 234 съобщени случаи са развили проблеми с централната си нервна система, енцефалит, менингит и лека парализа. Възрастта на заразените от вируса на комарите варира от 10 до 94 години. От всички гръцки региони Атика е най-тежко засегната от Западен Нил тази година, като са докладвани 108 случая.", "date": "2018.09.21", "title": "Страшна болест сее смърт в Гърция"}
{"url": "https://www.blitz.bg/intsidenti/stikhii/adska-burya-udrya-velikobritaniya-tozi-uikend_news628340.html", "text": "Ужасяваща буря с ветрове, достигащи скорост от 120 мили в час, ще ударят Великобритания този уикенд. Есента ще започне наистина с опасно време, предупредиха синоптици. Най-мощни ще са те в неделя. Милиони хора са предупредени за проблеми с транспорта, спиране на тока и прекъсване на комуникациите, като има дори риск за живота, пише \"Новини Лондон\".   Бурята ще причини и вълнение на морето и високи вълни, които ще ударят крайбрежието. Падналият проливен дъжд ще е с количество като за два месеца. Есента започна рано още тази седмица с нестабилно време и дъжд. Ветровете достигнаха до 80 мили в час. Силните ветрове ще започнат днес на север, на места са възможни наводнения.", "date": "2018.09.21", "title": "Адска буря удря Великобритания този уикенд"}
{"url": "https://www.blitz.bg/zdrave/d-r-dincho-georgiev-izbroi-simptomite-na-khormonalni-problemi-pri-damite_news628301.html", "text": "Д-р Динчо Георгиев е акушер-гинеколог, специалист в хистероскопска и лапароскопска хирургия. Завършва Медицинска академия-София през 1982 г., след което работи последователно като лекар в с. Литаково, АГ-отделението на Районна болница - Нова Загора, АГ-комплекс на Окръжна болница - Сливен. От 20 години работи в Първа АГ-болница “Света София” - бившата “Тина Киркова” в София.   През 1988 г. взима специалност “Акушерство и гинекология” в “Майчин дом” - София. След това е специализирал отделни курсове - ултразвукова диагностика в АГ; колпоскопска диагностика; оперативна гинекология. От 1997 г. започва специализация по ендоскопска диагностика и хирургия в АГ последователно при проф. Де Блоок - Университетска болница “Амстердам“ - Холандия, проф. Милиец, д-р Д. Жане в болница “Сент Антоан” и клиника “Ноаретс” в Париж, Франция.", "date": "2018.09.21", "title": "Д-р Динчо Георгиев изброи симптомите на хормонални проблеми при дамите"}
{"url": "https://www.blitz.bg/svyat/komandirt-na-izraelskite-vvs-predade-na-moskva-klyuchova-informatsiya-za-tragediyata-s-il-20_news628326.html", "text": "Командващият израелските военновъздушни сили Амикам Норка предаде на представител на руското министерство на отбраната данни за свалянето на руския самолет Ил-20 в Средиземно море. Това се случи по време на среща в Москва, съобщават световните агенции.     Норкин е предоставил на Кремъл информация за „опитите на Иран да се укрепи в Сирия и да снабдява със стратегически оръжия „Хизбула“.     Израелският командир е отбелязал, че е необходимо да се предприемат координирани действия в Сирия и подчертал важността на защитата на интересите на засегнатите държави.     Както БЛИЦ съобщи, руският разузнавателен самолет беше свален над Средиземно море на 18 септември. 15-те души на борда загинаха. За инцидента Русия обвини Израел, който по това време нанасял ракетни удари по Сирия. Превод и редакция: БЛИЦ   ", "date": "2018.09.21", "title": "Командирът на израелските ВВС предаде на Москва ключова информация за трагедията с Ил-20"}
{"url": "https://www.blitz.bg/blits-tv/velosipedist-vdigna-240-kmch-video_news628266.html", "text": "Британецът Нил Кембъл направи нов европейски рекорд за скорост с велосипед, след като с помощта на едно Porsche Cayenne Turbo успя да ускори специалния си велосипед до скорост от 240 км/ч.   Да преодолее съпротивлението на въздуха му помага специален аеродинамичен щит, закрепен зад Porsche-то. Опитът се състоя на писта на бившето военно летище в Елвингтън, а специалното колело е направено от фирмата Moss Bikes.    В конструкцията му са използвани въглеродни нишки и детайли, напечатани на 3D принтер. За стабилност на велосипеда рамата е доста \"разтегната\". Всъдеходът Cayenne Turbo е с четирилитров V8 мотор с мощност 550 к.с. Автомобилът тегли велосипедиста до скорост 177 км/ч, след това въжето се откача и Ник Кембъл продължава ускорението сам зад предпазния щит. Ще припомним, че миналата седмица шампионката на САЩ по колоездене на писта Дениз Мюлер-Коренек постави нов световен рекорд за скорост с велосипед, развивайки 295.9 км/ч.  from   on  .", "date": "2018.09.21", "title": "Велосипедист вдигна 240 км/ч (ВИДЕО)"}
{"url": "https://www.blitz.bg/zdrave/po-dobre-vnimavayte-s-tezi-khrani-za-da-ne-si-dokarate-alergiya_news628219.html", "text": "За хората с алергии дори и най-висококачествената храна може да се превърне в отрова. Негативната реакция на организма може да възникне при различни продукти (плодове, мляко, яйца, месо и т.н.), в които се съдържат алергени.   Теоретично всеки хранителен протеин може да причини алергични реакции. Има обаче продукти, които са по-опасни в това отношение.", "date": "2018.09.21", "title": "По-добре внимавайте с тези храни, за да не си докарате алергия"}
{"url": "https://www.blitz.bg/zdrave/srdechni-zabolyavaniya-kakvo-mozhe-da-vi-prevrne-v-patsient-na-kardiolog_news628222.html", "text": "Сърцето е един от най-важните органи на тялото, който не престава да работи за нито секунда, като изтласква хиляди литри кръв всеки ден.   Ако се храните правилно, тренирате редовно и не злоупотребявате с алкохол, то лесно ще се справите със задачата си. Но ако се поддадете на лоши навици, всички знаем, че може да се сблъскате със сериозни болести.  Предлагаме ви списък от 15 точки. Всеки елемент в него е причина, поради която кардиологът може да ви е много ядосан. ", "date": "2018.09.21", "title": "Сърдечни заболявания! Какво може да ви превърне в пациент на кардиолог?"}
{"url": "https://www.blitz.bg/zdrave/s-kakvo-da-se-khranim-pri-visoka-temperatura_news628223.html", "text": "Високата температура представлява симптом на много и различни заболявания. Тя е отговорът на имунната система на организма към болестта. Високата температура се появява, когато е налице възпаление. Възможно е то да бъде причинено от външен микроорганизъм като вируси и бактерии, които предизвикват инфекция в тялото.   Така ако температурата надхвърля 37 градуса, тогава се счита за висока. При такъв стресов режим е много важно да се храните правилно, за да се улесните бързото си възстановяване.", "date": "2018.09.21", "title": "С какво да се храним при висока температура?"}
{"url": "https://www.blitz.bg/obshtestvo/esenna-depresiya-eto-kak-da-ya-preborite_news628363.html", "text": "С края на лятото и започването на училище/лекции за някои, е възможно да се чувствате доста по-изтощени и дори депресирани на моменти. Как по-бързо да преодолеете тези периоди и да се върнете към старото си аз? Ето няколко съвета от Your Tango:1. Занимавайте се само с 1 нещо  Когато сте потиснати и тъжни, идеята да свършите работата и да изпълните задълженията си, може да ви се стори смазващо. Затова обикновено дори не може да се захванете да вършите нещо, а само стоите и мислите. Това се отразява много зле на мозъка и на физическата активност. А и се чувствате безполезни и още по-зле. Още със ставането от леглото изберете едно важно нещо, което да свършите за деня. Не мислете за всички натрупани задачи, а се заемете само с някоя от тях. Така има по-голям шанс да успеете, ако опитате да се захванете с всичко, ще се чувствате още по-изморени и едва ли ще има положителен резултат в дейностите ви. 2. Любов и секс  Дори да звучи банално, милувките, прегръдките и целувките са лечебни. Ако са с човек, към когото изпитвате симпатии, а още по-хубаво - обичате, това ще ви зареди емоционално. Знаете, че имате някого, на когото може да разчитате и който стои до вас, дори в лошите ви моменти. Такава подкрепа е незаменима. Сексът ви свързва още по-силно на емоционално ниво. А и половият акт освобождава релаксиращи химикали в мозъка като окситоцин, които борят чувството на депресия и неудовлетвореност. Това е и добър начин да се разсеяте. Колкото по-рядко мислите за лошите неща и за вашето състояние, толкова по-бързо ще си отиде то, затова е хубаво да сте ангажирани с нещо. 3. Бъдете мили към себе си  Да сте депресирани и тъжни е лошо. Но като си го повтаряте, няма да промените нещата. Не трябва да изпитвате вина за такова нещо или да съдите себе си. Почти всеки е минал през такъв период, независимо дали го е показал или не, или в каква степен е било. Не е имало човек, който да не чувства болка и да не мисли, че е изгубен, дори да е било за кратко. Да си мислите, че сте ужасен човек, заради това, което ви се случва, е най-грешното мислене. Напротив, това издава, че сте чувствителни и добри и преживявате нещата истински. Не ви се случва нещо лошо, защото сте го заслужили, а защото битките и тъгата са част от живота и чрез тях растете и се развивате. А и вероятно просто приемате някои ситуации по-тежко от други хора - това не означава, че и другите не страдат. Можете да се справите с проблемите. Дори е установено, че хората с депресии са по-силни и смели от другите, защото оцеляват, дори след много сблъсъци. Именно затова не бива да сте груби към себе си. 4. Станете от леглото  Вероятно имате желание цял ден да спите и лежите, да се криете от света под завивките. Но това никак няма да ви помогне, колкото и да е изкушаващо. Понякога дори една разходка или ходене на пазар може да ви накара да се чувствате по-добре. Най-важно е да намерите нещо, което да ви разсее, да започнете да мислите и за друго, освен за лошото състояние, да сте активни. Съществено е и да отстраните хората, които ви натоварват и нараняват от живота си. Много често причината да искате да останете в леглото е точно защото не искате да се сблъсквате с тях и отново да ви съдят. Тези, които ви обичат истински, няма да си позволят да ви обиждат с отношението си, да ви критикуват толкова и да правят неща, които са ви неприятни. Ако има токсични приятели в живота ви, трябва да не се колебаете да се разделите с тях, дори да сте били близки дълго време. ", "date": "2018.09.21", "title": "Есенна депресия? Ето как да я преборите"}
{"url": "https://www.blitz.bg/obshtestvo/zdraveopazvane/stryaskashchi-danni-alkokholt-ezhegodno-prichinyava-smrtta-na-3-miliona-dushi_news628393.html", "text": "Алкохолът всяка година предизвиква смъртта на около 3 милиона души, се казва в доклад на Световната здравна организация (СЗО), цитиран от световните информационни агенции. Всяка година един на всеки 20 смъртни случая се дължи на прекомерна употреба на алкохол.  В доклада си за консумацията на алкохол по света и за вредните последствия от нея СЗО пояснява, че употребата на алкохол предизвиква повече смъртни случаи, отколкото СПИН, туберкулозата и насилието, взети заедно.  С алкохол всяка година са свързани 5,3 процента от смъртните случаи. Сред 20-29-годишните това процентно съотношение достига 13,5 на сто.  Алкохолът е убил около 3 милиона души в света през 2016 г., при 3,3 милиона души през 2012 г. В три четвърти от смъртните случаи става въпрос за мъже.     СЗО отбелязва, че са налице някои позитивни тенденции - намаляване на запоите и свързаните с алкохола смъртни случаи от 2010 г.  Над 200 болести са свързани с консумация на алкохол. 28 на сто от приписваните на алкохола смъртни случаи са свързани с инциденти на пътя, насилие, самоубийства, 21 на сто - с хранителни смущения, а 19 на сто - със сърдечносъдови болести. Останалите смъртни случаи са свързани с инфекциозни болести, рак, психични проблеми.  \"Прекалено много хора страдат от последствията от вредната употреба на алкохол“, заяви генералният директор на СЗО Тедрос Аданом Гебрейесус.  „Време е да се вземат мерки, за да се предотврати тази сериозна заплаха за развитието на здрави общества\". ", "date": "2018.09.21", "title": "Стряскащи данни: Алкохолът ежегодно причинява смъртта на 3 милиона души"}
{"url": "https://www.blitz.bg/politika/borisov-poseti-novostroyashch-se-khram-v-gabrovo-snimki_news628290.html", "text": "\"В Габрово посетих новостроящия се храм в кв. \"Младост\", който е посветен на всички габровски светии.\"  Това написа на личната си страница във фейсбук премиерът Бойко Борисов. Ето какво още сподели той:  \"Той се изгражда изцяло с дарения и е великолепен. За него Министерският съвет осигури 180 000 лв. за важен етап от строителството. В града не е изграждана църква повече от 100 години.\"       ", "date": "2018.09.21", "title": "Борисов посети новостроящ се храм в Габрово (СНИМКИ)"}
{"url": "https://www.blitz.bg/politika/tsveta-karayancheva-se-sreshchna-s-predsedatelya-na-turskiya-parlament-binali-yldrm_news628307.html", "text": "Председателят на Народното събрание Цвета Караянчева се срещна с председателя на турския парламент Бинали Йълдъръм. Двамата разговаряха в Азербайджан, където са гости на тържествените чествания по повод 100-годишнината на парламента на страната.  По време на разговора Цвета Караянчева поздрави Бинали Йълдъръм за избирането му за председател на Турския Меджлис и го покани да посети официално България. Председателят на турския парламент също отправи покана към българския си колега да направи визита в Турция.  По време на разговора двамата се обединиха около извода, че България и Турция на практика показват как се пази границата на Европейския съюз и подчертаха нуждата изпълнението на споразумението ЕС – Турция да продължи.  Цвета Караянчева благодари на Бинали Йълдъръм за качественото опазване на границата и отбеляза, че вече продължителен период е налице почти нулев мигрантски натиск.  Председателите на двата парламента оцениха високо и проведената лидерска среща ЕС – Турция във Варна по време на българското председателство на Съвета на ЕС. Те отбелязаха, че двустранният диалог между двете страни е на много добро ниво и се развива възходящо.  Двамата дадоха висока оценка на сътрудничеството между парламентите на двете страни като важен елемент от развитието на отношенията между България и Турция. Цвета Караянчева и Бинали Йълдъръм изразиха готовност да работят за задълбочаване на парламентарните контакти между България и Турция.    ", "date": "2018.09.21", "title": "Цвета Караянчева се срещна с председателя на турския парламент Бинали Йълдъръм"}
{"url": "https://www.blitz.bg/politika/mladen-marinov-posochi-kde-i-s-kogo-e-prvata-mu-vazhna-ministerska-sreshcha_news628299.html", "text": "Направих първата си среща като министър със синдикатите, тъй като те са важни, както за коректив на ръководството, така и като помощ да се запознавам с проблемите. Това каза вътрешният министър Младен Маринов пред журналисти след среща със синдикатите в МВР, предаде „Фокус“.„Синдикатите са структура, която не е зависима от политическото и професионално ръководство. Би следвало да има обективна оценка на това, което се случва“, посочи той.  „Целта на срещата със синдикатите беше да им се представя, те да ми се представят. Всъщност се познавам и съм работил със всички, но вече съм в друго качество“, коментира Младен Маринов.  „Задължението ми е да се представя и да кажа визията за работата си. Да чуя от тях основните проблеми, защото те са организацията, която може да обобщи всички искания и нужди на служителите, които работят на терен“, заяви министърът.  „Основното им искане са законодателните промени. Това се обсъжда отдавна. Имаме съвпадение по отношение на част от социалните пакети. Имаме съвпадение в чисто практическите приложения на документооборота, административната тежест“, посочи Младен Маринов и допълни, че голяма част от въпросите за решаване са свързани с униформеното облекло. ", "date": "2018.09.21", "title": "Младен Маринов посочи къде и с кого е първата му важна министерска среща"}
{"url": "https://www.blitz.bg/obshtestvo/borisov-progovori-za-noviya-glaven-sekretar-na-mvr-i-komentira-dumite-na-ninova-za-ungariya_news628316.html", "text": "\"Хората, които ще предложа като варианти за главен секретар на МВР са добри професионалисти. Когато взема категорично решение, ще отида и ще се консултирам с него. Трябва да обсъдим този избор, за да не забуксува\". Това каза министър-председателят Бойуко Борисов пред журналисти по повод предстоящото избиране на нов главен секретар на МВР след освобождаването на Младен Маринов и назчначението му като вътрешен министър.Попитан как ще коментира постовете и изказванията на лидерът на Корнелия Нинова за Унгария, той отсече: \"Тия постове по нощите са ми много интересни.\"  \"Не им се бъркам в работата, но нейните депутати в ЕП гласуваха за санкции срещу Унгария. Единственото практическо действие е на ГЕРБ и на депутатите Джамбазки и Бареков. Само те могат да кажат, че са защитили Унгария. Всички от БСП гласуваха \"за\" наказването им\", коментира още той.     ", "date": "2018.09.21", "title": "Борисов проговори за новия главен секретар на МВР и коментира думите на Нинова за Унгария"}
{"url": "https://www.blitz.bg/politika/zhablyanov-nezavisimostta-e-plod-na-zadruzhni-usiliya-km-prosperiteta_news628321.html", "text": "На 22-ри септември, 2018 г. се навършват 110 години от провъзгласяването на Независимостта на България. Това събитие има своето самостоятелно значение в поредицата от събития, утвърждаващи българската държавност, каквито са Освобождението, Съединението и Независимостта   Това се посочва в декларация на БСП, представена днес от парламентарната трибуна валери Жаблянов. Тази троица на българското държавно съществуване се появява неслучайно в хода на нашето историческо самоосъзнаване. Независимостта слага финалната точка на националноосвободителните войни на българския народ против петвековното османско робство и  прекъсва всички обвързаности и условия, поставени от Великите сили в несправедливия за българите Берлински договор. На 3-ти март 1878 г. между Русия и Турция се подписва Санстефанският мирен договор, с който българската държава се възстановява в нейните изконни етнически граници. Няколко месеца по-късно, обаче, водени от своите интереси на Балканския полуостров,   европейските велики сили, представени на конгрес в Берлин ревизират този договор, поставяйки българското княжество под суверенитета на Високата порта. Обявяването на Независимостта, несъмнено, има преди всичко външнополитическо значение, като с него се преодоляват наложените ограничения за сключване на военни и политически договори от новата държава. Освен това,  дипломатическите представители на България се ползват с най-ниския статус в тогавашната политическа йерархия. Провъзгласяването на Независимостта на България през 1908 г. не е самостоен, откъснат от цялото ни развитие политически акт. Както отбелязват тогавашните чужди наблюдатели на процесите в новосъздадената държава, България се развива с удивителни темпове,  строят се железници, фабрики, изгражда се столицата на държавата, създават се  и се утвърждават национални културни и образователни институции- БАН, Софийският университет, Народната библиотека. Това развитие впечатлява тогавашна Европа. Липсата на независимост от Османската империя не се изчерпва само със скромния годишен данък от 1 млн. лв., който българската държава плаща. Като васално княжество, България няма право да сключва международни договори, по българската територия се разпростират всички клаузи на т.нар. Режим на капитулациите, система от икономически и съдебни привилегии за западните държави и техните поданици, занимаващи се с бизнес в рамките на Османската империя. Тези капитулации водят до сериозни финансови загуби за малката и динамично развиваща се държава. Ето защо, обявяването на Независимостта има и не само външнополитически последствия. С всяка изминала година, в последствие на силното и динамично икономическо развитие на България, става все по-неприемлив и нетърпим нейният международен статут на княжество, васално на Османската империя. Актът на обявяването на Независимостта е предшестван от две исторически събития със съществено значение за цялостното развитие на европейския политически процес . Това са Младотурската революция от 1908 г. и изчерпването на срока на окупация на Босна и Херцеговина от страна на Австро-Унгария според Берлинския договор. Тук е мястото да се подчертае, че политическият елит на тогавашната българска държава действа изключително точно, премерено и познавайки зависимостите и отношенията в тогавашната европейска дипломация. Избирайки подходящия момент и консултирайки с Австро-Унгария общите ни интереси по преодоляване на последствията от Берлинския договор ,българският цар Фердинанд обявява Независимостта на 22-ри септември, 1908 г,.пристигайки от Виена. Това взаимодействие между вътрешнополитическите процеси, консолидацията на българския политически елит, силното желание на българския народ да възстанови своята независимост, чувството за накърнена национална чест и достойнство след Берлинския договор, оставените извън  България територии, в които българския етнос осъществява своите национални идеали,  са движещите сили на обявената Независимост. Българският княз Фердинанд получава титлата цар. Но Независимостта не е акт, който е самостоятелно действие на българската корона. Независимостта е резултат от последователното, целеустремено 30 годишно развитие на българската държава, която осъществява своята независимост водена от идеята за ревизия на Берлинския договор. В резултат на обявената Независимост, българската държава започва активна подготовка за освободителните Балкански войни, водейки самостоятелна дипломатическа и външнополитическа дейност. Този акт от 1908 г. показва, че независимостта на една държава, на едно общество, на една нация е плод на задружни усилия, национална консолидация, вътрешно единение и преодоляване на чувството на историческа несправедливост, и възход към просперитета, бъдещето и утвърждаването на нацията в нейните исторически граници.", "date": "2018.09.21", "title": "Жаблянов: Независимостта е плод на задружни усилия към просперитета"}
{"url": "https://www.blitz.bg/politika/stava-napecheno-ninova-zakhapa-borisov-vtori-den-lzhe-za-sanktsiite-sreshchu-ungariya_news628314.html", "text": "Втори ден министър-председателят Бойко Борисов лъже, че евродепутатите на БСП са гласували срещу Унгария. Това каза пред журналисти в парламента лидерът на БСП Корнелия Нинова, предаде \"Фокус\".   „Ние имаме четирима евродепутати, от които само един - Сергей Станишев е гласувал „за“ санкции срещу Унгария“, заяви тя. „Премиерът да се въздържа от подобни лъжи, да си погледне неговата група и да не се занимава с нас“, призова Нинова.  „Ева Майдел като негов депутат се е въздържала“, посочи тя. „В този случай най-важното е как България ще представи позицията си в Съвета. Там може да се налага вето и да се спре този процес. Думата има единствено министър-председателят Бойко Борисов“, обяви Корнелия Нинова.  „От неговите досегашни изявления разбираме, че едно говори в България, а друго там“, коментира тя. „Очевидно, за да избяга от конфуза, в който сам се вкарва, и от двойната външна политика, която прави - лъже за БСП. Не се притеснявам да кажа тази дума директно“, заяви лидерът на левицата.  „Вчера го направи, замълчах. Днес отново го повтаря“, обяви Нинова и призова за придържане към истината. В отговор на въпрос вижда ли проблеми с демокрацията в Унгария и какви мерки трябва да се вземат Корнелия Нинова посочи: „Във всички държави, в които има проблеми с демокрацията трябва да се вземат мерки. Според мен мярката не е отнемане на глас, защото това води до разделение и разпад на Европа, а не до обединена и силна“.   ", "date": "2018.09.21", "title": "Става напечено! Нинова захапа Борисов: Втори ден лъже за санкциите срещу Унгария!"}
{"url": "https://www.blitz.bg/politika/boyko-kultov-za-korneliya-mnogo-e-ustata-ne-moga-da-ya-nadgovorya-zatova-ne-uspyavam-da-se-ozhenya-vtori-pt-video_news628324.html", "text": "Премиерът Бойко Борисов провери строителството на довеждащия път към тунела под Шипка. Заедно с него бе и вицепремиерът Томислав Дончев.   Строителите увериха Борисов, че се спазват всички правила и мерки за безопасност. Инжинерът на обекта съобщи, че на няколко места има сложени датчици, благодарение на които се следи в реално време деформациите на конструкцията. Така ще бъдат избегнати инциденти като този с магистралата в Генуа, Италия.  „Много съм доволен по напредъка на строителството на довеждащия път към тунела под Шипка“, заяви Борисов. Относно новият главен секретар на МВР, премиерът категорично заяви, че кандидатури ще обсъжда първо с президента Румен Радев и чак тогава ще последват другите стъпки. „Системата има нужда от законност. Убеден съм, че и той ще погледне на въпроса държавнически. Искам да съм сигурен, че няма да има откази“, заяви Борисов. На въпрос дали това е опит за туширане на войната, премиерът отговори, че той никога война не е водил и напомни, че от него не е чувана лоша дума за президентската институция. „Всичко, което е необходимо и зависимо от нас, ние ще го направим“. Във връзка с упреците на Корнелия Нинова, че лъже, Борисов заяви, че по нощите постовете са му много интересни. „ГЕРБ е партия на практическите действия, а не на постовете. 6 от 6-те евродепутати на ГЕРБ, въпреки взетото решение на ЕНП за гласуване срещу Унгария, те гласуваха против. „Точка. Всичко друго е голословие, нападки и лъжи. Ръководителят на г-жа Нинова, с цялото ми уважение към нея, не я послуша или тя не го послуша. Това не е ли двоен режим – вън да удряш по Унгария, а в България да говориш, че друг го прави. Единствено евродепутатите на ЕНП и Николай Бареков подкрепиха Унгария. А сега вие вижте кой е прав и кой е крив\", каза премиерът. Така беше обаче и за Истанбулската конвенция, напомни той. „Много е устата\", коментира още той относно Корнелия Нинова. \"Аз не мога да надговоря една такава жена, затова и не мога да се оженя втори път. Трудно е да се справиш с устата жена. Как да го обясня на друг език“, каза Борисов.  ", "date": "2018.09.21", "title": "Бойко култов за Корнелия: Много е устата, не мога да я надговоря, затова не успявам да се оженя втори път! (ВИДЕО)"}
{"url": "https://www.blitz.bg/obshtestvo/obrazovanie/nov-zakon-se-prevrshcha-v-koshmar-za-uchenitsite_news628311.html", "text": "При повече от 9 отсъствия по даден предмет учениците ще трябва да полагат изпит за определяне на срочна или годишна оценка.   Допълнителното оценяване се налага заради промени в Закона за образованието, а целта е да се спре безпричинното отсъствие на учениците. Директорите на две от гимназиите в Благоевград вече са предупредили своите ученици, че изпит ще се полага дори и направените отсъствията да са извинени.", "date": "2018.09.21", "title": "Нов закон се превръща в кошмар за учениците"}
{"url": "https://www.blitz.bg/politika/zoran-zaev-se-sreshchna-ss-zamestnika-na-trmp-skopie-vv-vztorg_news628308.html", "text": "Окуражаващи послания за договора от Преспа получи македонският премиер Зоран Заев от вицепрезидента на САЩ Майк Пенс на среща във Вашингтон, съобщава вестник \"Слободен печат\". След срещата Пенс е написал в Туитър, че Вашингтон дава силна подкрепа на \"историческия договор от Преспа\", посочва изданието.     Изпълнението на този договор ще осигури по-голяма сигурност в региона, отбелязва Пенс. Премиерът Заев пък, в своя профил във Фейсбук, написал, че Пенс е поздравил отговорността и решимостта при постигането на договора.     На срещата със Заев Пенс е предал послания от президента на САЩ за подкрепата на Вашингтон за демонстрирания кураж и лидерство в осъществяването на необходимите реформи в страната и за постигнатото споразумение с Гърция, което отваря пътя за членство на Република Македония в НАТО и ЕС.        ", "date": "2018.09.21", "title": "Зоран Заев се срещна със заместника на Тръмп, Скопие във възторг"}
{"url": "https://www.blitz.bg/ikonomika/premiert-s-dobri-finansovi-novini-za-blgariya_news628355.html", "text": "Държавата ще облекчи административните процедури, които се изискват при износа на продукция при производството на пневматично и ловно оръжие.   Това заяви министър-председателят Бойко Борисов днес. Премиерът присъства на откриването на ново производство в завод за компоненти за ловно и спортно оръжие в Габрово, съобщиха от Министерски съвет. „С вицепремиера Дончев се разбрахме да подпомогнем продукцията, която произвеждате, по-бързо да се изнася и да бъде отрегулиран този процес“, поясни премиерът. Министър-председателят посочи, че ниските данъци в България и ремонтите и строежите на пътища в страната привличат все повече чуждите инвеститори у нас. „С тази инфраструктура България все повече чрез политиката на сближаване става конкурентоспособна“, допълни Борисов. Министър-председателят подчерта, че за година и половина правителството работи последователно върху приоритета „образование“ - с увеличаването на учителските заплати, с модернизацията на образователната инфраструктура и с възможностите за засилено практическо обучение в училищата. Инвестициите, свързани със строителството на новото производство в Габрово, възлизат на близо 15 милиона лева. За последната година броят на служителите в завода е нараснал със 17 %.", "date": "2018.09.21", "title": "Премиерът с добри финансови новини за България"}
{"url": "https://www.blitz.bg/politika/borisov-s-vazhno-narezhdane-do-ministrite-koi-drzhavni-sluzhiteli-i-eksperti-da-izlyazat-v-otpusk_news628366.html", "text": "Министър-председателят Бойко Борисов разпореди на министрите да отстранят държавните служителите и експертите, които са споменати в журналистическо разследване, съобщават от правителствената пресслужба.  Премиерът Бойко Борисов разпореди на министрите да отстранят временно или в отпуск всички държавни служители и експерти, които са споменати в журналистическо разследване на сайта “БиволЪ” за нередности при усвояването на евросредства, докато текат проверките по случая.  Припомняме, че на 14 септември 2018 г. сигнал по повод същата публикация беше изпратена от вицепремиера Томислав Дончев до главния прокурор, МВР и Комисията за противодействие на корупцията и отнемане на незаконно придобитото имущество (КПКОНПИ), с копие до изпълнителния директор на Изпълнителна агенция \"Одит на средствата от ЕС\".  ", "date": "2018.09.21", "title": "Борисов с важно нареждане до министрите кои държавни служители и експерти да излязат в отпуск"}
{"url": "https://www.blitz.bg/layfstayl/ptuvane/vnimavayte-mnogo-kato-khodite-vv-venetsiya-veche-zabranyavat-dori_news628242.html", "text": "Властите във Венеция предлагат забрана за седене и лежане на земята в града в нова мярка срещу „грубите” туристи, както ги определят някои от местните чиновници, съобщава „Гаридън”, цитиран от  . Потенциалното ограничение бе предложено от кмета на града Луиджи Бруняро и означава, че нарушителите може да бъдат глобявани с 50 до 500 евро.     Седенето край монументи или край колоните на площад „Сан Марко” вече е забранено. Предложението се очаква да стигне до гласуване в градския съвет през октомври, въпреки съпротивата на общинските съветници от управляващото популистко движение „Пет звезди”. Против мярката са и някои местни активисти, организирани в граждански групи.     „Има толкова голям списък със забранени неща във Венеция, че вече няма какво да се прави тук”, коментира Марко Гаспаринети, който оглавява организацията „Група 25 април”. Той допълва, че ще трябва да бъдат назначени допълнителни 5000 служители на реда, за да следят за спазването на новите правила.     Властите обмислят и забрана за музика на лодките, които са основният начин за придвижване на жителите, тъй като в по-голямата част от Венеция не се допускат автомобили. Туристите може да бъдат изгонени от града или глобени за непристойно поведение в нетрезво състояние и плуване в каналите или ако си разхлаждат краката в тях. Да се храниш на крак или докато се разхождаш по улицата също предизвиква неодобрителни погледи.     Всяко лято организацията „Ангели на благоприличието” патрулира в основните туристически райони, за да се увери, че хората спазват правилата. Има специални места за пикници, където можеш да седнеш и да се нахраниш, но малцина знаят това. Венеция отдавна се бори с управлението на туристическата си индустрия, която привлича всекидневно около 60 000 души, много от тях пристигащи с круизни кораби.     Паола Мар, която отговаря за туризма в общината, заяви, че не става въпрос за криминализиране на определени групи, а за уважение към града. „Ако в Сингапур хвърлиш фас на земята, веднага ще ти сложат белезниците”, аргументира се тя.    ", "date": "2018.09.21", "title": "Внимавайте много като ходите във Венеция! Вече забраняват дори…"}
{"url": "https://www.blitz.bg/svyat/prints-khari-zavede-tshcha-si-na-premiera-na-myusyulmanska-kniga-snimki_news628244.html", "text": "Принц Хари заведе тъщата си Дория Радлън на благотворително събитие. Естествено с него бе и съпругата му Меган.   Херцогинята на Съсекс Меган Маркъл даде подкрепата си за нова благотворителна готварска книга, която цели да се съберат средства за готварски проект на общност, лансиран след пожара в Гренфел тауър в Лондон, при който загинаха 71 души, предаде Ройтерс.  Проектът е създаден през лятото от жени, които търсят някъде да сготвят прясна храна за семействата и приятелите си след пожара, опустошил 24-етажния жилищен блок в западен Лондон. Новата книга, озаглавена \"Заедно: Готварска книга на общността ни\", включва 30 рецепти от ползватели на обществена кухня в центъра на мюсюлманското културно наследство \"Ал Манаар\". Тя ще бъде използвана, за да даде възможност проектът да намери приложение 7 дни в седмицата.  Пожарът в Гренфел тауър е най-смъртоносният в подобна сграда във Великобритания от Втората световна война и се появиха критики, че властите се бавят да осигурят нови жилища за много от оцелелите.", "date": "2018.09.21", "title": "Принц Хари заведе тъща си на премиера на мюсюлманска книга (СНИМКИ)"}
{"url": "https://www.blitz.bg/politika/makron-izmisli-kak-da-pretsaka-orban-za-migrantite_news628248.html", "text": "Страните, които не искат повече Фронтекс или солидарност, ще излязат от Шенген. Това каза без да споменава имена френският президент Еманюел Макрон след неофициалната среща на върха на ЕС в Залцбург.     \"Страните, които не искат повече Европа, повече няма да се докоснат до структурните фондове и напролет трябва наистина да проведем този разговор\", добави той, цитиран от АФП.     Макрон заяви още, че изборите за Европейски парламент през май догодина ще са \"битката, която трябва да водят всички демократи, всички прогресисти в Европа\".     Без да споменава имена, Макрон осъди \"хората, които казват: аз обичам Европа, когато ми дава пари, когато позволява на народа ми да благоденства, когато позволява на работниците ми да изкарват повече пари в съседни страни, обаче не искам у нас един-единствен мигрант, един-единствен бежанец\".     Европейската комисия предлага до 2020 г. броят на европейските граничари да бъде увеличен до 10 000 души и възнамерява да увеличи техните правомощия за охрана на границите на ЕС, като намерението е да се осигури по-добър контрол на миграционните потоци.     Няколко страни членки на ЕС са все още скептични към идеята за разширяване на мандата на европейската агенция за гранична охрана, заяви вчера австрийският канцлер Себастиан Курц, ротационен председател на ЕС. Според Курц тези страни, включително Италия, Испания и Гърция, трябва да бъдат убедени да подкрепят мярката.     Хърватия също е против. Хърватската полиция е способна сама да надзирава границата си и не й е необходима допълнителна помощ от Фронтекс, заяви в Залцбург хърватският премиер Андрей Пленкович. Според него сили на Фронтекс трябва да отидат в Югоизточна Европа, да отидат на външната граница, да подсилят страните, където пропускливостта е по-голяма.     Унгарският премиер Виктор Орбан също отхвърли възможността европейските гранични служители да имат право да се намесват в охраняването на границите на страната му. Неотдавна Макрон и Орбан си размениха остри реплики. Френският президент пое ролята на \"главен противник на националистите\", а унгарският премиер го обвини, че е водач на \"промигрантските партии\".        По думите на Макрон \"кризата, която Европа преживява през последните 10 години, е екзистенциална криза, това е способността да се разбере дали все още може да надделее политическият проект на бащите основатели за впрягане на националните интереси за постигане на нещо по-голямо\".     \"Това е историческа борба, това не са обичайни избори\", заключи той по повод изборите за ЕП догодина.    ", "date": "2018.09.21", "title": "Макрон измисли как да прецака Орбан за мигрантите"}
{"url": "https://www.blitz.bg/svyat/rusiya-zatvori-i-moreto-i-nebeto-si-eto-zashcho_news628245.html", "text": "Русия затваря международните води и въздушното пространство близо до Сирия, Ливан и Кипър до следващата сряда, защото провежда военноморски учения, съобщи агенция Интерфакс.  Русия ще проведе ракетни изпитания в тези райони на Източното Средиземноморие, се казва в издадено от нея международно уведомление до летците.  Според израелски медии затварянето на водите и въздушното пространство е свързано със свалянето на руския военен самолет Ил-20 от сирийските въоръжени сили на 17 септември. Руската армия обвини Израел за случая, като каза, че израелски изтребител, извършващ мисия за бомбардиране, се е прикрил зад руски разузнавателен самолет, за да се предпази от сирийската противовъздушна отбрана. Руското МО обвини израелската армия, че създава опасни условия, като не дава достатъчно предварително уведомление за операциите си в района.  Израел твърдо отрече да е отговорен за свалянето на самолета, при което загинаха 15 руски военни. Руският президент Владимир Путин определи случая като \"верига от трагични обстоятелства\".   Руското министерство на външните работи заяви днес, че Израел трябва да предостави на Русия повече информация за свалянето на самолета край бреговете на Сирия. Руските медии съобщиха, че в Москва вече е пристигнал началникът на щаба на израелските военновъздушни сили Амикам Норкин, за да запознае Москва със случая и с основните заключения от разследването на произшествието. Командващият е съпровождан от ръководителя на подразделението за международно сътрудничество към ВВС на Израел бригаден генерал Ерез Мейсел и офицери от разузнавателните служби и оперативното командване.  Във вторник Владимир Путин се съгласи в разговор с премиера на Израел Бенямин Нетаняху делегация от експерти, начело с главнокомандващия ВВС на Израел, да донесе в Москва своята информация за свалянето на самолета.   ", "date": "2018.09.21", "title": "Русия затвори и морето, и небето си! Ето защо"}
{"url": "https://www.blitz.bg/svyat/pochina-prezidentt-na-vietnam_news628256.html", "text": "Виетнамският президент Чан Дай Куанг почина в болница на 61- годишна възраст, съобщиха виетнамски държавни медии, цитирани от Франс прес.  ", "date": "2018.09.21", "title": "Почина президентът на Виетнам"}
{"url": "https://www.blitz.bg/svyat/stana-yasna-prichinata-za-smrtta-na-prezidenta-na-vietnam_news628269.html", "text": "Президентът на Виетнам Тран Дай Куанг е починал на 61-годишна възраст, съобщават виетнамските държавни медии.   Той е страдал от тежко заболяване, като е починал тази сутрин в болница в столицата Ханой въпреки усилията на местни и международни лекари и професори. Тран Дай Куанг е президент от 2 април 2016 г. Той беше номиниран от своя предшественик Трун Тан Санг и беше избран на поста от Народното събрание на Виетнам. Преди това е бил министър на обществената сигурност и заместник-директор на Комитета за превенция на ХИВ/СПИН. Той беше вторият по ранг политик в страната, като само генералният секретар на Комунистическата партия Нгуен Фу Тронг е по-висш и който е де факто лидерът на страната.", "date": "2018.09.21", "title": "Стана ясна причината за смъртта на президента на Виетнам"}
{"url": "https://www.blitz.bg/politika/novata-regionalna-ministrka-petya-avramova-zaplete-oshche-poveche-intrigata-ss-sdbata-na-predshestvenika-si-nikolay-nankov_news628254.html", "text": "Николай Нанков ще бъде един от стълбовете в МРРБ, ако приеме възможността да остане. Няма окончателно решение по въпроса. Това каза министърът на регионалното развитие и благоустройство Петя Аврамова в отговор на въпрос ще остане ли бившият министър Николай Нанков част от екипа на МРРБ в сутрешния блок на БНТ.     „Хора, които са натрупали знания и опит, като Николай Нанков, трябва да бъдат включени в работата. Бих се радвала, за мен ще бъде ценно да използвам знанията и опита му“, посочи тя.     „Не трябва да влизаме в детайли дали трябва да работи- ще бъде полезен за министерството“, коментира Петя Аврамова. „Ще има приемственост в политиката на МРРБ. Заварвам добре подготвен екип“, заяви министърът.     „Основното е да продължим политиката за нови магистрални пътища, за ремонт и рехабилитация на пътища“, посочи Аврамова и допълни, че ще продължи и ускорената работа по водната реформа. „Ще продължим работата за успешното въвеждане на тол системата и електронното събиране на такси“, каза още тя.  „Контролът ще бъде върху всички изпълнявани проекти, действащи и бъдещи. Инвеститорският контрол по изпълнението на проектите трябва да бъде завишен“, заяви тя. Петя Аврамова обясни, че ще продължи ускорената работа по реализиране на автомагистралите. Тя обърна внимание на значението на завършването на АМ „Хемус“. „Участъкът е важен за Северна България. Когато говорим за развитие на регионите, трябва да го изпълним със съдържание“, коментира министърът. Като важни проекти Петя Аврамова изброи АМ „Струма“, пътя Видин-Ботевград, магистралата от Русе до Велико Търново, както и АМ „Черно море“.    ", "date": "2018.09.21", "title": "Новата регионална министърка Петя Аврамова заплете още повече интригата със съдбата на предшественика си Николай Нанков"}
{"url": "https://www.blitz.bg/obshtestvo/mladen-marinov-razkri-s-kakv-vpros-go-posreshchnala-zhena-mu-sled-ministerskoto-naznachenie_news628255.html", "text": "\"След милиционерското училище в Пазарджик веднага започнах работа в МВР. Това са 28 години в системата. Аз не съм се занимавал с нищо друго. Емоцията е обяснима. Целият ми съзнателен живот е МВР. Притесняват ме големите очаквания към мен. Те ме карат да се мобилизирам.\" Това каза в сутрешния блок на Нова ТВ новият министър на вътрешните работи Младен Маринов.  \"Семейството ми винаги ме е разбирало. Дъщеря ми е на 23, синът ми на 18 - добри деца. Дефицитът, който съм създал с отсъствието ми вкъщи, съпругата ми го е компенсирала.\", споделя той.  \"Сега още повече ли ще липсваш от вкъщи?\", Това на шега ме пита жена ми, когато коментирахме новия ми пост. Тази позиция има ограничения на личната свобода.\", разказва Маринов.  \"С премиера всяка сряда се правят оперативки. Аз това предложение го приех като продължаване на работата в екипа. Не мога да откажа предложението на Борисов\", обяснява той.  \"При предложението, което ще се направи за главен секретар на МВР всичко ще бъде по законов път. Искам да встъпя в длъжност, да направя съответните анализи и тогава да предприема действия. Няма договорка да съгласуваме с Обединени патриоти поста. Нямам срок за назначаване на главен секретар. Не съм говорил с конкретен човек за поста. Сондирал съм мнения. Има длъжност заместник-главен секретар. В момента той изпълнява функциите на главен секретар. Това е Георги Арабаджиев\", категоричен е новият вътрешен министър.  По повод критиките на президента Румен Радев към кандидатурата му за вътрешен министър той посочи: „Всеки има право на мнение и на оценка, аз стъпвам на фактите\".    ", "date": "2018.09.21", "title": "Младен Маринов разкри с какъв въпрос го посрещнала жена му след министерското назначение"}
{"url": "https://www.blitz.bg/politika/rosen-zhelyazkov-istoriite-za-afera-mezhdu-men-i-rumyana-bchvarova-datirat-ot-nyakolko-godini_news628259.html", "text": "Само един човек може да ми предложи да стана министър - премиерът Бойко Борисов. Лесно взех решението да стана министър. Понякога човек трябва да пренебрегне собствените си удобства и зоната на комфорт, защото го убеждават със силни доводи и аргументи. До този момент не ми е предлагано да заема министерски пост. Ивайло Московски бе изключително успешен министър. Ние се познаваме вече повече от 10 години и сме работили сме изключително близко. Не мога да коментирам мотивите му за оставка.   Това каза в сутрешния блок на БТВ новият министър на транспорта Росен Желязков. \"Това, от което мисля, че разбирам, е мениджмънт и управление на човешкия фактор. Не мисля, че в министерството има пожари за гасене. Трябва по-добра координация и взимане на решения. Това е проблем за цялата държавна администрация. Вчера министър-председателят Бойко Борисов сам даде отговор защо Александър Манолев не е станал министър. Не мога да отговарям вместо него. Не мога да коментирам думите му, че някой се е уплашил от него. Нямам представа. Процесите се развиха много бързо. Буквално за ден-два. Румяна Бъчварова е началник на политическия кабинет на премиера. Вчера г-н Борисов коментира и тази тема. Ако той не знае с какъв началник на кабинета работи, кой друг да знае? Историите за афера между мен и Румяна Бъчварова датират още от времето, когато тя стана министър на вътрешните работи. Тогава атаката бе срещу нея, а сега говорим за едно разкалване срещу мен. Всеки, който е в публичния сектор, не е застрахован да бъде обект на фалшиви новини и клевети. С Румяна Бъчварова сме работили близо 4 години в първия кабинет на Бойко Борисов. Имахме много добра координация. Сега не сме коментирали тази тема. Това е една претоплена манджа\", категоричен беше Желязков. \"Не искам да коментирам темата \"Костинброд\". Това е затворена страница за мен. Няма желание за реваншизъм. Преминал съм през всички съдебни нива и там истината е казана и доказана\", обяви новият транспортен министър. \"Не мога да кажа дали съм доволен от шефа на БДЖ. Не съм разговарял с него. Тепърва ще се срещам и провеждам разговри с мениджърския екип. Не мога да говоря сега за кадрови промени. Към 2009 година БДЖ е имало 900 млн. лева задължения, които сега са изплатени. Не мисля, че можем да говорим за съсипия в това положение. Проблеми в БДЖ има и решението им е един от основните приоритети на кабинета в сектор \"Транспорт\". Другият е концесията на Летище \"София\". Лично мое желание и цел да се справя с проблема на безопасността по пътищата. Ивайло Московски свърши много работа и се надявам да я продължа\", завърши Желязков.", "date": "2018.09.21", "title": "Росен Желязков: Историите за афера между мен и Румяна Бъчварова датират от няколко години"}
{"url": "https://www.blitz.bg/politika/tsveta-karayancheva-provede-vazhna-sreshcha-s-prezidenta-na-azerbaydzhan_news628263.html", "text": "Председателят на Народното събрание Цвета Караянчева се срещна с президента на Република Азербайджан Илхам Алиев. Парламентарна делегация, водена от Цвета Караянчева, е на посещение в Азербайджан по повод тържественото отбелязване на 100-годишнината на парламента на страната.  Председателят на българския парламент и президентът на Азербайджан бяха единодушни, че е важно двете страни да продължават да развиват отношенията си в сферите на енергетиката, транспорта, новите технологии, културата, спорта и образованието.  Цвета Караянчева подчерта, че България продължава реализацията на проекта за газовия хъб „Балкан“ и постигнатата между България и Азербайджан договореност ще позволи от 2020 г. страната ни да получи договорените 1 млрд. куб. метра азербайджански природен газ, допълни Цвета Караянчева. От своя страна президентът Илхам Алиев потвърди отново постигнатите договорености между Азербайджан и България.   Цвета Караянчева и Илхам Алиев оцениха високо резултатите от визитата на премиера Бойко Борисов в Баку януари 2018 г. и отчетоха положителните резултати от разкриването на редовната въздушна линия между България и Азербайджан. Двамата потвърдиха, че вече е налице значително увеличение на пътуванията между двете страни с цел бизнес и туризъм.  България отдава важно значение на отношенията си с Азербайджан и разглежда страната като приоритетен партньор в региона, отбеляза председателят на българския парламент. Цвета Караянчева изрази задоволство от развитието на ползотворните контакти между двете страни. Приятелството между нашите народи има бъдеще, основано на близостта между нас и взаимното уважение, добави още тя.  В състава на делегацията са председателят на Групата за приятелство България – Азербайджан в българския парламент Хамид Хамид и заместник-председателят на групата Димитър Георгиев.       ", "date": "2018.09.21", "title": "Цвета Караянчева проведе важна среща с президента на Азербайджан"}
{"url": "https://www.blitz.bg/obshtestvo/toma-belev-li-shche-nosi-otgovornostta_news628271.html", "text": "След като 10 години „зелените“ и Тома Белев повтаряха лъжата, че на Витоша няма никакъв проблем да се изграждат лифтове и писти, накрая самият Белев призна, че това не е така. Във вторник „екологът“ най-нахално заяви пред БНР: „Да, за нови писти, лифтове и съоръжения Планът за управление на Витоша е рестриктивен – той не позволява.“     Е, сега Тома Белев ли ще носи отговорността за Витоша или тези държавни и общински институции, които му се връзваха на лъжите в продължение на десетилетие, пише  .     Кой сега ще понесе отговорността, за това че Витоша тъне в разруха, скърцат и едва се движат лифтове от 50-те години на миналия век? Загубите за икономиката на града се изчисляват на десетки, дори стотици милиони лева. Колко деца можеха да се научат да карат ски на Витоша?     Преди няколко дни премиерът Борисов даде тежко обещание пред шефа на МОК д-р Томас Бах, че София ще кандидатства за Младежка зимна олимпиада през 2024 година. Дано това да вдъхнови парламента за необходимите законови промени и Витоша да стане такава, каквато я заслужава цяла България – достъпна за туристи, с нови, модерни съоръжения и запазена природа – олимпийска планина!          ", "date": "2018.09.21", "title": "Тома Белев ли ще носи отговорността?"}
{"url": "https://www.blitz.bg/politika/gerb-svalya-doverie-ot-kmeta-na-grmen_news628272.html", "text": "Общинското ръководство на ГЕРБ в Гърмен свали доверие от кмета Минка Капитанова и реши да оттегли от поста на заместник-кмет Виолета Цветкова, която е член на ГЕРБ.   Повод за решението е връщането на Капитанова в редиците на ДПС. Според ГЕРБ, по този начин тя е подменила вота на хората и е унищожила надеждите им, че общината се е \"избавила от лошите управленски политики\".  В нарочна декларация общинското ръководство на ГЕРБ припомня, че Минка Капитанова бе избрана за кмет на балотажа през 2015 година именно с гласовете на хората от партията на Бойко Борисов. Тогава настоящият кмет спечели изборите като независим кандидат срещу Ахмед Башев, който бе подкрепен от ДПС. Сега обаче Капитанова отново се върна в редиците на ДПС и това разгневи доскорошните й политически партньори.  Ето и пълният текст на декларацията, която ГЕРБ-Гърмен изпрати до медиите:  \"На заседание на общинското ръководство на ГЕРБ в Гърмен, което се проведе на 14 септември в присъствието на Цветан Цветанов, бе обсъдена сложната политическа обстановка в общината, породена от действията на кмета Минка Капитанова и връщането й в редиците на ДПС. Тази политическа маневра напрактика подмени вота на хората и унищожи надеждите им, че общината се е избавила от лошите управленски политики и некомпетентното управление, властвало в продължение на 25 години.  Изразена бе тревога от случващото се в настоящия момент. Остро бе осъдено поведението на кмета, която си позволи да използва получените от МС допълнителни средства за политически цели, като лиши от финансиране населените места с кметове от ГЕРБ.   Политическите уволнения и репресивни мерки спрямо наши съветници, членове и симпатизанти от страна на кмета и общинските съветници от ДПС бяха определени като действия от минали времена и епохи, които не кореспондират с демократичните идеи на ЕС, част от който е и община Гърмен.  Общинското ръководство на ГЕРБ реши да оттегли от поста заместник кмет Величка Цветкова, която е член на ГЕРБ.   Призоваваме нашите членове и сипматизанти, които са част от общинската администрация, да имат предвид факта, че ГЕРБ със своя декларация оттегли политическата си подкрепа към кмета, след като премина към ДПС и подмени вота на нашите избиратели, които единодушно я подкрепиха на балотажа през 2015 година и благодарение на които тя е кмет\".", "date": "2018.09.21", "title": "ГЕРБ сваля доверие от кмета на Гърмен"}
{"url": "https://www.blitz.bg/politika/ninova-razkri-kak-ot-pes-sa-glasuvali-po-kazusa-s-ungariya_news628282.html", "text": "Лидерът на БСП, Корнелия Нинова, обясни във фейсбук кои евродепутати от ПЕС, партията майка на родната левица, са гласували за започване на процедурата по отнемане гласа на Унгария в Европейския парламент.    Смятате ли, че е нормално един министър-председател да лъже пред всички български граждани? (само да припомня, че е единственият премиер, осъден от Елена Йончева за лъжа) Днес Борисов излъга, че евродепутатите ни са гласували за санкциите срещу Унгария. Гласували са двама депутати от БСП. Сергей Станишев - за” и Момчил Неков - “против”. Само че те двамата нямат право да участват в Съвета, където единствено министър-председателят може да изразява позицията на България. А нея вече я чухме - у нас подкрепя г-н Орбан, в Европа подкрепя каквото кажат началниците.", "date": "2018.09.21", "title": "Нинова разкри как от ПЕС са гласували по казуса с Унгария"}
{"url": "https://www.blitz.bg/svyat/the-daily-express-angela-merkel-nanese-skrushitelen-udar-na-tereza-mey_news628249.html", "text": "Канцлерът на Германия Ангела Меркел нанесе съкрушителен удар върху лидерството на британския премиер Тереза Мей, казвайки ѝ, че Европа трябва да види „съществен прогрес“, преди да сключи споразумение за Брекзит – ефективно изхвърляйки широкообсъждания план на министър-председателя от „Чекърс“, пише британският евроскептичен ежедневник The Daily Express.   Говорейки пред журналисти по време на пресконференция след разговорите с другите лидери на Европейския съюз, Меркел заяви, че е ясно, че „имаме нужда от съществен прогрес по Брекзит до октомври“.  По време на пресконференцията германският канцлер фокусира вниманието си върху единния пазар, определяйки го като точка на засечка в преговорите за Брекзит, докато игнорираше проблема с ирландската граница.  Меркел заяви: „Е, накрая ще трябва да се съгласим върху всички точки – поне върху всички тези, които са изложени в споразумението за излизане и в документа за бъдещите отношения. Брекзит не може да се случи, без да подхождаме един към друг с диалог, но има също така и няколко стандарта и един от тях е, че не можеш да си част от единния пазар, ако не си част от нас.“ Въпреки това германският канцлер заключи, че ЕС желае „да продължи разговорите в много добра атмосфера.“  Тя добави, че Брекзит трябва да бъде завършен до ноември – или Великобритания ще рискува да напусне Блока без споразумение. Меркел спомена и че лидерите в ЕС са имали проблеми със заплахата за единния пазар. „Ако има притеснения относно предложението, което сме поставили на преден план, тогава нека разберем какви са тези притеснения.“ ", "date": "2018.09.21", "title": "The Daily Express: Ангела Меркел нанесе съкрушителен удар на Тереза Мей"}
{"url": "https://www.blitz.bg/svyat/golyama-finansova-sekira-chaka-blgarite-s-imoti-v-grtsiya-khilyadi-tryabva-da-sa-gotovi-za_news628207.html", "text": "Българите с имоти в Гърция ще плащат по-високи данъци. Това стана ясно, след като южната ни съседка обяви увеличение на данъка на 950 xил. дoмaĸинcтвa c по oĸoлo 200 eвpo, сочат данните на финансовото министерство в Атина.   Mинимaлнaтa данъчна оценка нa имoтa обаче, зa ĸoятo ce нaлaгa дoпълнитeлният дaнъĸ, пък щe бъдe вдигната oт 200 000 нa 250 000 eвpo, пише \" \".   Експерти твърдят чe ocвeн скока нa тoзи налог, xиляди coбcтвeници на имоти, най-вече в курортните селища, тpябвa дa ce пoдгoтвят и за увеличение на дaнъĸa въpxy дoxoдитe. Причината е, че налогът върху имотите ще вдигне oбщaтa cтoйнocт нa aĸтивитe, въpxy ĸoитo ce изчиcлявaт тези налози.  Темата за данъците стана още по-актуална след като през август бе внесен още един проектозакон, който се очаква да промени данъка върху имотите, като при някои има увеличение, а при други - намаление.  „Годишният данък убиец ЕНFIA който тормози обикновените собственици на недвижими имоти в Гърция, ще остане в сила. Вече обаче са въведени драстични промени в съществуващата данъчна система, а и се очаква се да бъде въведен нов налог, който да взема предвид всички собствености на дадено лице, включително друга движима и недвижима собственост като личните автомобили, показва проверка из нотариусите в Атина и Солун.  Предвижда се получаването на уведомителни писма за новия размер на задълженията. Плащането ще е на пет равни вноски от септември до януари. Но гръцките специалисти в бранша, сред които атинските нотариуси Марианела Йоану, Мария Хаджиплатон и Сиси Заху, заявиха, че не очакват тези промени да бъдат въведени скоро.  Измененията в размера на сумата, дължима за даден имот, се определят от осъвременената оценка за неговата стойност и от района, в който се намира, информира министерството на финансите в Атина. Влияние оказва и средната пазарна цена в дадено място. ", "date": "2018.09.21", "title": "Голяма финансова секира чака българите с имоти в Гърция! Хиляди трябва да са готови за..."}
{"url": "https://www.blitz.bg/obshtestvo/ekskluzivno-v-blits-lilyana-pavlova-izbukhna-sreshchu-falshiva-novina-po-nein-adres-snimka_news628382.html", "text": "Лиляна Павлова избухна, заради лъжлива публикация по неин адрес в интернет сайт. В личния си фейсбук профил тя публикува своята позиция и обяснява как може да се отървем от фалшивите новини. Ето какво пише ПавловаПозиция на министър Павлова:  „Поредна абсурдна и пълна лъжа публикува за мен днес сайтът „Bul Today 9“, който ми приписва абсолютно неверни твърдения, които нямат нищо общо с реалността и никога не съм мислила и изрекла!  Сайтът, разпространил фалшивата новина, ми приписва обидни и напълно неприемливи квалификации за българите, които не могат да бъдат валидни за нито един гражданин на нашата държава и е абсурдно да бъдат дори помислени за нацията ни. Нация с хилядолетна история, бележити личности през вековете и  постижения, прославили ни по цял свят!  Затова категорично заявявам огромното си възмущение и тотална непоносимост към лъжите, защото само така - противопоставяйки им се активно, упорито и без никакво отстъпление можем да доведем до нетърпимост към фалшивите новини и да ги изкореним. Това е напълно възможно и може да бъде постигнат абсолютен успех, тъй като темата е поставена високо в европейския дневен ред, благодарение на усилията на българския еврокомисар Мария Габриел. Сформирана от нея експертна група на високо равнище пред последните месеци неуморно работи за изготвянето на дефиниция какво точно е фалшива новина, а това ще е първата и най-важна стъпка към подготвянето на европейско законодателство срещу публикуването на лъжи и неверни твърдения в електронното пространство.  Каквато и лъжа да се появи отново за мен, това ни най-малко няма да ме отклони от категоричната битка с фалшивите новини. Използвам случая да призова всички граждани, уважаващи словото и европейските ценности, - включете се в тази битка и вие, защото съединението прави силата и само така можем да постигнем всяка наша цел!“     ", "date": "2018.09.21", "title": "Ексклузивно в БЛИЦ! Лиляна Павлова избухна срещу фалшива новина по неин адрес (СНИМКА)"}
{"url": "https://www.blitz.bg/obshtestvo/zakont-peevski-vrshcha-240-mln-lv-ot-ktb_news628373.html", "text": "Само шест месеца след влизането си в сила законът „Пеевски“, с който се спира вторичният грабеж на фалираната от банкера беглец Цветан Василев КТБ, може да върне в трезора активи за 240 млн. лв. Това съобщиха синдиците на обявения в несъстоятелност трезор, пише „ “.   От Дирекция \"Публични комуникации\" в КТБ АД (н) обясниха,  че сумата от 240 млн. лв. е много възможно да се върне обратно в трезора, тъй като на толкова пари са оценени реалните активи, запорирани в полза на трезора. ", "date": "2018.09.21", "title": "Законът „Пеевски“ връща 240 млн. лв. от КТБ"}
{"url": "https://www.blitz.bg/obshtestvo/regioni/vizhdali-li-ste-tova-13-godishno-dete-napravi-neshcho-mnogo-grozno-v-plovdivsko-zavedenie-snimki_news628397.html", "text": "Дете задигна оборота на заведение в близост до Гребната база. Момчето е откраднало и портмонето на служителя, в което е имало около 500 лева, съобщава  , позовавайки се на потърпевшите.   Пострадалите апелират за съдействие за разпознаването на малкия крадец.  Посегателството е станало около обяд. Детето на видима възраст около 13 години се е възползвало от липсата на персонала и задигнало каквото очите му видят. „Това дете на 10-13 години днес открадна оборота, личните средства и документи на човек от персонала на ресторант “Спорт Хаус” на Гребната база. Молим за съдействие, ако някой го познае”, пишат потърпевшите.  Ако познаете хлапето, свържете се с ресторанта.   ", "date": "2018.09.21", "title": "Виждали ли сте това 13-годишно дете? Направи нещо много грозно в пловдивско заведение (СНИМКИ)"}
{"url": "https://www.blitz.bg/obshtestvo/nyama-da-povyarvate-kakvi-dalaveri-vrtyat-lekari-i-advokati-s-khorskoto-neshchastie-shofori-na-lineyki-i-medsestri-sa-v-skhemata_news628260.html", "text": "Лекари продават пациенти на адвокати за 100 лв. Срещу тази сума докторът лобира пред ранения в катастрофа за определен юрист, който впоследствие да води делото за обезщетение срещу застрахователната компания на виновния за ПТП-то шофьор. За тази порочна практика предупредиха три независими източника пред „Телеграф“.     Сред тях са потърпевш от катастрофа, представител на Българската асоциация на пострадали в катастрофи и лекар с дългогодишна практика.     Тъй като адвокатските кантори взимат от 20 до 40% от обезщетението, което може да достигне до 200-250 хиляди лева, ако пациентът почине, и около 15-20 хиляди при средна телесна повреда, в схемата участват още шофьори на линейки, униформени полицаи, следователи, служители в Съдебна медицина и погребални агенции.     Пациент преди няколко месеца е бил настанен в травматологията на „Пирогов“ след като е блъснат от шофьор в София. Пострадалият бил обект на настоятелно лобиране за адвокат с инициали А. В., а в болничната стая се изреждали по трима-четирима представители от различни кантори, които влизали спокойно извън определените часове за свиждане.     „Скарах се със старшата сестра, защото тя повишаваше тон, че майка ми идва извън часовете за свиждане, а адвокатите си влизаха, когато си поискат, на тях проблеми не се правеха“, разказа той.    ", "date": "2018.09.21", "title": "Няма да повярвате какви далавери въртят лекари и адвокати с хорското нещастие! Шофьори на линейки и медсестри са в схемата"}
{"url": "https://www.blitz.bg/obshtestvo/regioni/plovdivchanka-se-vtsepeni-ot-uzhas-kogato-vidya-tozi-geroyski-podvig-vrkhu-stroitelen-kran-snimkivideo_news628414.html", "text": "Поредното опасно селфи изправи косите на пловдивчанка, която станала свидетел на „геройския подвиг”. Този път в главната роля са двама тийнейджъри на възраст между 15-19 години, които решили да разчупят малко скучните си снимки и да си направят една от малко по-високо.  За целта се покатерили на строителен кран. Действието се развива няколко дни преди първия учебен ден на строеж на ъгъла на булевард „Руски” и улица „Янко Сакъзов”. Жената, която е видяла опасната игра, веднага е сигнализирала на телефон 112, но докато дойдат униформените, децата вече били слезли, пише  .  „Гледката беше ужасяващо стресираща. Надявам се поне да засилят мерките за сигурност на такива строежи – да има ограда или охрана, за да пречат на такива безразсъдни деца, които може сериозно да пострадат”, коментира жената.  Припомняме, че това не е първият такъв случай в града. В началото на месец юли съобщихме за други двама „герои”, които също се покатериха на друг кран в района.  При строителни дейности и поставянето на такъв тип техника, работа на инвеститора и строителния контрол е да ограничават достъпа до крановете. Явно обаче пак някой не си е свършил работата и хлапетата са се възползвали от това.        ", "date": "2018.09.21", "title": "Пловдивчанка се вцепени от ужас, когато видя този \"геройски подвиг\" върху строителен кран (СНИМКИ/ВИДЕО)"}
{"url": "https://www.blitz.bg/obshtestvo/regioni/stopanin-na-bolno-ot-brutseloza-zhivotno-go-skri-ne-izdrzha-na-mkata-che-tryabva-da-go-ubie_news628365.html", "text": "Органите на МВР са сигнализирани във връзка с липсващи животни от животновъден обект със случай на бруцелоза. Това стана ясно по време на провелото се извънредно заседание на Областната епизоотична комисия в Кюстендил. По случая са сезирани Районно управление на МВР – Дупница, както и Районна прокуратура – Дупница.   Те трябва да предприемат действия по компетентност във връзка с издирване на липсващото животно, чиято проба е положителна за бруцелоза. При проверка в животновъдния обект животното не е открито от ветеринарните власти. На 20 септември е извършено поредно посещение на животновъдния обект, с цел започване на истинско епизоотично проучване. До момента са предприети адекватни действия по случая. На 17 септември е получена информация, че една от пробите в стадото е положителна за бруцелоза.  Пробите са взети на 10 септември по официалната програма. Обектът е поставен под възбрана, организирано е следващо пробовземане от всички животновъдни обекти, което се е случило на 18 септември. Активно е съдействието и на местната власт. Взети са кръвни проби за изследване от наличните в животновъдния обект овце. На място е установено, че има и свине, които са повече от броя, указан по системата. Те са затворени по боксове. Взета е кръв за изследване от всички животновъдни обекти в населеното място. ", "date": "2018.09.21", "title": "Стопанин на болно от бруцелоза животно го скри, не издържа на мъката, че трябва да го убие"}
{"url": "https://www.blitz.bg/svyat/zhena-e-streletst-ot-merilend-video_news628216.html", "text": "Жертвите от стрелбата в Мериленд са трима души. Полицията съобщи, че стрелецът е жена. Тя е била застреляна от силите на реда.     Стрелбата е станала в склад на най-голяма аптечна верига на Източното крайбрежие \"Райт ед\". Жената е открила огън веднага, след като е дошла на работа. Властите не разкриват нейните мотиви. Води се разследване.", "date": "2018.09.21", "title": "Жена е стрелецът от Мериленд (ВИДЕО)"}
{"url": "https://www.blitz.bg/svyat/smrazyavashcho-krvta-otkrikha-157-trupa-natikani-v-remarke-video_news628192.html", "text": "Жителите на краен квартал в мексиканския град Тлахомулко де Сунийа в щата Халиско се надигнаха на протести заради изоставено хладилно ремарке със 157 човешки трупа, съобщава Euronews. Хората се оплакват от непоносимата смрад, която се носи от разлагащите се тела, пише Факти.бг  Мексиканските власти не дават официално обяснение как ремаркето се е озовало в жилищен район. Публична тайна обаче е, че в моргите просто вече няма място за хилядите жертви на войните между наркокартелите и те няма къде да бъдат съхранявани преди да бъдат погребани в масови гробове.  Острата реакция на жителите е принудила властите да се заемат с проблема и ремаркето е извозено в неизвестна посока. Директорът на Института по криминалистика в Халиско Луис Октавио Котеро, чието учреждение отговаря за съхраняването на човешки останки, е уволнен.  Разярени жители на Тлахомулко де Сунийа се оплакват пред медиите, че ремаркето стояло на поляна в квартала им дни наред преди да усетят миризмата, тъй като хладилната система още функционирала. Когато тя спряла да работи, заваляли десетки оплаквания до властите.  Различни неправителствени организации обвиняват щатската управа в нехуманно отношение към жертвите на нарковойната и семействата им. Само през миналата година в разчистването на сметки между картелите в Мексико са били убити над 30 000 души, абсолютен антирекорд от 1997-а насам.     ", "date": "2018.09.21", "title": "Смразяващо кръвта! Откриха 157 трупа, натикани в ремарке (ВИДЕО)"}
{"url": "https://www.blitz.bg/svyat/ungariya-zaplashi-ukrayna-che-shche-ya-spre-za-es_news628233.html", "text": "Намерението на украинските власти,  да изгони унгарския посланик е рискова идея и недружелюбна стъпка, твърди министърът на външните работи на Унгария Петер Сиярто, коментирайки възможните реакции на властите, след като в Закарпатска област  местни жители, издавали паспорти от неговата страна.  Сиярто смята това за преход на \"атаки\" на унгарците Закарпатието на друго ниво. Той обеща, че евентуалното експулсиране на дипломат няма да остане без отговор и ще постави отношенията на страните в \"различно измерение\".  Според него властите в страната му следват развитието и могат да предприемат мерки за забавяне на интеграцията на Украйна. Според ръководителя на отдела, видеото, в което украинските граждани, когато кандидатстват за паспорт се кълнат в Унгария, не е нещо необичайно, тъй като клетвата \"отговаря на правилата.\"  Сиярто подчертава, че възражението на украинските власти може да се обясни само с вътрешната политическа борба и предстоящите избори. Дипломатът посочи, че двойното гражданство е ежедневна практика в Европейския съюз. \"Украинските възражения не показват, че Киев е сериозен за европейската интеграция и присъединяването към НАТО\", каза унгарският министър.  П ревод: БЛИЦ    ", "date": "2018.09.21", "title": "Унгария заплаши Украйна, че ще я спре за ЕС"}
{"url": "https://www.blitz.bg/svyat/shapkata-na-indiana-dzhouns-prodadena-za-nad-500-khil-dolara_news628235.html", "text": "Емблематичната шапка на Индиана Джоунс беше продадена на аукцион в Лондон за над 500 хил. долара, съобщи АФП.   Търг в британската столица предложи на най-запалените киномани възможността да се сдобият с част от реквизита на най-популярните холивудски продукции от последните 40 години. За продажба бяха предложени повече от 600 костюма и други вещи. Пилотското яке на Хан Соло, също изигран от Харисън Форд, от \"Междузвездни войни\" обаче остана непродадено. Никой от участниците в наддаването не пожела да предложи 500 хил. английски лири, колкото беше първоначалната цена. Организаторите на събитието се надяват да продадат якето през следващите няколко дни, тъй като вече са получили \"многобройни запитвания\". Освен от \"Междузвездни войни\" и \"Индиана Джоунс\" аукционът предложи на заможните киномани възможност да се сдобият с реквизит от филмите \"Джеймс Бонд\", \"Кръстникът\", \"Хари Потър\", \"Батман\", \"Пришълецът\", \"Стар Трек\", \"Блейд\", \"Томб Райдър\", \"Мъже в Черно\", \"Боен клуб\".", "date": "2018.09.21", "title": "Шапката на Индиана Джоунс продадена за над 500 хил. долара"}
{"url": "https://www.blitz.bg/svyat/vatikana-vremenno-otstranyava-indiyski-episkop-obvinen-v-iznasilvane-na-monakhinya_news628236.html", "text": "Ватикана прие молбата на епископ от Индия да бъде временно освободен от своите свещенически задължения, след като полицията го разпитва втори ден по обвинение, че е изнасилил монахиня, предаде Ройтерс.   В писмо, достигнало до Ройтерс, кардинал Осуалд Грасиас, председател на конференцията на католическите епископи на Индия, каза, че папа Франциск е получил молбата на епископа да бъде временно освободен от свещеническите си задължения. Ватикана е приела молбата, се казва в писмото. Монахинята от южния индийски щат Керала обвинява епископ Франко Мулакал, който ръководи диоцеза на Джаландхар, че я е изнасилвал многократно в продължение на две години. На епископа не са повдигнати обвинения, но той е давал интервюта, отричайки всякаква вина и твърдейки, че иска да защити името си. Той писа на Ватикана в неделя с молба временно да се оттегли, на фона на разрастващи се в щата протести и призиви за неговия арест. \"Взимайки предвид всички обстоятелства Светият отец е приел молбата му\", се казва в писмото. Случаят изниква във време, когато християнската общност, наброяваща 19 процента от населението на щата, е разтърсена от спад на доверие, свързано с нарастването на случаи на сексуални посегателства с участие на свещенослужители. Католическата църква е изправена пред криза в световен мащаб, свързана със сексуални посегателства на свещеници срещу непълнолетни.", "date": "2018.09.21", "title": "Ватикана временно отстранява индийски епископ, обвинен в изнасилване на монахиня"}
{"url": "https://www.blitz.bg/politika/siderov-s-vazhna-novina-za-yambolii-parite-za-bolnitsata-sa-osigureni-zapochva-stroitelstvo-sled-3-mesetsa_news628417.html", "text": "Болницата в Ямбол ще започне да се строи от началото на следващата година. Имам категоричното уверение от премиера. Новината обяви тази вечер лидерът на АТАКА и председател на парламентарната група на Обединени патриоти Волен Сидеров в с. Маломир, Ямболско.    „Ямболии чакат тази болница от 30 години. Тя трябва да започне да се строи от началото на идната година”, уточни Сидеров и допълни, че лично ще следи процеса по завършването й.   „Това да остане от моя мандат, ще бъде предостатъчно. Знам, че за Ямбол това е огромен проблем”, посочи още той. По думите му нямаше да бъде възможно, ако АТАКА беше в опозиция. Председателят на ПГ на Обединени патриоти заяви, че необходимите средства ще бъдат заложени в бюджета за догодина. Сидеров обеща, че ще държи ямболии в течение за случващото се около проекта.   Сидеров откри и Музей на борбата в с. Маломир, за който пое личен ангажимент преди време да финансира. Селото е родно място на редица спортисти, прославили България по света. На откриването присъстваха Александър Томов, 5-кратен световен, 5-кратен европейски шампион и 3 пъти олимпийски вицешампион по борба; Байо Баев, 4-кратен европейски, 2-кратен вицеевропейски, 3-кратен вицесветовен шампион по борба от Маломир; Тодор Гълъбов, дългогодишен треньор на националния отбор по борба, който също е от ямболското село и други шампиони.   „С този музей е нужно да запазим спомена у хората. Благодарим на Сидеров за помощта и че ни уважи на празника“, каза кметът на с. Маломир Йордан Маринов. Той обясни, че за музея са набавили снимки от архивите от последните десетилетия. В залата на славата са изложени медали и отличия на спортистите. В края на тържеството Сидеров се обърна към всички присъстващи с думите „Борбата продължава“.        ", "date": "2018.09.21", "title": "Сидеров с важна новина за ямболии: Парите за болницата са осигурени. Започва строителство след 3 месеца"}
{"url": "https://www.blitz.bg/obshtestvo/stolitsa/signal-do-blits-pozharna-i-patrulka-letyat-km-ul-serdika-eto-kakvo-se-sluchva_news628418.html", "text": "Пожар пламна в апартамент в центъра на София. Огненият ад се разиграва в жилище на втория етаж на ул \"Сердика\" 7. По думите на очевидец, от терасата на апартамента излизат гъсти кълба дим.  Читателят ни добавя, че пред блока вече са пристигнали пожарна и полиция.  Към момента не е известна причината за инцидента, както и дали има пострадали.     На   БЛИЦ очаква новини, снимки и видео от своите читатели в цяла България и по света  ", "date": "2018.09.21", "title": "Сигнал до БЛИЦ! Пожарна и патрулка летят към ул. \"Сердика\", ето какво се случва"}
{"url": "https://www.blitz.bg/obshtestvo/kray-karnobat-stava-vzrivoopasno-obstanovkata-v-zavodite-na-minyu-staykov-e-vse-po-nazhezhena_news628404.html", "text": "За да не се стигне до затваряне на важни пътни артерии и помрачаване на националния празник утре, в момента във винзавода край карнобатското село Церковски, започна оперативка между всички заинтересовани страни,   Наш репортер засне този кадър, който показва съставът на заседанието. Вътре са началникът на Охранителна полиция към ОД на МВР в Бургас комисар Неделчо Рачев, държавни служители от Агенция Митници, началникът на жандармерийския отряд, както и представители на протестиращите от винената фабрика.  От Агенция Митници са направили следното предложение: Да се опразнят производствените мощности и като цяло територията на предприятието за 48 часа.   Толкова били достатъчни за проверяващите, за да придобият представа за реалната картина вътре. Те твърдят, че били открили много нарушения, които можели да се потвърдят от намиращата се в складовете готова продукция.  Комисар Неделчо Рачев бил склонен да приеме тезата, но срещнал сериозен отпор от страна на технолозите. Според тях, ако вътре не останат квалифицирани кадри, които да следят контролно- измервателните прибори, можело да се стигне до инцидент с непредвидими последствия.  Ферментаторите представлявали реактори, в които суровината зрее при изключително високо налягане и температури. Отсъствието на контрол може да доведе и до взрив, при който да загинат хора от проверяващите.  „Засега нямаме консенсус, аз не мога да спра недоволството на работниците и служителите. Това е реалната картина”, каза изп.директор Емил Пилев.  Агенция Митници  не е пристъпила към запечатването на обекта за производство на алкохол. Според информация на нейните служители, са констатирани множество нередности по закона за акцизите и данъчните складове, поради което се налагало да се предприемат мерки за обезпечаване на доказателствата чрез запечатването на обектите при първоначален срок от 48 часа, както е регламентирано в ДОПК. И към момента преговорите продължават.  И към момента заводът не е запечатан. Работниците са отвън    ", "date": "2018.09.21", "title": "Край Карнобат става взривоопасно! Обстановката в заводите на Миню Стайков е все по-нажежена"}
{"url": "https://www.blitz.bg/obshtestvo/chudo-na-chudesata-arkheolozite-na-nim-otkrikha-tazi-neveroyatno-zapazena-zlatna-moneta-snimka_news628375.html", "text": "Екипът, ръководен от директора на НИМ доц. д-р Бони Петрунова, който проучва средновековния град Лютица край Ивайловград, Хасковско, намери първата златна монета на този обект.   Тя е от типа \"Йоан ІІІ Дука Ватаци (1222- 1254)“ и е отнасяна към този никейски император, от период на интензивни златни и медни монетосечения, правени от венецианците в Константинопол, съобщиха от пресцентъра на музея. Монетите са използвани в този български град още от около 1215 г. По-точната датировка на златната монета, според проф. Константин Дочев, е 1240-1260 г. Тя не е била в обращение дълго време, но е преминала през ръцете на няколко сарафи, което личи от графитите по нея. След като през юли тази година в Лютица бе открит печатът на императрица Йоланда Монфератска, сега намирането на златна монета в този средновековен град показва, че това място е богат извор на информация и богатства. И това е само първата златна монета, ще „изскочат“ вероятно и други.", "date": "2018.09.21", "title": "Чудо на чудесата! Археолозите на НИМ откриха тази невероятно запазена златна монета (СНИМКА)"}
{"url": "https://www.blitz.bg/obshtestvo/novi-razkritiya-stana-yasno-koe-legendarno-skrovishche-sa-trsili-obirdzhiite-na-rozhenskiya-manastir_news628379.html", "text": "Нападателите на отец Теофил и Роженския манастир търсели откупа, взет от Яне Сандански и Христо Чернопеев за мис Стоун, пише \"Дарик\".     Според легендите в светата обител имало скрито съкровище и то било част от откупа, който четниците на Яне Сандански взели, за да освободят отвлечената от тях протестантска мисионерка Елън Стоун през 1901 г. Тя останала в плен шест месеца, като в началото на 1902 г. бил платен откуп от 14 000 златни турски лири и тя била освободена. Парите били използвани за купуване на пушки за Илинденско-Преображенското въстание.     Вече има повдигнати обвинения срещу четирима души, сред които и един адвокат от Сандански. Във вторник вечерта нападателите нахлуха в Роженския манастир, вързаха свещеника и издълбаха дупка в стената над иконостаса, за да търсят жълтици.  ", "date": "2018.09.21", "title": "Нови разкрития! Стана ясно кое легендарно съкровище са търсили обирджиите на Роженския манастир"}
{"url": "https://www.blitz.bg/svyat/kanadets-reshi-da-pochisti-byuroto-si-i-zhivott-mu-se-preobrna-na-180-gradusa_news628420.html", "text": "Канадец реши да разчисти бюрото си за първи път от девет месеца и сред купищата бумаги откри лотариен билет, който промени живота му, съобщава News.com.  39-годишният жител на град Уайткорт си купил хартийката преди около година, но забравил да я провери веднага и я загубил под другите документи. Когато решил да поразчисти кабинета си, той открил билета. Веднага го занесъл в магазина, където му казали, че е спечелил 1.06 млн. долара. „Не можех да повярвам на очите си, когато видях всички тези нули на екрана на скенера”, признава късметлията.  Той смята да вложи печалбата в покупката на ново жилище и автомобил. Превод: БЛИЦ    ", "date": "2018.09.21", "title": "Канадец реши да почисти бюрото си и животът му се преобърна на 180 градуса"}
{"url": "https://www.blitz.bg/zdrave/shcho-e-vega-test-i-za-vsichki-li-e-podkhodyashch_news628296.html", "text": "Живеем в свят, в който изкуственото преобладава. Онова, което консумираме обаче, дори когато спазваме здравословен хранителен режим, невинаги се оказва полезно за нас. Освен че ни бърка в джоба, често ни бърка и в здравето! Днес обръщаме специално внимание на модерните в последните няколко години вега тестове, с които се определя поносимостта на организма към различните храни и субстанции. Фокус този път са детайлите около този компютърен метод, тъй като при добра осведоменост знаете, че може да си направите наистина добра услуга, особено пък ако става дума за вашето здраве.   Вероятно няма човек, който да не е чувал поне веднъж за така наречените Vega тестове, чиято цел е да се осигури здравословно хранене с най-подходящите и толерирани от организма храни.", "date": "2018.09.21", "title": "Що е вега тест и за всички ли е подходящ?"}
{"url": "https://www.blitz.bg/obshtestvo/koy-shche-noviyat-glaven-sekretar-na-mvr_news628411.html", "text": "Премиерът Бойко Борисов ще обсъди първо с президента Румен Радев кандидатурите за нов главен секретар на МВР. Постът е свободен след като досегашният Младен Маринов вчера беше избран за нов вътрешен министър. А вече бившият Валентин Радев намекна кой може да е.     Казусът с главния секретар се заплете след като близо две седмици правителството не пращаше нужните документи в президентството, а Радев не подписваше указа, с който да освободи Младен Маринов от поста. След като властта задейства съгласувателната процедура, указът беше подписан, а Маринов - избран за нов вътрешен министър.     Само ден по-късно Борисов се зарече, че този път първо ще обсъжда кандидатурите за главен секретар на МВР с президента. \"Ще сложа няколко имена и ще пристъпим към необходимите съгласувателни действия\", заяви министър-председателят.     Пред журналисти в Габрово Бойко Борисов изтъкна, че системата има нужда от професионализъм и спокойствие и изрази убеденост, че президентът ще погледне държавнически на тази задача. „Човекът или хората, които ще предложа като варианти, са и сега добри професионалисти, ръководят големи структури и не би трябвало нито една от тях да пробуксува, ако например бъде отказано съгласуване“, подчерта премиерът.     Междувременно вече бившият вътрешен министър Валентин Радев се върна в парламента като депутат и повдигна завесата кой може да наследи Маринов.     \"Мога да ви кажа веднага кой е според мен, но няма да ви кажа. Нека те си изберат. Там има поне трима, които според мен стават за тази позиция. Единият е Ивайло Спиридонов, Христо Терзийски също. Има и други колеги, да не ги изброявам, че ще обидя някой\", коментира той.     Валентин Радев все пак отказа да влиза в подробности накъде клонят везните с мотива, че решението щяло да бъде на новия министър. Източник: Дарик    ", "date": "2018.09.21", "title": "Кой ще новият главен секретар на МВР?"}
{"url": "https://www.blitz.bg/obshtestvo/zatvornitsite-ni-stavat-kato-amerikantsite-vvezhda-se-neshcho-svsem-novo_news628376.html", "text": "До края на годината ще бъдат въведени първите електронни гривни за проследяване при бягство от правосъдието. Това съобщи в Стара Загора министърът на правосъдието Цецка Цачева.    Цачева каза още, че първите 250 устройства ще бъдат поставени на затворници, работещи на външни обекти, и такива, които са в отпуск. Правосъдният министър заяви, че те не са достатъчни, но ще бъдат наблюдавани как ще заработят в практиката. Тя коментира и случая с намерения боен пистолет във Врачанския затвор, където вече е разпоредена пълна проверка. \"Намерени са части от пистолет, които тепърва експертизата предстои да установи дали всички те съставляват в цялост годно оръжие или не. В момента се извършват разследващи дейности. Самият факт, че макар и на части, подобни вещи се намират на територията на затвора, за мен е обезпокоително, категорично недопустимо и във всички случаи това означава неизпълнение на служебните задължения от длъжностите и служебните лица, които са допуснали подобно внасяне в затвора. Те няма как да попаднат в помещението, в което то е открито.\"", "date": "2018.09.21", "title": "Затворниците ни стават като американците, въвежда се нещо съвсем ново"}
{"url": "https://www.blitz.bg/obshtestvo/skrbna-vest-pochina-bivsh-deputat-ot-lovech-izvesten-s-chestite-si-sreshchi-s-tato_news628380.html", "text": "Починал е Лазар Дончев Петров (81 г.), български политик и общественик, който бе последният Първи секретар на ОК на БКП в Ловеч. Това съобщиха негови роднини. След 1990 г. беше ръководител на клон на „Тексимбанк“ в Ловеч. Последните години живееше в столицата при сина си. Поклонението ще е в неделя, 23 септември, в катедралния храм в центъра на Ловеч „Св. св. Кирил и Методий, а погребението е от 12.00 часа на гробищен парк „Стратеш“, съобщават местни медии.    Лазар Дончев е роден на 21 януари 1937 г. в троянското село Дълбок дол.  През 1959 г. завършва Агрономическия факултет на Висшия селскостопански институт „Георги Димитров“ в София. На следващата година става член на БКП. През 1961 г. става инструктор в комитета на БКП в Ловеч. След това е заместник-завеждащ отдел „Организационен“. От 1961 до 1966 г. е първи секретар на Окръжния комитет на ДКМС в Ловеч. Впоследствие е кандидат-член на Бюрото на Окръжния комитет на БКП и член на ЦК на ДКМС. От 1966 до 1969 г. е завеждащ отдел „Селскостопански“ в Окръжния комитет на БКП. По-късно е председател на Окръжния съвет на Българските професионални съюзи. През 1971 г. е секретар по въпросите на селското стопанство в ОК на БКП в Ловеч. От 1986 г. е първи секретар на Окръжния комитет на БКП в Ловеч. Между 1981 и 1990 г. е кандидат-член на ЦК на БКП.  Народен представител в Деветото НС на НРБ.    ", "date": "2018.09.21", "title": "Скръбна вест! Почина бивш депутат от Ловеч, известен с честите си срещи с Тато"}
{"url": "https://www.blitz.bg/obshtestvo/regioni/kmett-na-pomorie-skochi-na-sinoptitsite-prognozite-za-dzhdove-po-nashite-kurorti-sa-losha-reklama-za-chernomorieto-ni_news628383.html", "text": "Спортните форуми по време на лятото и необективна прогноза за времето от страна на някои национални медии оказват влияние върху туристическия сезон. Това каза кметът на Поморие Иван Алексиев след среща на зам.-министър председателя Валери Симеонов с кметовете на черноморските общини и представители на институции и туристическия бранш.   \"Това, което се представи като прогноза за времето за нашите черноморски курорти - че ще вали много, а в съседните държави, които са ни конкуренти, времето ще е прекрасно, се оказа грешно. При нас не валя чак толкова много, а наводненията станаха другаде. Това е лоша реклама за Черноморието ни. Молбата ми е медиите коректно да отразяват прогнозата за времето. На мен ми се обаждаха хора от София, които имат резервации, и на базата на прогнозата за времето на тези медии, хората се отказаха от резервациите си. Не можеш да си правиш шеги, особено на гърба на хората\", допълни още Алексиев. По думите му, когато има мащабен спортен форум, независимо дали е световното първенство по футбол, много хора предпочитат да го гледат на живо, което им отнема от бюджета за почивка, поради което много от руските туристи са предпочели мондиала. Според кмета на Поморие, въпреки футболното първенство и въпреки, че лятото е дошло трудно и със закъснение, то е било успешно, като август е компенсирал бранша с изключително много туристи, а през септември сезонът се е удължил и все още има почиващи. По отношение на обхода на град Поморие, кметът заяви, че от строителната компания са уверили, че през октомври започва строителството на участъка и за следващия туристически сезон той ще е реализиран. Иван Алексиев отбеляза също, че трасето Бургас-Поморие-Слънчев бряг, което ще се е четирилентово, също ще бъде готово. ", "date": "2018.09.21", "title": "Кметът на Поморие скочи на синоптиците: Прогнозите за дъждове по нашите курорти са лоша реклама за Черноморието ни"}
{"url": "https://www.blitz.bg/obshtestvo/regioni/blizkite-na-bay-angel-vlyazokha-v-doma-mu-i-onemyakha-ot-uzhas_news628354.html", "text": "Възрастен пловдивчанин си приготви сам смъртоносна отвара, изпи я и сложи с нея край на живота си. Тялото на 86-годишния Ангел Захариев било намерено в кухнята на апартамента му в \"Кючук Париж\".   В същата стая, скрита под ламарина, близките му открили и тенджерката с отровната запарка. Върху телевизора пък имало оставено предсмъртно писмо, в което старецът съобщава, че сам слага край на живота си. Посочва обаче и кой е виновен за неговата смърт, твърдят неговите близки.   Жестоката житейска драма се е разиграла на 14 август в апартамент в \"Кючук Париж\". Именно жилището на ул. „Боримечка“, където е издъхнал старецът, вероятно е причината за трагедията, пише \"Марица\".  „Баща ми 18 години е работил в държавната печатница \"Д. Благоев\". После е бил шлосер в бившия \"Елпром\", такъв беше и в МРЗ \"Г. Димитров\", сега \"Терем\", където се пенсионира. Беше добър и сговорчив човек, но явно е имало да пати на стари години.   Всичко започна преди шест месеца - на 14 февруари 2018 година, когато баща ми ми прехвърли апартамента“, разказва по-малкият му син Андон Захариев. 60-годишният мъж е пенсиониран старшина от авиобаза „Граф Игнатиево“, а в момента работи като охранител в частна фирма, като пази пловдивския офис на голяма банка. По-големият му брат Атанас също е охранител, но в друга фирма. След приписването на жилището на единия отношенията между тях рязко се влошили, твърди Андон.   „Атанас започна да звъни у нас всеки ден. Заканваше се, че няма да остави нещата така, отправяше смъртни заплахи, тормозеше ни. Баща ми не можа да преживее това и посегна на живота си“, сподели мъката си Андон.   Според него нищо не би трябвало да провокира поведението на брат му. Още преди години баща им бил купил на Атанас апартамент в „Тракия“, така че съвсем разбираемо другото жилище трябвало да бъде за по-малкия брат. Баткото обаче не можал да преглътне приписването на жилището на другия и започнал да тормози баща си Ангел и майка си Райна, която е на пределна възраст, ходи с бастун, превита надве, и има куп болести, включително и Паркинсон.   Психическият тормоз не спрял дори и след погребението на бай Ангел. „На 9 септември Атанас за пореден път позвънил по телефона да търси майка ни. Слушалката вдигнала съпругата ми Елена. Последвало поредното послание със заплахи за убийство\", разказа пред репортера ни Андон. Гласът отсреща първо здраво напсувал, после заявил на Елена да върви на п...ка си майна в Добралък, откъдето е тя. Накрая, преди да затвори телефона, разгневеният по-голям брат изкрещял: \"Ще има още некролози!\".  Заради постоянния телефонен терор семейството на Андон е решило да си смени номера на домашния телефон. Той обаче се води на името на възрастната му майка Райна, което създавало допълнителни трудности, защото възрастната жена е трудноподвижна.   За да секнат злонамерените обаждания, Андон, жена му Елена и майка му Райна вече са пуснали жалба в прокуратурата с надеждата, че органите на реда ще им помогнат да се справят с проблема. В нея семейството е описало не само телефонния терор, но и лютите закани за убийство, отправяни към тях от Атанас.  В жалбата Захариеви са приложили и завещанието на Ангел, което звучи по-скоро като предсмъртно писмо. Освен че още веднъж уточнява, че оставя след смъртта си всичкото си имущество на своя по-малък син, старецът изрично посочва другия си син Атанас като \"жестокият наш убиец\".   Посланието на дядо Ангел завършва с думите: \"Ако съм обидил някого в живота, моля го да ми прости\". Прокуратурата проверява случая   Жалбата на семейство Захариеви е подадена в Районна прокуратура-Пловдив на 21 август 2018 година. Става въпрос за закана за убийство и тормоз, потвърдиха пред \"Марица\" от държавното обвинение.  Първоначално случаят е бил възложен за разследване на Второ РУП, но тъй като междувременно Андон и съпругата му се преместили да живеят в апартамента на ул. \"Боримечка\" в \"Кючук Париж\", е бил прехвърлен към служителите от Първо районно.   Срокът за работата по жалбата е един месец. През това време ще бъде проверено верни ли са изнесените в жалбата твърдения и факти, ще бъдат проведени разпити и назначени експертизи.   Ако бъдат събрани достатъчно доказателства, вероятно големият брат ще бъде даден на съд. Наказанието за закана за убийство, предвидено в Наказателния кодекс, е до 3 години затвор или принудително изселване. Атанас Захариев: Баща ми не се е отровил, съвестта ми е чиста  Нека пускат жалби срещу мен. Моята съвест е чиста. Истината е, че брат ми взе апартамента, умори баща ми и сега не ме пуска да видя майка си. Даже виках полиция заради това.  Абсолютно никого не съм заплашвал. Как може да заплашвам майка си и баща си? Представяте ли си?  Баща ми може да е написал всичко. Той прибра брат ми, за да го опази, защото Доньо е алкохолик. И вместо баща ми да го спаси, той умори баща ми.  Баща ми направи така, че да раздели двама братя, след това съвестта го изяде. Той чакаше майка ми да почине по-рано, защото тя е много зле. Но беше казал, че в нощното шкафче си е приготвил едно шишенце, та заедно да отидат на оня свят. Само че той не се е самоубил, не се е тровил. В смъртния акт черно на бяло пише, че е починал от остра сърдечна недостатъчност.  По отношение на апартамента, за който става въпрос, аз по право трябва да наследя една четвърт от него. Само че през февруари баща ми зад гърба ми е подписал с Доньо фиктивна сделка, уж че му продава жилището, като са писали в договора цена под 10 хиляди лева, за да не се иска плащане по банков път. А това, че навремето ми е купил апартамента в „Тракия“, са пълни глупости. Вярно, даде ми малко пари за него, но аз теглих голям заем, за да го изплащам. Сега обаче не постъпи честно и се почувствах изигран. Ако беше ме предупредил, че ще даде апартамента на брат ми, можех да го разбера и да се съглася. Но те направиха всичко тайно.  А на погребението на баща ни синовете на Андон дойдоха да ме заплашват и искаха да ме изгонят от гробищата. Баща ми може да е написал всичко в писмото, което е оставил. Но да беше написал как съм се грижил цял живот за него, как съм го водил по болници, как съм оправял апартамента, който приписа на брат ми.  Не знаех, че са подали жалби срещу мен. Жалват се, защото са гузни. Сега искат да изкарат мен виновен. Виновен е оня, който отиде у тях. А сега се заканва да ме вкара в затвора. Аз също съм пуснал жалба срещу него и полицията го е предупредила. ", "date": "2018.09.21", "title": "Близките на бай Ангел влязоха в дома му и онемяха от ужас"}
{"url": "https://www.blitz.bg/obshtestvo/stolitsa/sdvr-s-mnogo-vazhno-sobshchenie-utre-mezhdu-10-i-17-chasa-v-golemiya-tsentr-na-sofiya_news628285.html", "text": "Утре ще бъде затворен „големият център“ в столицата от 10.00 до 17.00 ч., което ще създаде затруднения за всички водачи. Това каза Любомир Костадинов от отдел „Пътна полиция“ към СДВР по време на брифинг за предприетите мерки във връзка с предстоящите празнични дни и очаквания засилен трафик, предаде „Фокус“.   „Мерки сме взели, но това ще създаде допълнителни затруднения на хората, които се предвиждат между „Люлин“, „Цариградско шосе“ и „Младост“, допълни той.  Костадинов уточни, че това се налага във връзка с мероприятията около Деня на мобилността.  По думите му екипите на „Пътна полиция“ ще бъдат ангажирани по време на празниците около Деня на независимостта с много мероприятия. ", "date": "2018.09.21", "title": "СДВР с много важно съобщение: Утре между 10 и 17 часа в „големия център“ на София..."}
{"url": "https://www.blitz.bg/obshtestvo/regioni/eto-kakvo-nakazanie-ochakva-dlgogodishnata-uchitelka-koyato-zastrashi-zhivota-na-kup-malki-dechitsa-na-zhp-prelez_news628342.html", "text": "Съставен е акт по Закона за движение по пътищата на двете учителки, които преведоха деца през прелез със спусната бариера, пред преминаващ влак. Паричната санкция е в размер от 20 до 150 лв. Преподавателките, както и децата, са от основно училище \"Неофит Рилски\" във Велинград. Децата са от първи и втори клас, връщали се от час по отдих и спорт в парк \"Клептуза\".  Двете учителки са с над 30-годишен педагогически стаж.  \"Наистина съм изненадан, защото учителите, които са били на мястото, са с дългогодишен опит. Имайки предвид това и тяхното поведение през целия този опит смятам, че е редно да се наложи първата санкция, която е според Кодекса на труда – забележка\", каза пред bTV Юлия Трионджиева, директор на ОУ \"Неофит Рилски\" във Велинград.  По-опитната от двете учителки, която преподава от 39 години, твърди, че е нарушила закона, защото на някои деца им се ходело до тоалетната: \"Имаше деца, които имаха нужда да отидат до тоалетната. Там няма къде да ги отведем. И затова бързахме. И направих аз за себе си сметка, че влакът е доста далече. Просто сгреших, че преминахме на спусната бариера. Това никога не ми се е случвало. Имам вина, за което се извинявам. И смятам, че повече никога няма да се повтори.\"  Случаят се проверява от агенцията за Защита на детето и от регионалния инспекторат по образование в Пазарджик.  Клипът, заснет вчера по обед край железопътен  прелез във Велинград, буквално взриви социалните мрежи. На видеото се вижда как учителки превеждат група деца през прелеза при спуснати бариери и при застрашително бързо наближаващ влак. Едната от преподавателките минава с част от децата, а колежката ѝ спира останалите заради влака, който вече е в непосредствена близост.     ", "date": "2018.09.21", "title": "Ето какво наказание очаква дългогодишната учителка, която застраши живота на куп малки дечица на жп прелез"}
{"url": "https://www.blitz.bg/obshtestvo/stolitsa/samo-v-blits-kakvo-se-sluchva-v-nebeto-nad-sofiya-mrezhata-grmna-razvikha-se-strashni-teorii-snimki_news628329.html", "text": "Бурна дискусия се разрази в мрежата в последните часове. Причината са публикувани снимки от небето над София.Десетки потребители споделиха своите кадри в групите за споделяне в социалната мрежа \"Фейсбук\". В даден момент над столицата можеха да се забележат множество следи от самолети.   Столичани мигновено развиха конспиративни теории и допуснаха, че това са \"кемтрейлс\".   Конспиративната теория за химическите самолетни линии (наричани още кемтрейлс, от англ. chemtrails) твърди, че някои следи, оставяни от самолетите в небето, са следи от химически или биологични агенти, преднамерено разпръсквани на големи надморски височини с цели, пазени в тайна от обществеността в секретни, нелегални програми, ръководени от правителствени власти.  Други пък предположиха шеговито, че пръскат за комари или че идват извънземните. Намериха се и такива, които дадоха малко по-научно обяснение на явлението:  \"Старите хора разказват, че самолетите като почнат да остават дълги следи - идва лошо време.   Има и научно обоснован материал, който е свързан с конденз.\"  \"Кондензацията от прелитащите самолети се задържа за по-дълго благодарение на метеорологичните условия\", обясняват софиянци.     ", "date": "2018.09.21", "title": "Само в БЛИЦ: Какво се случва в небето над София?! Мрежата гръмна, развиха се страшни теории! (СНИМКИ)"}
{"url": "https://www.blitz.bg/obshtestvo/regioni/koshmarna-razvrzka-na-misteriyata-s-izcheznalata-uchenichka-silviya-politsai-otkrikha-na-zatnteno-myasto-v-parka_news628357.html", "text": "Ученичката на ПМГ \"Иван Вазов\" Силвия Петрова, която бе обявена за общодържавно издирване в началото на седмицата днес е била намерена мъртва в парк \"Марица\", съобщава Дарик, позовавайки се на полицията.  В огледа на парка са участвали 30 полицаи и служители на Жандармерията, обясниха още от МВР в Хасково.  По първоначална информация се касае за самоубийство. 18-годишната девойка е открита на дърво в затънтено място в парка от полицаите, участвали в претърсването му.  Тази вечер ще бъде направена аутопсията.   18-годишната възпитаничка на ПМГ \"Иван Вазов\" бе в неизвестност от 15 септември. В първия учебен ден- 17 септември, бе обявена за общодържавно издирване, след сигнал от родителите й, подаден сутринта на същия ден. Съучениците на момичето разпространиха в социалната мрежа зов за помощ със снимката на Силвия и молба всеки, който разполага с информация за нея, да позвъни в полицията.  Вчера бе открит денонощен телефон, на който да се подава информация за изчезналото момиче и подробно описание с какво е била облечена в деня на изчезването й, както и че е била засечена на видеокамери в Димитровград.  Съученици и познати на семейството описват Силвия, като изключително добро, кротко, свито, стеснително и затворено момиче. Почти цялото лято била при баба си на село. От там тръгнала в събота сутринта, като казала, че отива с приятелка на пазара, за да си напазарува необходими за училище неща. Родителите и по-малката й сестра били на почивка в Гърция, разказваха запознати. Веднага след като се прибрали, родителите подали сигнала в полицията, която незабавно започна издирване на момичето.     ", "date": "2018.09.21", "title": "Кошмарна развръзка на мистерията с изчезналата ученичка Силвия! Полицаи откриха на затънтено място в парка..."}
{"url": "https://www.blitz.bg/obshtestvo/zdraveopazvane/svetovni-zdravni-spetsialisti-shche-konsultirat-bezplatno-patsienti-na-prvoto-u-nas-bolnichno-izlozhenie_news628280.html", "text": "Водещи специалисти на световно ниво ще бъдат сред гостите на първото болнично изложение Expo Hospitals, което ще се проведе в София в началото на октомври. Майсторите в медицината ще предложат безплатни консултации и прегледи за български пациенти, страдащи от онкологични заболявания, гръбначни проблеми, диабет и други неволи.   Откриването на Expo Hospitals 2018 е в НДК на 6 октомври от 10 часа. Сред най-интересните техники, които ще бъдат разкрити в рамките на изложението е и оперативното лечение на диабет тип 2. По този случай в София ще пристигне д-р Турул Демирел от Турция, който има частна практика и прави уникалната операция за лечение на много разпространената, особено сред възрастните хора, диагноза на захарната болест. Също от Турция ще се представи доц. д-р Зафер Токташ - един от най-видните неврохирурзи. Д-р Токташ е признат за водещо име в лечението на мозъчни тумори и гръбначни заболявания.  Гостите ще бъдат у нас по покана на Звезделина Лютфи, управител на Здравен информационен център „Медикъл Караджъ“, в рамките на инициативата им да предоставят достъп на българските пациенти до най-съвременните методи в медицината, като си партнират с едни от най-добрите лечебни заведения и специалисти от цял свят. Бъдещето на третирането на рака на простатата ще бъде без съмнение един от специалитетите на Expo Hospitals 2018, като се очаква този така важен за мъжете проблем и неговото разрешаване да са тема на срещи и консултации на 6 и 7 октомври. През последните години стана известно, че лечението на онкопроблемите с простатата никога не е било толкова напреднало и то благодарение на прецизността на т.нар. NanoKnife (нанонож), който с германската болница за рак на простатата Vitus Prostata Center Offenbach за първи път ще бъде представен в България в рамките на изложението.  За разлика от традиционните лечения на рака на простатата, NanoKnife убива раковите клетки на простатата, вместо да премахва или облъчва целия орган. Става дума за процедура, която продължава не повече от един или два часа, а не седмици, колкото отнемат вече остарелите видове третиране! Няма странични ефекти, липсва инконтиненция, а също се изключва това, което най-много притеснява мъжете в активна възраст - импотентност. Една чешка клиники - Cellthera clinic - също ще участва в изложението Expo Hospitals 2018. От Украйна за изложението ще престигнат представители на Център за човешка репродукция BioTexCom.  Центърът се състои от екип от високо квалифицирани специалисти, които използват най-новите техники и методи за лечение на безплодие. Те се занимават с най-безнадеждните случаи на безплодие. В BioTexCom сътрудничат с учени и акушери от цял свят, участници в международни програми. В Украйна сурогатното майчинство и даряването на яйцеклетка са напълно легални, провеждат се в съответствие с местното законодателство и имат висок процент на успех. Всички двойки успешно напускат болницата и се връщат вкъщи с бебета и правни документи. В общ сектор ще бъдат представени още доста турски здравни заведения и специалисти, сред които Batigoz - специализирана офталмологична киника, Memorial Hospital, които са една от най-големите вериги болници в югозападната ни съседка, Irmet Hospital, Medipol Mega University Hospital - една от най-големите частни университетски болници в Европа, университетска болница КОЧ и American Hospital. ", "date": "2018.09.21", "title": "Световни здравни специалисти ще консултират безплатно пациенти на първото у нас болнично изложение"}
{"url": "https://www.blitz.bg/kriminalni/prestplenie/besen-ekshn-v-semeystvoto-na-nasha-rialiti-zvezda-zaradi-krasiva-zhena_news628306.html", "text": "Жител на ромския квартал „Изток” в Кюстендил се размина с пробация, след като потроши ръката на свой роднина. За такова деяние, квалифицирано като средна телесна повреда, законодателят предвижда до 5 години решетки, пише struma.bg.  Димитър Маринов обаче се призна за виновен в това, че на 8 април миналата година в Кюстендил в кв.“Изток” нанесъл с дървена тояга удар по лявата ръка на братовчед си Стоян Маринов и му причинил средна телесна повреда – фрактура на лакетната кост на лява предмишница, довела до трайно затрудняване на движенията на ляв горен крайник. Братовчедите са от рода на бай Марин, който стана главно действащо лице в първото издание на тв риалитито “Шатра”, като в дома им гостуваха звездите Андрей Слабаков, Любо Киров и Деляна Маринова-Джуджи.  Покрай предаването майстор каруцарят Марин стана риалити звезда. Той оправя амуниции, ремонтира каруци и е добре познат в махалата. Двамата се спречкали за млада жена, която след месеци съжителство с Димитър избрала по-големия му братовчед Стоян. Мъжът му скочил, твърдейки, че той я принудил да се настани в жилището му. Магистратите от Кюстендил обясниха, че се касае за престъпление по чл. 129 от НК, поради което обвиняемият ще изтърпи наказание „пробация”, изразяваща се в пробационните мерки – задължителна регистрация по настоящ адрес за срок от 8 месеца, с периодичност два пъти седмично и 2 задължителни периодични срещи с пробационен служител за срок от 8 месеца.  С престъплението не са причинени имуществени вреди. Веществени доказателства по делото не са иззети. Сторените по делото разноски в размер на 120 лева ще трябва да плати Димитър Маринов. Той трябва да ги внесе в бюджета на РУП на МВР – Кюстендил. Съдебното определение е окончателно и не подлежи на обжалване. ", "date": "2018.09.21", "title": "Бесен екшън в семейството на наша риалити звезда заради красива жена!"}
{"url": "https://www.blitz.bg/obshtestvo/kupa-murgash-i-novata-kh-klasa-se-izpravyat-zaedno-sreshchu-prirodnite-sili_news628302.html", "text": "Новата X-Класа на Mercedes-Benz може да се изправи срещу природните сили. И тази неделя ще го демонстрира по време на епичното състезание по планинско колоездене в дисциплината крос кънтри маратон XCM. Официалният дилър на Mercedes-Benz за България – Силвър Стар е генерален спонсор на тазгодишната надпревара Купа „Мургаш” 2018, която ще се състои на 23-ти септември в гр. Бухово със старт 8:00 ч.  Атрактивното състезание се провежда за 9-та поредна година в перелината на връх Мургаш, най-близкият до София старопланински първенец. Тази година Купа „Мургаш“ ще вдигне летвата с още по-дълго и тежко трасе, като за първи път организаторите залагат толкова тежки изпитания. Състезателите ще трябва да се справят с много предизвикателни изкачвания и спускания, с трудни технически препятствия по 76-километровото трасе.  Традиционно се очаква у нас да пристигнат най-добрите байкъри от България, Сърбия, Гърция, Македония, за да се изправят в епична битка за първото място. Увереност от върха на планината ще им дава не кой да е, а X-Класата от Mercedes-Benz. Генералният спонсор на събитието – Силвър Стар, ще осигури присъствието на първия пикап на Mercedes-Benz на терен, за да покаже възможностите му.  Кални трасета, тесни проходи, гъсти гори. Това е домът на първия пикап от Mercedes-Benz. X-Класата е перфектна компания за всички любители на екстремните спортове и ненадмината по комфорт в класа си. Над 100 участници на Купа „Мургаш” ще имат възможността да опитат уменията на най-комфортния офроудър, който ще е на разположение за тестдрайв в Бухово и в планината под връх Мургаш на 23-ти септември.  Ако и вие искате да заявите тестдрайв -   ", "date": "2018.09.21", "title": "Купа „Мургаш” и новата Х-Класа се изправят заедно срещу природните сили"}
{"url": "https://www.blitz.bg/layfstayl/ptuvane/zlatnite-momicheta-na-zasluzhena-pochivka-v-apartkhotel-lki-bansko-sparelaks_news628294.html", "text": "След блестящото си представяне на Световното първенство по художествена гимнастика, гимнастичките ни донесоха пълен комплект медали. Ансамбълът спечели златото във финала на пет обръча.   Среброто донесоха Невяна Валдинова, Катрин Тасева и Боряна Калейн в отборната надпревара при индивидуалистките. Момичетата на Весела Димитрова спечелиха и бронза при многобоя.Отборът се отправи на заслужена почивка в апартхотел   Престоят е по покана на един от спонсорите на Световното първенство, а именно собственика на хотела. По време на двудневния си отдих, те ще могат да се насладят на петзвездно обслужване, висококачествена храна в ресторантите на хотела – италианския Леонардо и класическия Ле Бистро.  Ще отдъхнат в обновения СПА център, в който ще се възползват от всички 28 активности, които се предлагат - единствените в Банско био басейни, с температура на водата от 33 градуса, които се поддържат без използване на токсичен хлор, солен басейн, солна стая, джакузи, шокова вана, контрастен и приключенски душ, 2 финландски сауни и много други.  Състезателките ще поддържат формата си във фитнес центъра на комплекса, оборудван с уреди от световния лидер TechnoGym. Златните момичета заслужават златно обслужване, именно това получават в хотел номер 1 в България - апартхотел   ", "date": "2018.09.21", "title": "Златните момичета на заслужена почивка в Апартхотел Лъки Банско СПА&Релакс*****"}
{"url": "https://www.blitz.bg/politika/valentin-radev-noviyat-glaven-sekretar-na-mvr-tryabva-da-e-s-profil-kato-na-mladen-marinov_news628289.html", "text": "Новият главен секретар на МВР трябва да е горе-долу с профила на Младен Маринов, каза пред журналисти в парламента доскорошният министър на вътрешните работи Валентин Радев. От днес той отново е народен представител и вероятно ще се включи в дейността на две парламентарни комисии - по отбраната и по вътрешна сигурност и обществен ред.   Попитан за следващия главен секретар на МВР Радев заяви, че има поне три кандидатури, които са подходящи за поста. Двама от тях според Радев са Ивайло Спиридонов, директор на ГДБОП, и Христо Терзийски, директор на ГД \"Национална полиция\". Те са от кариерата и години наред са работили в МВР, посочи Радев. На въпрос къде се чувства по-добре - в парламента или в МВР, Радев заяви, че в Народното събрание е по-спокойно.  \"Зависи от човека, и там, и тука, като на терена - като играеш сърцато, без значение дали побеждаваш или падаш, това съм се старал да правя и там, и тука\", допълни той. Валентин Радев заяви, че новият вътрешен министър Младен Маринов ще има силна политическа подкрепа. Валентин Радев отбеляза, че се работи по промените в Закона за движение по пътищата, който се разделя на три нови закона. Предстои обществено обсъждане.  Това е една малка революция, нещо много сложно, което се извършва, има вътрешна съпротива в министерствата, коментира Радев. Ако това успеем да направим, тази битка, която много ми тежеше, за намаляване на жертвите по пътищата, ще бъде много по-успешна, коментира той. ", "date": "2018.09.21", "title": "Валентин Радев: Новият главен секретар на МВР трябва да е с профил като на Младен Маринов"}
{"url": "https://www.blitz.bg/na-tozi-den/v-srtseto-na-tirana-toy-otvori-lyuta-rana-175-godini-ot-rozhdenieto-na-georgi-benkovski_news628279.html", "text": "На днешния ден преди 175 години е роден Георги Бенковски. За дата на раждането му се смята 21 септември (8 септември стар стил) 1843 г., въпреки че има някои спорове, най-вече за годината. В родната къща-музей на войводата приемат тази дата.     Водачът на Хвърковатата чета е роден в Копривщица с името Гаврил Груев Хлътев. Учи занаяти – терзийство и абаджийство, а по-късно става търговец. Обикаля големите пазари в Цариград и на юг из Анадола. Според неговите собствени думи пред Захарий Стоянов човек трябва да умее да лъже, за да бъде успешен търговец. В продължение на десет години живее на различни места в Ориента — Измир - Смирна, Цариград, Анадола, Александрия, работейки всевъзможни неща. Една година е бил гавазин на персийския консул и носел такава хубава униформа, че хората го взимали за самия консул. Говорел седем езика — български, турски, гръцки, италиански, полски, румънски и персийски. Приемайки името Георги Бенковски слага началото на революционната си дейност, посветена на свободата на България.     Бенковски е сред главните организатори на неуспялото Старозагорско въстание (1875 г.), приема мисията за подпалване на Цариград и саможертвено се включва в Априлското въстание, в ръководения от него IV революционен окръг избухва най-рано и най-силно, а жестокото му потушаване довежда до обявяване на Руско-турската война. Заслугата на Георги Бенковски да я има днес България е огромна.     Когато разбира, че в Копривщица вече се бият, на 20 април 1876 г. Бенковски обявява въстанието и в Панагюрище, след което бързо сформира чета и тръгва да вдига и околните села. Хвърковатата чета, с която неуморно обикаля целия регион и успява да мобилизира и мотивира много въстаници, играе централна роля във военните действия на въстанието. Към четата се включват даже шестима хървати от Далмация и един немец, които работят на жп станцията в Белово. С тях в четата влиза и жена – българката Мария Шутич, женена за един от работниците.     След жестокото потушаване на бунта в Панагюрския регион Бенковски и четата се отправят към Тетевенския балкан, където на 12 май след предателство пада в река Костина пронизан от куршума на баш-потеряджията Рюзгяр Хаджи Ахмед ага. Главата му е пратена в Ботевград, а след това в София.       ", "date": "2018.09.21", "title": "В сърцето на тирана той отвори люта рана: 175 години от рождението на Георги Бенковски"}
{"url": "https://www.blitz.bg/obshtestvo/regioni/misteriyata-s-uchenichkata-silviya-izcheznala-bezsledno-predi-prviya-zvnets-se-zaplita-nova-snimka_news628252.html", "text": "РУ-Димитровград издирва Силвия Петрова Петрова, на 18 г., от Димитровград. Момичето е обявено за общодържавно издирване с телеграма от 17.09.2018 г. По данни на близките е в неизвестност от 16.09.2018 г.  За последно Силвия е засечена на камерите за видеонаблюдение в неделя. След това тя беше обявена за общодържавно издирване.  Според родителите ѝ Силвия е висока около 178 см, телосложение слабо, коса права,дълга, тъмнокестенява, бяло продълговато лице.  За последно е била облечена с тъмнозелено на цвят яке, жълта на цвят блуза, черен спортен панталон-клин, червено-бели на цвят спортни обувки-маратонки.   Със себе си носи черна на цвят, средна по големина раница. При наличие на информация за Силвия Петрова гражданите могат да се свържат с дежурен полицай денонощно в ОДМВР-Хасково на телефон: 038/640-640            ", "date": "2018.09.21", "title": "Мистерията с ученичката Силвия, изчезнала безследно преди първия звънец, се заплита! (НОВА СНИМКА)"}
{"url": "https://www.blitz.bg/obshtestvo/stolitsa/sofiya-shche-pochernee-ot-motoristi-v-sbota_news628270.html", "text": "Предстои най-мащабното моторно шествие за годината. 3000 мотористи за пореден път ще кръстосат улиците на София в събота вечерта, в памет на загиналите водачи на мотоциклети. Събитието се провежда вече четири години и цели да напомни на участниците в движението, че трябва да бъдат внимателни и толерантни към шофьорите на две гуми.   Мероприятието е съгласувано със Столичната община и СДВР. Те ще обезопасят трасето. Участник в събитието сподели в ефира на \"Здравей, България\", че в последните години забелязва напредък в културата на мотористите.  „Нашето желание е да се разбере, че мотоциклетистът, пешеходецът, шофьорът на камиона и всички останали са заедно част от пътната система”, коментира автопилотът Крум Дончев. Шофьорите на две гуми допълниха още, че основната грешка на водачите на автомобили е, че не гледат в огледалата.", "date": "2018.09.21", "title": "София ще почернее от мотористи в събота"}
{"url": "https://www.blitz.bg/obshtestvo/stolitsa/novi-podrobnosti-za-ekshna-s-kontrolori-na-spirka-na-tramvay-v-lyulin-koyto-vzrivi-mrezhata-video_news628257.html", "text": ", предизвика вълна от реакции в социалните мрежи.   Свидетел на скандал между нередовен пътник и контрольори заснел клипа, на който се вижда как мъжът без билет влиза в конфликт и с полицейския екип на място.  Екшънът се разиграл на спирка на трамвай номер 8 в квартал „Люлин”. Нередовният пътни първо опитал да избегне проверката, като слязъл от трамвая, изблъсквайки една от контрольорките. След това бил спрян за проверка на личната карта от полицаи на мястото, но отказал да представи документ за самоличност, разказа пред Нова тв Петър Ройдев, един от инспекторите, станал свидетел на случилото се.  Гратисчията отново опитал да се измъкне и тогава униформените го задържали и опитали да му сложат белезници. Мъжът обаче започнал да се дърпа, след което казал, че полицаят му е причинил наранявания. Извикан бил и екип на Спешна помощ. Лекарите категорично заключили, че няма упражнено насилие над нередовния пътник и той бил отведен в 9-о РПУ.  Съставени са му два акта – за липса на документ за самоличност и за неизпълнение на полицейско разпореждане. Проверка показала, че не е употребил алкохол.     ", "date": "2018.09.21", "title": "Нови подробности за екшъна с контрольори на спирка на трамвай в \"Люлин\", който взриви мрежата (ВИДЕО)"}
{"url": "https://www.blitz.bg/obshtestvo/regioni/otkrikha-ognishche-na-ptichi-grip-v-plovdivsko-selo_news628288.html", "text": "Първично огнище на птичи грип е констатирано от Българската агенция по безопасност на храните (БАБХ) в пловдивското село Трилистник. Заболяването е установен в промишлен животновъден обект за отглеждане на кокошки носачки и е потвърдено с протокол от лабораторно изследване, съобщиха от агенцията.  С цел контрол и ликвидиране на заболяването, БАБХ е приложила всички мерки в съответствие с действащото законодателство. Предприето е хуманно умъртвяване и унищожаване на всички птици, отглеждани в засегнатото стопанство, което ще бъде последвано от почистване и дезинфекция. Определена е 3-километрова предпазна зона и 10-километрова зона за наблюдение около констатираното огнище на заболяването.  Забранено е движението на птици и продукти от тях в и от предпазната и наблюдаваната зона. В двете зони се забранява търговията и придвижването на домашни, диви и други птици и яйца за разплод, както и разселване на птици за подновяване на дивечовия запас. Извършват се ежедневни клинични прегледи на птиците, отглеждани в останалите селища в предпазната зона.  Засилен е надзорът и мерките за биосигурност в птицевъдните ферми, както и при водните басейни, където е силно концентрирана популацията на диви птици.  БАБХ напомня, че фуражите следва да се съхраняват в закрити помещения, както и суровините за фуражи – така се избягва възможността диви пернати да заразят фуража, а оттам и питомните да бъдат заразени с вируса.  На този етап няма засегнати хора и няма опасност за потребителите. Вирусът на грипа може да предизвика леко протичащо респираторно заболяване. Евентуалното заразяване може да случи, когато се вдиша прах от фермите или при пряк контакт на хората със заразени птици.", "date": "2018.09.21", "title": "Откриха огнище на птичи грип в пловдивско село"}
{"url": "https://www.blitz.bg/obshtestvo/intervyu/politologt-prof-georgi-manolov-mnogo-ot-polititsite-na-prekhoda-tryabva-da-se-otteglyat_news628268.html", "text": "Неотдавна   информира подробно за едно изследване на голяма група от най-уважаваните български учени, което представлява класация на българските премиери от 1879 до 2009 г. За най-интересните факти от изследването, каква е причината днес да се чувства липсата на държавници у нас и по света пред вестника говори ректорът на ВУСИ – Пловдив политологът проф. Георги Манолов.    – Проф. Манолов, неотдавна излезе първото по рода си изследване на рейтингите на нашите премиери от 1879-а до 2009 г. – „Най-успешните български министър-председатели“, което бе публикувано в специално издание. Изненадаха ли Ви резултатите, до които стигнаха българските учени – автори на изследването?  – Не, изобщо не съм изненадан, тъй като изследването е професионално, отчита обективно историческите епохи и което е най-важното – в него участват едни от най-значимите имена в нашите обществени науки: акад. Г. Марков, акад. К. Косев, проф. Ан. Пантев, проф. Г. Янков, проф. Г. Карасимеонов, проф. Б. Димитров, проф. Евг. Калинова, проф. Ант. Тодоров, проф. Д. Динков, проф. Тр. Митев и др. Това е „тежката артилерия“ на българската социалнополитическа мисъл (историци, политолози, международници и др.), която отдавна е доказала своя огромен интелектуален потенциал. При това става дума за учени, които работят в елитни университети в страната – СУ „Св. Кл. Охридски“, УНСС, ВТУ „Св. св. Кирил и Методий“, БАН и др.    – На базата на какви критерии определихте резултатите?  – Изследването се опира на експертен анализ, в който респондентите са класирали министър-председателите по скалата от 1 (най-ниска оценка) до 5 (най-висока оценка) по всеки един от 20-те критерия, свързани с личните качества, политическите способности и държавническите умения. Тоест става въпрос за комплекс от критерии, които се отнасят до проявлението на лидерските качества на премиерите от най-различно естество – бекграунд, комуникативни умения, работа в екип, политическа интуиция, морален авторитет, постижения във вътрешната и външната политика и в икономиката, защита на националните интереси, цялостна оценка и др. – във всички сфери на обществения живот. А това е друго доказателство за обективността на настоящата рейтингова класация.    – Смятате ли, че тази класация е реалистична и на базата на какво? Първият – Стефан Стамболов, не е изненада, но той е противоречива личност. Винаги е бил от „осанна“ до „разпни го“, както се казва.  – Дълбоко съм убеден, че класацията е реалистична, защото почти няма диаметрално противоположни оценки, които взаимно да се изключват при един или друг министър-председател. Това е характерно при подреждането както на първите, така и на последните петима премиери. Така стоят нещата и при оценката на Стефан Стамболов и независимо от многобройните му ценители и хулители, той убедително заема първото място в класацията поради важното обстоятелство, че е създал европейските основи на Третата българска държава. Това – едно. И друго – нека припомним, че крайните резултати в политиката са най-ярките измерители за постиженията (или неуспехите) на всяко едно управление, според които Стамболов заслужено води в премиерската класация.    – Противоречиво оценяван е и Петко Каравелов…  – Да, в изследването той е класиран втори с оценка 4,21 (срещу 4,45 на Ст. Стамболов), която недвусмислено изразява неговия огромен дан за строителството на тогавашната държава. Така е, защото ако Стамболов е първостроителят държавник – революционер, диктатор, владетел, модернизатор, западнофил, то Петко Каравелов е „патриарх на демокрацията“ – прагматикът-демократ, еволюционист, институционалист, русофил – на новата българска държава. И двамата обаче имат неоценим принос за съзиждането, установяването и развитието на българската държавност от края на XIX и началото на XX век.    – Кои са най-любопитните факти от изследването? Ето, няма как да не се види, че в първата десетка има само двама съвременници.  – Наред с това, което посочвате, любопитен е фактът, че Тодор Живков например се подрежда на шесто място в общата класация, което за мнозина звучи изненадващо; или пък четиринадесета позиция на Симеон Сакскобургготски, което някои смятат за прекомерно добра като общрейтинг. Но може би най-интересното от рейтинговата класация през различните епохи е, че натрапчиво се откроява един очебиен и противоречив факт: и през трите исторически периода (капитализъм, социализъм, демокрация) първите места в класацията убедително се заемат от министър-председатели, които имат авторитарен стил на управление, каквито безспорно са Стефан Стамболов, Тодор Живков и Иван Костов. Нещо повече, и тримата посочени премиери се класират на твърде престижни места в първата десетка – съответно първи, шести и десети, което е друго доказателство, че по време на тяхното властване авторитарните им методи на управление са били водеща доминанта при реализацията на една или друга политика.    – Това не е ли интересен феномен от представената класация?  – Да, защото той влиза в дълбоко противоречие с други важни индикатори, какъвто е например показателят „Честност и почтеност“, при който тримата – Стамболов, Живков и Костов са класирани съответно на 22-ро, 23-то и 29-о място (от общо 31 премиери). Следователно, дори и да е вярна максимата, че обикновено авторитарните водачи са непочтени и корумпирани, без реални доказателства такова нещо изобщо не може да се твърди. Разбира се, този въпрос не е поставен в класацията, тъй като е предмет на други размишления и изследвания. Между другото номер едно в тази класация е Петко Каравелов – с оценка 4,57 (наричан още Безсребърника), следван от Ж. Виденов – 4,34.    – А защо изследването е до 2009 г.? Някои веднага заподозряха конспирация заради липсата на сегашния премиер Борисов.  – Няма никаква конспирация. Организаторите на класацията не са включили Бойко Борисов, защото той все още е действащпремиер и евентуално негово участие би засилило субективността при оценките на дейността му. Неговото присъствие в политическата история на България е „запазена марка“ и аз съм убеден, че при бъдещи подобни изследвания тойще получи своята реалистична и достойна оценка.    – Тези премиери, които са докарвали страната до кризи и катастрофи, са в дъното на класацията. Какво ще кажете за тях?  – Мисля, че в тази част от изследването респондентите са били много точни и категорични. На последните места (25. – 31.) са класирани Ж. Виденов, Ал. Цанков, Ф. Димитров, Б. Филов, Гриша Филипов и А. Югов, които недвусмислено са се утвърдили в масовото обществено съзнание като едни от най-неуспешните ръководители на страната. – Умеят ли нашите управници и преди, и сега да работят заедно в екип? – Следва да се подчертае, че класацията по индикатора „Способност да формира компетентен екип и работа в екип“ е с една от най-ниските оценки в цялото изследване. Така например първите петима премиери получават стойности под 4,00 – първи е Константин Стоилов – 3,95, докато при последните петима резултатите са още по-ниски, тъй като всички са под 3,00 – последният в списъка е Филип Димитров оценка 2,39. Видимо, този показател е „ахилесовата пета“ на българските управници, защото освен факта, че няма нито една оценка над 4,00, почти половината премиери (15) получават оценки между 2,39 и 2,98. Сиреч работата в екип за голяма част от българските министър-председатели не е била водеща не само в тяхната дейност, а и в почти цялата ни следосвобожденска политическа история.    – Освен отличници има и двойкаджии начело на българските правителства. Но хич не са малко и тройкаджиите. Толкова ли са зле повечето ни премиери до 2009-а, професоре?  – Особено интригуващи в този смисъл са резултатите, получени през т.нар. „демократичен период“ (1990 – 2009 г.), в който са оценени осмина премиери, въпреки че той е най-кратък като исторически отрязък от време в сравнение с останалите. По разглеждания индикатор челната тройка се води от Ив. Костов (3,26), докато последни са Жан Виденов (2,50) и Филип Димитров (2,39). Тези резултати са повече от красноречиви и са почти толкова ниски, колкото и данните през останалите две исторически епохи. Такива отчайващи оценки са плод на неумението на българските политически елити да решат същностните проблеми на държавата, и най-вече да излъчат ерудирани и компетентни министър-председатели, които да отговарят на изискванията на прехода, и които да отстояват българските национални интереси.    – Проф. Манолов, ясно е, че повечето български премиери са далече от народната любов. Като политолог как обяснявате дефицита на истински държавници у нас, на водачи лидери?  – Това е един от най-болните въпроси в българската политическа история, чийто отговор не може да бъде еднозначен. И все пак основните причини за острата липса на истински водачи на страната в следосвобожденска България могат да се групират така. Едната произтича от обстоятелство, че „…нашата народна психика е егалитарна: всички сме равни и равни трябва да си останем, та дори и в нищетата и мизерията. Ние не търпим видающи се личности – нито пълководци, нито държавници, нито общественици, нито дори поети и писатели…“ (Ст. Бочев). Другата е свързана с типичните вътрешнопартийни ежби, партийна партизанщина и лидерски вражди, в които обикновено надделява хитроумният комбинатор или аджамия в политиката за сметка на истинските лидери – водачи на народа. Третата е отчайваща, тъй като в нашата политика попаднаха прекалено много ограничени, неуки, невежи и неграмотни хора с генетически увреден интелектуален капацитет, който ежедневно „узаконява“ политическата простащина и управленския темерутлък. И последната причина опира до ниската степен на демократичност на обществото, което не е в състояние да реагира адекватно на различни политически шутове и шмекери на дребно, които от мандат на мандат тъпчат своите кесии на едро в ущърб на социалното развитие.    – Е, за такава голяма липса на водачи говорят и в Европа, пък и в света. Личностите като че ли отстъпват място на безличните администратори или пък на хора, които от сутрин до вечер говорят за глобализъм и мултикултурализъм…  – Права сте, че отсъствието на качествени лидери е голям проблем не само в България, но и в Европа и в света. И както е известно, намирането на „правилни“ водачи никак не е лесен проблем, защото една част от лидерите се мислят за такива, на друга им внушават колко са велики, на трета – че са върхът на националното водачество, на четвърта – че са незаменими, поради което без тях е невъзможна политическата дейност, и т.н. При това положение обикновено резултатите са всеизвестни: или сгромолясване от властта, или прикрито участие в корупционни схеми, или срещи с прокуратурата и съда, или в най-лекия случай – тотални болки от ишиас по цялото тяло. Тук проблемът преди всичко е морален, тъй като без честност и почтеност в политиката не може да има и качествени лидери. В този смисъл „наркотикът“ на властта е най-големият бич на съвременните политически елити, които, омаяни от неговата сила, мислят само егоистично, а не на ползу роду. А иначе захаросаните лидерски приказки за глобализма и мултикултурализма са толкова примамливи за някои, че ги накараха дори да се крият от народната любов в чужди посолства.    – Вие сте и ректор – на ВУСИ. От години една от най-честите „дъвки“ е броят на висшите учебни заведения у нас. Като частно училище как гледате на последните предложения за промени в Закона за висшето образование, които се чуха?  – Мантрата за многото висши училища е абсолютно несъстоятелна, при условие че всички те (51 на брой) вече 30 години се конкурират и съществуват на образователния пазар у нас. И, разбира се, не това е проблемът на висшето образование, както и новите проектопредложения в Закона, с които към момента не съм запознат цялостно. Дълбоко съм убеден, че в нашия сектор е необходим изцяло нов, единен и цялостен Закон за висшето образование, академичния състав и науката. Сегашният е приет през 1995 г., преправен е десетки пъти и още една нова кръпка няма да реши, а само ще отложи немалкото проблеми във висшето образование.    – Населението в България се топи, децата намаляват, студентите – също. Ще оцелеят най-силните или найснишените – може ли така да кажем, или е пресилено?  – Не, не е пресилено Вашето твърдение. България се нуждае от коренно различен стил на управление в сравнение с този на прехода, който да се опира на нова стратегия за развитие на държавата и който ще даде отговор на фундаменталните въпроси, начертавайки пътищата за тяхното решаване в средносрочен и дългосрочен аспект. Това е начинът за оцеляването на нацията, който обаче без нов тип политици – знаещи, можещи и национално отговорни, няма как да се реализира. Защото с висок глас трябва да се подчертае, че голяма част от политиците на прехода са амортизирани и износени в политико-управленско отношение, поради което следва да се оттеглят. Макар че те искат да управляват, но не могат да го правят. Крайно време е да отидат на заслужен отдих в „музея“ на историята, а някои от тях може би и някъде другаде.       ", "date": "2018.09.21", "title": "Политологът проф. Георги Манолов: Много от политиците на прехода трябва да се оттеглят"}
{"url": "https://www.blitz.bg/obshtestvo/regioni/zasneliyat-skandalniya-klip-s-uchitelka-i-kup-malki-dechitsa-na-zhp-prelez-s-bezumno-opravdanie-zashcho-ne-gi-e-spryal-video_news628258.html", "text": "Както БЛИЦ съобщи,   На видеото се вижда как автоматичните бариери се спускат, а светлинната сигнализация предупреждава за опасност. В този момент към мястото се приближава група малки деца на видима възраст около 5-6 години. Води ги жена, която спира на релсите, оглежда се и ги инструктира с жестове да тичат. Няколко хлапета на бегом пресичат от другата страна, но в този момент другите виждат влака и спират.  Същевременно дотичва друга учителка, която застава пред тях, за да им попречи да последват другарчетата си. Следва суматоха, при която не се вижда дали при преминалата група деца има възрастен. След преминаването на влака първата учителка вече е между тях, а те уплашени са се събрали около нея.  Това се случва вчера, 20 септември, около 17,30 ч, разказа Филип Каролев, който е заснел клип с преминаването на децата.  Този влак се движи със скорост 70 км в час. Понеже влиза в гарата, намалява скоростта до 25-35 км в час, обясни Филип Каролев, който е заснел цялата случка. „С кола, когато натиснеш спирачката при 100 км/ч, тя спира за 30 метра, но спирачният път на един влак е над 200 м. Само локомотивът тежи над 50 тона”, каза още авторът на клипа.  \"Не се намесих да им кажа, че е неправилно, защото снимах и исках да направя цял филм, за да имам доказателствена стойност\", каза той.  Каролев е сътрудник на форума за градски транспорт в Бургас и непрекъснато снима навсякъде, където е в страната. Част от наблюденията му са, че автомобили масово се движат в автобусните ленти.     ", "date": "2018.09.21", "title": "Заснелият скандалния клип с учителка и куп малки дечица на жп прелез с безумно оправдание защо не ги е спрял! (ВИДЕО)"}
{"url": "https://www.blitz.bg/obshtestvo/regioni/vazhna-novina-za-ptuvashchite-prez-pochivnite-dni_news628261.html", "text": "Заради трите почивни дни около Деня на Независимостта днес от 16 до 20 ч. се спира движението на камионите над 12 тона по автомагистралите и най-натоваренитe пътища.   За улеснение на трафика през Владая и повишаване на пътната безопасност ще има две ленти за излизащите от София по път Е-79. Временната организация е от 278-ми до 282-рия километър и от пътен възел „Даскалово“ до кръстовище „Драгичево“. В събота от 9:30 до 19:30 ч. ще бъде ограничено движението за всички МПС през Шипченския проход. Спирането на трафика е заради провеждането на автомобилното планинско състезание „Шипка - Дамасцена 2018“. Същият участък се затваря за движение и в неделя от 7:30 до 17:30 ч. По време на състезанието трафикът ще бъде пренасочен през Прохода на Републиката.", "date": "2018.09.21", "title": "Важна новина за пътуващите през почивните дни"}
{"url": "https://www.blitz.bg/layfstayl/ptuvane/pak-ataka-ot-koli-po-granitsite-na-kulata-veche-se-zadkhvat_news628253.html", "text": "На българо-гръцката граница на ГКПП Кулата трафикът е интензивен на вход и изход за товарни автомобили. Това съобщиха от пресцентъра на ГД „Гранична полиция“.     На българо-турската граница на ГКПП Капитан Андреево и на ГКПП Лесово трафикът е интензивен на изход за товарни автомобили.     На българо-сръбската, българо-македонската и на българо-румънската граница трафикът е нормален на всички гранични контролно-пропускателни пунктове.    ", "date": "2018.09.21", "title": "Пак атака от коли по границите! На „Кулата“ вече се задъхват"}
