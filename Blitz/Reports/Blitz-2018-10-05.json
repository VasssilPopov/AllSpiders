{"url": "https://www.blitz.bg/svyat/koshmarna-novina-ot-grtsiya_news631238.html", "text": "Спасителните служби в Гърция откриха тялото на един от обявените за издирване след бурята, връхлетяла района на град Волос. 73-годишният мъж е намерен по поречието на реката в област Магнисия.   Той беше в неизвестност от една седмица, предаде NOVA. В най-тежките метеорологични условия овчарят тръгнал да търси стадото си в планата. За последно бил видян от негов приятел, който по-късно подал и сигнал. Междувременно продължава издирването на още двама души, изчезнали в района на остров Евия. Спасителите търсят възрастна двойка, която била в автомобила си, когато пороят се излял в близост до село Мантуди.", "date": "2018.10.05", "title": "Кошмарна новина от Гърция!"}
{"url": "https://www.blitz.bg/lyubopitno/nauka-i-tekhnologii/yaponski-ucheni-izdadokha-taynata-na-tnkata-taliya-i-dlgoletieto_news631132.html", "text": "Здравословното хранене трябва да включва много плодове и зеленчуци. Това е известно на всеки. Тези нискокалорични храни могат и да се консумират в големи количества, но японците имат различно мнение.  Японски учени представиха друго проучване, което разкрива връзка между скоростта на хранене и индекса на телесната маса, както и обиколката на талията.  Учените са проучили данните, събрани по време на медицински прегледи на повече от 59 700 души от 2008 до 2013 г. На участниците в изследването бяха зададени седем въпроса за техния начин на живот, включително с каква бързина се хранят.    ", "date": "2018.10.05", "title": "Японски учени издадоха тайната на тънката талия и дълголетието"}
{"url": "https://www.blitz.bg/svyat/prints-khari-pogazi-zhestoko-protokola-i-tseluna-video_news631205.html", "text": "Само за ден снимка на принц Хари стана хит в интернет. На нея той целува ръка на фенка, дошла да се запознае с него и съпругата му в Чичестър. В четвъртък херцогът и херцогинята на Съсекс посетиха едноименното графство. Жестът на принца, който нарушава кралския протокол, е уловен от камерата на младо момиче, което било в тълпата, дошло да поздрави младото семейство.Франческа Труон споделя в социалните мрежи, че възрастна жена на име Лидия заговорила Меган и ѝ казала, че е много красива. Тя от своя страна ѝ благодарила и попитала англичанката откъде е. Когато Хари се приближил, неговата съпруга му представила милата дама и той решил да ѝ целуне ръката.  „Жената беше толкова развълнувана, че той я целунал“, допълва момичето пред Daily Mail. И уточнява, че херцогът и херцогинята на Съсекс са се държали много земно и се усмихвали на всички. Междувременно британските таблоиди не пропуснаха да отбележат, че стилът на Меган е зашеметяващ. Тя се появи със тъмнозелена кожена пола, блуза в същия цвят и кремаво палто. Според модни експерти, полата с дължина под коляното е с марката BOSS by Hugo Boss и струва 595 щатски долара. Блузата е на & Other Stories, а палтото – на Armani.", "date": "2018.10.05", "title": "Принц Хари погази жестоко протокола и целуна... (ВИДЕО)"}
{"url": "https://www.blitz.bg/politika/vezhdi-rashidov-tryabva-da-se-obedinim-okolo-natsionalnite-si-tsennosti-i-kauzi_news631253.html", "text": "В последните 10 години бях зарязал скулптурата. Сега се чувствам много добре в ателието. Там сме само аз и Господ. Очаквам изложба в Барселона, а в момента имам в Лондон и друга в Люксембург.   Това каза в предаването \"Панорама\" по БНТ депутатът от ГЕРБ и бивш министър на културата Вежди Рашидов. \"Желязната църква в Истанбул е уникална. Основният виновник да има такава църква е Стефан Богориди. 120 години се водят преговори църквата да бъде ремонтирана. Тя беше в много тежко състояние. Аз често съм я посещавал. Най-накрая при една добра политика на правителството на ГЕРБ си стиснахме ръцете и ремонтирахме \"Св. Стефан\". Случи се една магия. Архитектът, който направи проекта, е изключителен. Сега Желязната църква е като перла в Истанбул. Вдигнала се е посещаемостта, вдигнали са се приходите от туризъм, увеличил се броят на кафената и ресторанти около църквата\", разкри Рашидов. \"Бавно и плавно успях да вдигна парите за култура. Не казвам, че са достатъчни. Културата е голям бизнес и начин за национално оцеляване. Всички имаме роля в културата и политици, и творци, и хората, и медиите. Трябва да се обединим около националните си ценности и каузи. Трябва да поставим националните интереси над личните си. Ще дам пример. Аз за първи път вкарах българското изкуство в Лувъра. После подписах нов договор за още 5 години с Лувъра, а тук не спряха да ме плюят. Най-големият посланик на страната е културата\", категоричен беше бившият министър на културата.", "date": "2018.10.05", "title": "Вежди Рашидов: Трябва да се обединим около националните си ценности и каузи"}
{"url": "https://www.blitz.bg/svyat/stivn-segal-shashardisa-zhurnalistite-v-bi-bi-si-nasred-intervyu-stana-i-video_news631240.html", "text": "Стивън Сеагъл беше гост на програмата Newsnight в Би Би Си, но интервюто приключи няколко минути след началото. Актьорът напусна студиото, свали микрофона си, след като го попитаха за множеството обвинения в тормоз.   Интервюто започва с въпрос как екшън звездата се запознал с руския президент Владимир Путин. „Поканиха ме в дома му на среща с дипломати. Разговаряхме за бойни изкуства и стана ясно, че имаме много сходни интереси. От тогава се сближихме и станахме добри приятели\", заяви Сегал. „Ако би ви се наложило да избирате между гражданство в Русия или САЩ, какъв би бил изборът ви?“ е вторият въпрос към Сегал. „Не ми се налага да избирам“. Но водещата продължава в същата посока: “Но все пак прекарвате много време в Русия и САЩ, снимате филми. Има нещо, което би трябвало да е повлияло на живота ви в Америка, говоря за обвиненията срещу вас в тормоз и изнасилване, иска ми се да ви попитам как се справяте с всичко това?“. Тук Сегал слага край на интервюто, изважда слушалката от ухото си и напуска студиото, нежелаейки да обсъжда тази тема.", "date": "2018.10.05", "title": "Стивън Сегал шашардиса журналистите в Би Би СИ! Насред интервю стана и... (ВИДЕО)"}
{"url": "https://www.blitz.bg/svyat/na-ostrova-poludyakha-pusnakha-benzin-za-99-tsenta-eto-kde_news631236.html", "text": "Истински трафик се разигра заради огромна промоция на бензиностанция в британското графство Норфолк. Там собствениците решили да предлагат бензин за 99 пенса на литър – доста по-ниско от цената на средно ниво в страната, пише \"Новини Лондон\".   Офертата е била в чест на отварянето на още два клона на веригата в Aylsham Road, Norfolk.Местните се редили на опашка с часове, за да заредят до горе автомобилите си, вместо да се „задоволят” с 1,31 за бензин и 1,35 за дизел. Офертата е била в сила от 10 часа, сутринта, до 4 часа, следобед. Лимитът за зареждане е бил 20 хиляди литра. Според очевидци, трафикът до там траел 30 минути.", "date": "2018.10.05", "title": "На Острова полудяха, пуснаха бензин за 99 цента, ето къде"}
{"url": "https://www.blitz.bg/ikonomika/svetnik-v-regionalnoto-ministerstvo-s-vazhna-informatsiya-za-vinetkite-i-tol-sistemata_news631226.html", "text": "От 1 януари 2019 година се въвеждат електронни винетки, а от 16 август тежкотоварните автомобили над 3,5 тона ще бъдат таксувани на база тол –изминатото от тях разстояние и други харектеристики, които са валидни за тези автомобили. Това е справедлив модел на тарифиране, който е валиден за всички държави членки на Европейския съюз. Това каза в предаването \"Още от деня\" по БНТ Радослав Николов, съветник в Министерството на регионалното развитие и благоустройството.   Това е справедливият модел, според който този, който амортизира повече, трябва да плаща повече. Основната идея е да се съберат повече пари и те да се вложат за подобряване състоянието на съществуващата инфраструктура, както и за изграждане на нови пътища, заяви Николов. При въвеждането на тол системата няма да има бариери, абсолютно автоматично ще преминават автомобилите, ще бъдат засичани от камери и датчици, обясни експертът. Той уточни, че цените на винетките няма да се променят през следващата година. Вече няма да се налага да лепим винетен стикер на стъклото. При електронните винетки във всеки един момент на базата на регистрационния номер ще можем да виждаме дали един шофьор е изряден, каза още Радослав Николов.", "date": "2018.10.05", "title": "Съветник в регионалното министерство с важна информация за винетките и тол системата"}
{"url": "https://www.blitz.bg/obshtestvo/obrazovanie/mon-udlzhi-registratsiyata-za-obuchenieto-za-prilozhni-programisti_news631229.html", "text": "Поради засиления интерес срокът за регистрация за Националната програма \"Обучение за ИТ кариера\" е удължен до 24:00 часа на 09.10.2018 г. Първоначално тя трябваше да приключи днес.   За втора поредна година стартират обученията по професията „Приложен програмист“ по Национална програма „Обучение за ИТ кариера“ на Министерството на образованието и науката в изградените пет IT- центъра в София, Бургас, Пловдив, Русе и Правец. Това съобщиха от пресцентъра на Министерството на образованието и науката.  От програмата могат да се възползват всички настоящи десетокласници, които не се обучават в паралелка за придобиване на професионална квалификация по професия от ПН „Компютърни науки“. Те могат да започнат своя 3-годишен курс на обучение през ноември т.г. и да го приключат едновременно със завършване на средното си образование. Обучението е безплатно и е в рамките на 320 часа годишно през всяка от трите години, като част от него ще се провежда онлайн. Лекциите и упражненията са в събота и неделя. Във всеки център могат да кандидатстват не само местни ученици, а и десетокласници от съседните общини и области. На всеки одобрен курсист от по-далечно място ще се поемат разходите за път и храна. Сформирането на групите от ученици от Х клас ще се осъществи след входящ тест за допускане за обучение. За него не се изискват специфични знания по програмиране. Самият тест оценява на първо място базови умения и дигитална култура, които се очаква да са придобити от учениците. Той има за цел и да провери мотивацията за включване в програмата и отделяне на част от свободното време за обучение по програмиране, както и желанието за работа в сферата на ИТ сектора. Обученията се провеждат към изградените пет IT- центъра за софтуерно обучение: в София – към Технологично училище „Електронни системи“ и Технически Университет - София, Правец – към Професионална гимназия по компютърни технологии и системи, град Правец и Технически университет – София, Русе – към Професионална гимназия по електротехника и електроника „Апостол Арнаудов“ - Русе, и Русенски университет „Ангел Кънчев“, Пловдив – към МГ „Акад. Кирил Попов“ и Пловдивски университет „Паисий Хилендарски“, Бургас – към Професионална гимназия по електротехника и електроника „Константин Фотинов“ и Университет „Проф. д-р Асен Златаров“ - Бургас. Партньори в Националната програма са организации и фирми от ИТ сектора: Българската асоциация на софтуерните компании (БАСКОМ), Българската асоциация за информационни технологии (БАИТ), Българската аутсорсинг асоциация и Фондация „Клъстер информационни и комуникационни технологии (ИКТ Клъстер).", "date": "2018.10.05", "title": "МОН удължи регистрацията за обучението за приложни програмисти"}
{"url": "https://www.blitz.bg/obshtestvo/pusnakha-ot-aresta-shofoa-blsnal-dete-v-stolipinovo_news631224.html", "text": "Освободиха от ареста шофьора, който блъсна 7-годишно момче снощи в пловдивския квартал „Столипиново”. Състоянието на детето е стабилизирано, но то остава в болница с фрактура на черепа и ръката, съобщава bTV.   Водачът е обяснил пред полицаите, че детето изскочило внезапно на пътя. Взетата от шофьорая проба за алкохол е отрицателна. Напрежението, което възникна в квартала веднага след инцидента, е стихнало. Местните жители обаче поискаха да бъдат поставени светофар и т.нар. „легнали полицаи”.", "date": "2018.10.05", "title": "Пуснаха от ареста шофьоа, блъснал дете в „Столипиново”"}
{"url": "https://www.blitz.bg/obshtestvo/vnimanie-shofori-remont-zabavya-severnata-skorostna-tangenta-kray-sofiya-eto-kde-i-koga_news631231.html", "text": "От 15.00 часа на 6 октомври движението от км 3 до км 6 на Северната скоростна тангента ще се осъществява двупосочно в северното платно в посока Калотина поради ремонт на фуги в южното платно в посока Ботевград. Това съобщиха от пресцентъра на Агенция „Пътна инфраструктура“.Ще има обособени две ленти в посока Калотина. Извършва се гаранционен ремонт на дилатационни фуги на ж.п естакада над гара Илиянци при 3-ти км и на моста над река Владайска при 6-ти км.  При възникване на пътни инциденти или тапи движението ще се пренасочва по Северната дъга на Софийския околовръстен път.", "date": "2018.10.05", "title": "Внимание, шофьори! Ремонт забавя Северната скоростна тангента край София, ето къде и кога"}
{"url": "https://www.blitz.bg/obshtestvo/vnimanie-ako-poluchite-imeyl-s-tozi-link-v-nikakv-sluchay-ne-klikayte-vrkhu-nego_news631230.html", "text": "Отново се разпространяват фалшиви имейли от името на НАП. Те съдържат информация за възстановяване на данък от името на НАП, като се изисква потвърждаване на банкова сметка, съобщиха от агенцията.   Линкът „Получаване на плащане“ препраща към фалшива страница, която не кореспондира с интернет адреса на НАП – http://nap.bg/. Това представлява класическа форма на „фишинг“ атака, чрез която се цели опит за кражба на лична информация от интернет – потребителски имена за достъп, пароли, банкови сметки и т. н. ", "date": "2018.10.05", "title": "Внимание! Ако получите имейл с този линк, в никакъв случай не кликайте върху него"}
{"url": "https://www.blitz.bg/obshtestvo/prof-mikhail-konstantinov-posochi-kakvo-tryabva-da-se-napravi-za-problemnite-rayoni-v-sofiya_news631228.html", "text": "Независима експертна комисия трябва да разследва проблемните ремонти в София, вложените материали и средства. Това предложи в ефира на Радио „Фокус“ политическият анализатор проф. Михаил Константинов. „Само така, според мен, софийските власти могат да се опитат да си върнат доверието на софиянци. След една година предстоят местни избори - за кмет на Столична голяма община и за общински съветници и тези проблеми би трябвало да бъдат решени.   Моето предложение е независима комисия от експерти, посочени от самите граждани, която да обследва проблемните обекти.“ Проф. Михаил Константинов каза още, че през последните години в София се е наблюдавала положителна тенденция и би било жалко, ако тя бъде прекършена. Той припомни, че в ремонтите пред НДК също са били вложени много пари, но за съжаление са дали дефекти твърде скоро. Очевидно това е системен проблем, каза още проф. Константинов.", "date": "2018.10.05", "title": "Проф. Михаил Константинов посочи какво трябва да се направи за проблемните райони в София"}
{"url": "https://www.blitz.bg/politika/angel-naydenov-mezhdu-f-16-i-gripen-shche-e-izbort-na-nov-boen-samolet-tova-beshe-yasno_news631242.html", "text": "Беше ясно, че изборът на нов боен самолет за Българската армия ще се сведе до избор между F-16 и \"Грипен\". Беше  ясно посочено, че се търси новопроизведен самолет, а и като погледнете цените на един \"Юрофайтър\" от 300 милиона и \"Рафал\" от 250 милиона, или F-18 от 300 милиона долара, ясно е, че се изключват тези самолети от напреварата заради финансовата рамка. Това заяви в \"Денят на живо\" бившият военен министър Ангел Найденов, председателна Центъра за изследване на отбраната и сигурността.     Той припомни, че първоначално бяха отправени запитващи предложения и се очакваха оферти от 7 държави за 12 типа самолети. \"Независимо, че сега има оферти за 4 самолета от 3 държави, хубавото е, че три от тях са за нови изтребители (F-16 и F-18, и \"Грипен\")\", изтъкна Ангел Найденов, като посочи, че към момента \"експертите твърдят, че има 3 оферти и половина\" заради по-малкия обем на предложенията за американския F-18, както и заради факта, че цената му вероятно няма да се вмести във финансовата рамка на Народното събрание от 1,8 милиарда лева с ДДС.    Той изрично отказа да сподели дали предпочита F-16 или \"Грипен\" - \"имам своите предпочитания, но не искам да давам повод за приказки за лобиране, интереси и т. н.\"     \"Очакванията са след първите 8 или 9 самолета, ще последват още 8, за да бъде сглобена една цяла ескадрила.  Очакваше се работата на първата комисия - военно-експертната, да приключат към 19 октомври, сега разбирам, че този срок вероятно няма да бъде спазен. След първата военно-експертна комисия ще бъде назначена със заповед на министъра политико-военна комисия\", обясни какво предстои Ангел Найденов.    \"Първата комисия ще трябва да прегледа офертите и да подреди участниците, без да ги класира. След това политико-военната комисия, с частието на представители от други министерства - на икономиката, на финансите, ще продължи по предложенията, търсейки подобряване на офертите. Във втората част - политико-военната, ще се търси съответствие на всички критерии за инвестиционен разход\", продължи той.      \"Ние не просто купуваме определен тип боен самолет, като освен показателите и функциите му ние търсим и дългосрочно партньорство, вкл. и в отбранителната сфера. Мисля, че освен функциите, които подлежат на оценки за способностите на самолета, трябва да имаме в предвид и останалите области, за които споменах - партньорството в отбраната, трансфера на технологиите, поддръжката, резервните части и т. н.\", изтъкна още Ангел Найденов.    По думите му едва ли ще има договор до края на календарната година заради процедурите, които изискват обсъждане на проектите за договор в НС и гласуването им. Ангел Найденов изрази надежда, че заложените в бюджета 371 млн. лева за ремонт и поддръжка на намиращата се в момента на въоръжение бойна техника \"няма да се насочат, както досега ставаше, към друга сфера\".  ", "date": "2018.10.05", "title": "Ангел Найденов: Между F-16 и \"Грипен\" ще е изборът на нов боен самолет, това беше ясно"}
{"url": "https://www.blitz.bg/obshtestvo/i-v-blgariya-i-v-rusiya-zimata-nyama-da-e-zima-sinoptik-ot-moskva-oproverga-ledeniya-apokalipsis-na-nasa_news631100.html", "text": "В Русия се очаква сравнително топла зима. Очаква се най-студената й част да бъде в края и преди пролетта. Това  заяви шефът на руския хидрометеорологичния център (ГМЦ РФ) Дмитрий Киков.  \"Според предварителна прогноза през декември, първият зимен месец, ще е топло в Южен Сибир. В повечето части на страната температурите ще бъдат около нормата. През януари температурите в Северен Кавказ, Южен федерален окръг, ще са над средните климатични стойности. През февруари топло ще бъде в южната част на европейската територия на Русия \", каза той в интервю, цитирано от Канал 3.  Той отбеляза, че като цяло климатът е станал по-топъл и метеоролозите трябва да преразгледат климатичните стандарти.  \"Например, според данните за периода 1961-1990 г. за Москва нормата за януари е била  минус 9,3 градуса, а за периода от 1981 до 2010 г. новата норма за януари за Москва вече е 6,5 градуса под нулата. Това означава, че януари в Москва вече е станал почти с 3 градуса по-топъл. В същото време зимният връх на студа се измести от януари към февруари - минус 6,7 градуса спрямо 6,5 през януари\",  допълва той.  Киков отбелязва, че в полярните региони се затопля най-бързо, а температури много над нормата се очакват на брега на Арктика тази есен и зима. Според него това е тенденцията от последните десетилетия. В същото време в югозападната част на Сибир през последните 30 години зимите са станали дори още по-студени.  \"По принцип, днес често се казва, че  не само температурата се повишава в глобален мащаб, но и че времето е станало \"нервно \".  Това се изразява в по-голяма променливост на времето, температурни промени, сухи и влажни периоди и увеличаване на екстремните събития \", отбелязва ученият.  Според него не бива глобалното затопляне да се възприема праволинейно, т.е. наличието му, което е доказан и актуален факт, не означава, че всяка следваща година ще бъде по-топла от предишната, а че съществува доказан дългосрочен тренд към затопляне в глобален мащаб. Какво означава за нас на Балканите прогнозата за мека зима в Русия?  Почти сигурно по-мека зима и у нас. Циркулационните модели от последните години, показват, че глобалното затопляне е хвърлило дългия си жезъл далеч отвъд сърцето на зимата, средата на януари.  При нахлувания на студен океански въздух от акваториите около Гренландия по-топлите от обичайното за минали десетилетия океански води трансформират арктичните въздушни маси по този път толкова, че дори в ниските части на Северна България и дори през януари (по-голямата част на декември е отдавна \"кауза пердута\" в това отношение за зимата) температурите не са достатъчно ниски, за да бъдат обилни валежите от сняг.  Това се случи многократно през последната зима, която беше най-топла от 2007 година насам. \"Битката\" се води някъде около надморската височина на София, а зимни проявления, тези арктично-океански нахлувания има единствено в средните и високи части на планините.  Разбира се, това важи при липса на североизточна \"подкрепа\" от достатъчно студени континентални въздушни маси в тила на някой \"северозападен\" процес. На североизток, в северните континентални части на Евразия почти винаги се натрупва достатъчно студена въздушна маса със зимни характеристики. Точно затова и руските прогнози са важни за физиономията на предстоящата зима и у нас, независимо дали харесвате голямата северна страна или не.  С малко преувеличение може да се твърди, че зимите у нас могат да бъдат близки до онези, останали в миналото, само при редовна доставка на студен въздух, но не от северозапад, често дори не и от север, а само от североизток. Ако и там, поради някаква причина той е недостатъчен по площ, разгърнатост и  височина, зимите у нас ще бъдат все по-меки или меките зими ще бъдат все по-чести - от 2012 година насам имаме 2 поднормени и цели 5 меки, от които 2 - много меки зими. ", "date": "2018.10.05", "title": "И в България, и в Русия зимата няма да е зима! Синоптик от Москва опроверга ледения Апокалипсис на НАСА"}
{"url": "https://www.blitz.bg/obshtestvo/ptishchata-shche-stanat-po-skpi-no-po-zdravi-i-po-sigurni-garantira-sheft-na-kamarata-na-stroitelite_news631244.html", "text": "По-качествени, но по-скъпи пътища, предстои да се строят в страната. Това е мнението на изпълнителния директор на Камарата на строителите в България инж. Мирослав Мазнев, който в предаването \"Денят на живо\" по Канал 3  коментира новата нормативна уредба, която трябва да бъде приета и да влезе в действие по отношение на строителството на пътищата.   \"С изменения на технологиите се налагат и нови форми и методи за изпълнение на отделни видове работа при строителството на пътищата. Отделно и безопасността не бе отразена в досегашните изисквания и това наложи да се преработят нормативните документи по отношение на проектирането и безспорно голяма част от тях са отразени. На този етап наистина ще се появят нови изисквания, доста по-високи, както към самата конструкция на пътя, така и към пътната безопасност. Това ще подобри състоянието и безопасността, но всичко това безспорно ще касае и цените. При всяко положение, когато се работи по-качествено, когато се прилагат по-съвременни методи, ще изискват и допълнителни средства. По някакъв начин това ще доведе до завишени стойности на спрямо сегашните. Но да уточним – става дума за по-здрав път и по-сигурен\", обяви инж. Мазнев. Предишната нормативна уредба за строеж на пътищата е от 2000 г., но според експерта новите изисквания не са чак толкова закъснели, тъй като е необходима стабилност в по отношение на нормативните актове и не може те постоянно да бъдат променяни. „Всяко нещо като се подобри като качество, е нормално да се подобри и като дълготрайност. Така че е естествено да се удължат и гаранционните и експлоатационните срокове. Но нека да кажем и още нещо – поддръжката в гаранционните срокове също изисква средства. Така че удължаването на гаранционните срокове също ще доведе до оскъпяване”, поясни шефът на Камарата на строителите по отношение и на новите гаранционни срокове, които е предвидено да обхващат по-дълъг период. Той говори и по темата за обществените поръчки в сферата на строителство и изрази готовност на бранша да кандидатства изцяло дигитално за тях. \"Много непрозрачности могат да се открият по отношение на обществените поръчки, тъй като една документация, която се готви, тя отива в папки при определени хора. И се проследява само от определени хора. Например една магистрала или голям път, проектът ѝ е с хиляди страници и папки. Това няма как да бъде публично, а когато е на електронен носител, може да бъде”, каза изп. директор на Камарата на строителите. Мирослав Мазнев обяви, че ще бъдат повишени заплатите на работниците в строителния сектор, но изтъкна, че съществува проблем с липса на кадри.", "date": "2018.10.05", "title": "Пътищата ще станат по-скъпи, но по-здрави и по-сигурни, гарантира шефът на Камарата на строителите"}
{"url": "https://www.blitz.bg/zdrave/tova-prirodno-veshchestvo-udlzhava-zhivota-vi_news630828.html", "text": "Учени откриха природно вещество, което влияе положително на здравето на организма и удължава живота.   Ескпертите са достигнали до този извод след серия от експерименти с участието на стареещи мишки.   Специалистите от университета на Минесота констатираха, че това природно вещество намалява увредените клетки в тялото, които се появяват с напредване на възрастта.   ", "date": "2018.10.05", "title": "Това природно вещество удължава живота ви!"}
{"url": "https://www.blitz.bg/zdrave/rusko-svetilo-v-kardiologiyata-nazova-nay-efektivniya-nachin-za-zashchita-ot-infarkt-i-srdechni-bolesti_news630893.html", "text": "Руският учен, академик и доктор по медицина Юрий Беленков назова кой е най-ефективният начин за защита на човешкото здраве от всички видове сърдечно-съдови заболявания, включително и инфакрт.  Според него само в Русия от сърдечно-съдови заболявания, списъкът на които включва остър миокарден инфаркт и исхемична болест на сърцето, убива около един милион души годишно.  ", "date": "2018.10.05", "title": "Руско светило в кардиологията назова най-ефективния начин за защита от инфаркт и сърдечни болести!"}
{"url": "https://www.blitz.bg/zdrave/zdravni-novini/kakvo-vidyakh-kogato-umryakh-shest-novi-razkaza-na-zavrnali-se-ot-otvdnoto_news631020.html", "text": "На потребители на портала Reddit отново е било предложено да споделят свои истории, ако са били в състояние на клинична смърт. Ето някои от най-зловещите и интригуващи разкази.   Това е като четене на книга.  Сякаш се събудих в някакво пространство, където нямаше светлина. Нямаше нито горещо, нито студено, не исках да ям и не бях уморен - всичко беше някак неутрално и спокойно. Разбирах, че някъде близо до мен са светлината и любовта, но нямах желание да бързам. Спомням си, че мислех за живота си в този момент, но не беше сякаш то преминава като кинолента пред очите. Това беше нещо като мързеливо обръщане на страниците на книга ... Както и да е, това \"потапяне\" промени живота ми, но все още се страхувам да умра. В същото време не се страхувам какво ще се случи с мен след това.  ", "date": "2018.10.05", "title": "Какво видях, когато умрях. Шест нови разказа на завърнали се от отвъдното"}
{"url": "https://www.blitz.bg/zdrave/lipsata-na-seks-vodi-do-tezi-6-posledstviya_news631089.html", "text": "Сексът носи страхотни ползи за нашия организъм – лекува ни, удължава живота, пази ни от стрес, подмладява ни, като активира производството на колаген, поддържа сърцето здраво и освобождава ендорфини, които ни правят по-щастливи.     След като изяснихме положителния ефект от забавлението под завивките обаче, си задаваме въпроса – Какво би се случило, ако спрем да правим секс?    ", "date": "2018.10.05", "title": "Липсата на секс води до тези 6 последствия"}
{"url": "https://www.blitz.bg/zdrave/kardiolog-izgotvi-spisk-s-nay-poleznite-khrani-za-srdechno-sdovata-sistema_news631081.html", "text": "Кръвоносните съдове осигуряват кръвотечение в тялото. Излишно е да споменаваме колко важни са те. Здравето на много органи зависи от тяхното състояние.  И въпреки факта, че съдовите заболявания са често срещани сред хората на възраст, те могат да бъдат предотвратени много преди началото на стареенето.  И тъй като състоянието на всички органи е най-засегнато от това, което ядем, кардиолозите са съставили списък на най-полезните продукти за сърдечно-съдовата система.  ", "date": "2018.10.05", "title": "Кардиолог изготви списък с най-полезните храни за сърдечно-съдовата система"}
{"url": "https://www.blitz.bg/zdrave/izsledvane-s-400-000-dushi-ustanovi-kolko-chashi-vino-na-sedmitsa-ubivat-prezhdevremenno_news631094.html", "text": "Учени от Медицинския университет в Сейнт Луис, щата Мисури, установиха до колко чаши вино седмично можем да пием.   Ако надвишим това количество увеличаваме с 20% риска от преждевременна смърт.   До този извод експертите стигнали, след като провели проучване с участието на 400 000 човека на най-различна възраст - от 18 до 85 години.     ", "date": "2018.10.05", "title": "Изследване с 400 000 души установи колко чаши вино на седмица убиват преждевременно!"}
{"url": "https://www.blitz.bg/lyubopitno/prodavat-chist-vzdukh-ot-nova-zelandiya-za-100-dolara-butilkata-snimka_news631172.html", "text": "Бутилки с въздух от Нова Зеландия предизвикаха възмущение, след като са предложени за продажба на цена от почти 100 долара, съобщава Daily Mail.   Четири бутилки Pure Fresh New Zealand Air се предлагат за сумата от 98.99 долара в безмитния магазин на международното летище в Окланд. Снимка на пакета от четири бутилки, който спестява на клиентите 20 долара от нормалната цена на дребно, бе споделена на Twitter от журналиста Дамян Кристи в четвъртък. Бутилките - с прикрепени към тях дихателни маски, се продават по целия свят от компанията Kiwiana. Петлитровите кутии с въздух се продават на уебсайта й за 34.50 долара всяка.  В информацията за продукта е посочено, че въздухът се събира \"над линията на снега\" на Южния остров на Нова Зеландия. На него се намира най-високия връх в страната - Аораки, както и множество фиорди.  \"Високо в планините на Нова Зеландия, над линията на снега и на стотици километри от цивилизация или всяка човешка дейност, е мястото, откъдето е дошъл въздухът в бутилката\", се казва в уебсайта на компанията. От Kiwiana допълват: \"Това е най-чистият въздух, който някога ще дишате.\"", "date": "2018.10.05", "title": "Продават чист въздух от Нова Зеландия за 100 долара бутилката (СНИМКА)"}
{"url": "https://www.blitz.bg/layfstayl/pomnite-li-khitovata-pop-grupa-antibiotika-eto-s-kakvo-se-zaekha-sled-kato-slyazokha-ot-stsenata_news631169.html", "text": "Момичетата от „Антибиотика“ продават ръчно изработени бижута и чай за отслабване, след като слязоха от сцената. Групата е създадена преди 20 години по модела на световния хит тогава „Спайс гърлс“. След три албума и няколко хита, триото слезе от сцената през 2004 г. През 2007 по случай 10-годишнината от създаването си се събра отново и отпразнува юбилея с нов сингъл „Аз дишам с теб“. През това време Савина пусна и самостоятелния сингъл „Една“, но от тогава и трите не са под светлините на прожекторите, пише „Телеграф“.Оказа се, че момичетата са се пръснали на два континента и са се отдали на майчинството, което съчетават със собствен бизнес. Въпреки че не се виждат често, те поддържат връзка помежду си с помощта на новите мобилни технологии и социални мрежи.  45-годишната Ани гледа трите си деца – едно от първия й брак и две – от втория, и признава, че е готова да роди и за четвърти път. Заради съпруг №2 тя се е преместила да живее в Карлово. Към днешна дата са разведени. Продава чай за отслабване и е доволна как върви търговията. Тя стопанисва и детокс център в Хисаря. Савина Петкова от години не живее в България, като в момента се е позиционирала в Щатите – Остин – столицата на Тексас. 41-годишната красавица преди това е живяла в Чикаго. Създала е семейство с Никола Киряков, който е мениджър на автомобилен салон. Той е и ученическата й любов. Имат дъщеричка на 3 г. Сиена. Савина има свой бранд за бижута, които сама изработва ръчно. 40-годишната Силвия Симеонова още по време на съществуването на групата се запознава с футболиста на „Славия“ Филип Илков, който днес е треньор в Белия клуб. Двойката се радва на дъщеричка – Матея, която е на 7 г.  ", "date": "2018.10.05", "title": "Помните ли хитовата поп група „Антибиотика“? Ето с какво се заеха, след като слязоха от сцената"}
{"url": "https://www.blitz.bg/layfstayl/ptuvane/na-ski-v-shotlandiya-eto-kakvo-da-ochakvate-tam_news630972.html", "text": "За някои може и да е изненада, но Шотландия предлага доста добри ски курорти. Вярно, може и да им липсва впечатляващите алпийски пейзажи от континентална Европа, както и някои удобства, на които са свикналите запалените скиори, но там има забележителни гледки и разнообразие от терени, въпреки че снежната покривка не е постоянна.   Шотландските зимни курорти се радваха на доста добри условия за ски през изминалите няколко сезона.     Разбира се, най-ентусиазираните им посетители са британците, за които близостта на курорите е от огромно значение. Те, обаче, са и сред претенциозните туристи.     ", "date": "2018.10.05", "title": "На ски в Шотландия? Ето какво да очаквате там"}
{"url": "https://www.blitz.bg/layfstayl/khoroskop/interesni-i-razlichni-7-zodii-koito-mogat-da-stanat-izvestni-za-denonoshchie_news631184.html", "text": "Можеш да станеш популярен случайно, а може това да ти е било и детска мечта и да правиш възможното, за да я осъществиш. Но винаги ти трябва доза късмет, за да пробиеш. Има няколко зодиакални знака, на които сякаш им е писано да станат известни и да са под светлините на прожекторите. Ето кои са те.Лъв  Всички знаем, че лъвът търси славата и я обича. Тези знаци не само искат внимание, но и знаят как да го задържат върху себе си и как да спечелят от славата. Те заслужават популярността, защото наистина се раздават и умеят да дават на публиката това, което иска. Знаят как да впечатляват с тоалети на публични събития. Стрелец  И той е огнен знак като лъва, тоест знае как да стане център на вниманието и да го използва разумно. Не се страхуват от светлините на прожекторите и от славата. По принцип не се справят добре с отхвърлянето, но са толкова уверени в себе си, че винаги се пробват и грабят от живота с пълни шепи. Овен  И третият огнен знак попада в класацията. Овните са много силни личности и знаят как да отркрият баланса. Славата понякога е изморителна и пречи, но пък носи и много позитиви - богатство, отваряне на много възможности. Тези знаци приемат смело всички последствия. Предпочитат да са известни като лидери, политици, бизнесмени. Скорпион  Популярността при тях върви заедно с желанието им да контролират всичко. Те сами си проправят път, изкачват се на върха без чужда помощ, сами са си шефове и знаят как да се промотират. Успяват да вършат много неща едновременно, и пак да имат време за известността и за ходене на публични събития. Рак  Раците са по-чувствилени, свити и са домошари. Но това не означава, че не могат да станат известни. Може по цял ден да си стоят вкъщи и пак да се докоснат до славата. Стават популярни най-вече в интернет пространството - чрез блогове, влогове, публикуване на много интересни снимки в социалните мрежи. Понякога рекламират и свои изделия в интернет. Близнаци  Постоянно са пред дилема - дали наистина искат да бъдат доста известни или просто искат да получават признания за всичко, което правят. Обичат да се фукат, да получават внимание, но не могат да се справят добре с многото слава, както се справя лъва. Започват да имат проблеми, когато станат много популярни и не знаят дали си струва. Дева  Те не просто искат да са известни и да са под светлините на прожекторите, искат и да получават големи суми пари за това. Винаги опитват да разберат как могат да получат пари от своите дейности. Знаят как да се защитават и винаги печелят спорове и състезания. Дори когато им се случи нещо лошо, те го превръщат в добро.    ", "date": "2018.10.05", "title": "Интересни и различни: 7 зодии, които могат да станат известни за денонощие!"}
{"url": "https://www.blitz.bg/layfstayl/ptuvane/vizhte-prvi-izgodni-oferti-za-studentskiya-praznik-8-dekemvri-v-nashi-kurorti_news630980.html", "text": "За някои студенти учебната година още не е започнала, но други вече планират къде да прекарат студентския си празник. Особено тези, които тази година ще прекарат първия си 8 декември в университета.  Вариантите за подобаващо отпразнуване са много и обикновено по това време хотелите в цялата страна се пълнят. Около 200 000 студента ще се опитат да привлекат хотелиерите и ресторантьорите тази година.    ", "date": "2018.10.05", "title": "Вижте първи изгодни оферти за Студентския празник 8 декември в наши курорти"}
{"url": "https://www.blitz.bg/layfstayl/plachkov-razkri-kak-se-vzstanovyava-mariana-sled-tezhkata-bremennost-i-koi-shche-sa-krstnitsi-na-malkata-ekaterina_news631176.html", "text": "Пресните родители Веселин Плачков и Мариана Попова напуснаха къщата на село и се преместиха в София. Екранният Левски сподели, че певицата все още се възстановява след тежката бременност, докато той смело сменя памперсите на втората си дъщеричка Екатерина.„Ролята на татко е по всяко време, най-важна остава мама. След нея е всичко останало. Двете баби имаха здравословни проблеми, жената, която ни помага за бебето – също. Трябваше да дежуря 3-4 нощи, Мариана се възстановява от девет месеца тежка бременност… Трябва да я пазя. Грижите за бебето не ме притесняват, човек когато е решил съзнателно да има дете, знае и какво го чака. Посрещам всичко с радост“, заяви Плачков пред „Телеграф“.  В момента Веско се е отдал на семейството, а акцентът пада върху любимата му. По време на бременността Мариана е получила тежки бъбречни кризи, които застрашили както нейното здраве, така и на детето. Контракциите пък започнали още в петия месец, затова се е наложила спешна лекарска помощ и наблюдение до термина. За щастие на всички малката Екатерина се роди жива и здрава.  „ “, добавя още Плачков. Засега Мариана, Веско и трите деца остават в столицата, в нейния апартамент, тъй като на този етап им е много скъпо да живеят извън София.", "date": "2018.10.05", "title": "Плачков разкри как се възстановява Мариана след тежката бременност и кои ще са кръстници на малката Екатерина"}
{"url": "https://www.blitz.bg/layfstayl/goreshcho-v-blits-rusata-zlatka-podludi-mrezhata-napravi-nay-neochakvanoto-i-ostavi-vsichki-s-prst-v-usta-snimki_news631227.html", "text": "Златка Райкова, по-известна като Русата Златка, втрещи интернет с грандиозна промяна във визията си. Популярната плеймейтка с русите коси стана секси брюнетка.Какво я е подтикнало към новото й амплоа, можем само да гадаем. Дали е просто желание за промяна, игра на коафьорите или новата любов?  Любопитен факт е, че Джизъса, с който Златка преживява бурен романс, има виден афинитет към тъмнокоси жени. Всичките му бивши изгори са брюнетки - Христина, Лияна, Есмер, а точно когато третата се изруси - те се разделиха.   Каквато и да е причината за промяна, то със сигурност може да се нарече, че е доста успешна. Коментарите под снимката на Златка валят непрестанно. Почти всички от тях са положителни. Тита и Светлана Гущерова също отразиха новата прическа на плеймейтката като \"уникална\" и \"топ\".  Преди време Черната Златка направи същата дръзка промяна със себе си и се изруси до бяло. Тогава тя не се хареса особено на феновете си и бързо се върна в \"оригиналния\" си вид. Но какво се оказа при Райкова? От гореща блондинка, плеймейтката се е превърнала в още по-гореща брюнетка.     ", "date": "2018.10.05", "title": "Горещо в БЛИЦ! Русата Златка подлуди мрежата! Направи най-неочакваното и остави всички с пръст в уста (СНИМКИ)"}
{"url": "https://www.blitz.bg/obshtestvo/regioni/kola-padna-v-trap-na-spetsprokuraturata-snimki_news631206.html", "text": "Нелеп инцидент е станал в Септември заради изкопан трап на една от главните улици по искане на спецпрокуратурата, която изпрати вещи лица в железничарското градче да вземат проби от новоизградения водопровод, пише \" \".   Проверката  е в рамките на разследването, което бе предприето преди месеци. Мястото, където опитаха да копаят обаче не е било съгласувано преди това с Енергото, В и К и БТК, каквато е задължителната процедура в такива случаи и при изкопните работи “на сляпо“ се стигнало до прекъсване на подземен кабел, захранващ телефоните и интернета на БТК.  Ден по-късно в изкопания трап падна „Ауди“, чийто шофьор се опитал да завие надясно по бул.“България“ в Септември, но колата пропаднала в пръстта. Според пострадалия собственик на колата, 23-годишния Асен Асенов от гр. Ветрен инцидентът е станал около 7,30 ч. след разминаване с друг автомобил. По думите му, дупката с размери около 3-4 метра дълга, дълбока около 2 метра и 1,5 метра широка, не е била обезопасена и е липсвала маркировка.    На сигнала за ПТП са се отзовали веднага служители на Районното управление на МВР - Септември и са съдействали на водача да бъде извадено возилото от трапа. Същите са повикали и „ Пътна помощ“, но не са съставили протокол за пътно-транспортното произшествие.  Говорителят на полицията Мирослав Стоянов  обясни, че водачът се е движил със съобразена скорост и направените тестове за алкохол и наркотици са отрицателни. За обезопасяване на изкопа в четвъртък вечерта е била поставена маркировка. Асен Асенов пред журналисти бе категоричен, че ще си търси правата по съдебен ред и след като се снабди с полицейския протокол за ПТП, ще заведе съдебни искове за причинените щети.", "date": "2018.10.05", "title": "Кола падна в трап „на спецпрокуратурата“ (СНИМКИ)"}
{"url": "https://www.blitz.bg/intsidenti/stikhii/petrichko-se-razlyulya_news631213.html", "text": "Слаб земен трус е регистриран този следобед на територията на България. Това сочи справка в сайта на Националния институт по геофизика, геодезия и география при БАН.  Земетресението с магнитуд 2,7 по скалата на Рихтер е регистрирано в 14.05 часа в района на петричкото село Марикостиново. Трусът е на дълбочина 15 км.    Към момента няма данни за пострадали и разрушения.     ", "date": "2018.10.05", "title": "Петричко се разлюля"}
{"url": "https://www.blitz.bg/obshtestvo/sheft-na-babkh-s-posledna-informatsiya-za-chumata-po-zhivotnite_news631217.html", "text": "Днес наши инспектори запечатаха един склад в Силистра, в който се съхраняват храни от Румъния. Това е забранено, защото в северната ни съседка има чума. Складът е голям и затворен. Магазинът, който е зареждал от този склад, също е затворен.   Това каза в предаването \"Още от деня\" по БНТ д-р Дамян Илиев, изпълнителен директор на БАБХ. \"Най-честите проблеми при нашите проверки са храните с изтекъл срок. Мъката е, че всеки се опитва да изкара по някой лев. Най-честото оправдание е - грешка. Съветвам гражданите да си купуват само конвенционални храни от контролираните магазини и вериги. Да не си купуват храни от улицата и от бабата на село. Козата на бабата на село може да е болна и това да не ѝ личи, но това е опасно за здравето на хората\", даде пример д-р Илиев. \"Всички взети проби показаха, че има чума. Сега трябва да докажем на нашите партньори, че България не е опасна страна. В последните години влязоха нови зарази, които не са познати на колегите, а и в света. Такъв приемр е дерматитът по говедата. Правителството тогава отпусна 11 млн. лева за справяне с тази тежка болест. ЕС ни възстанови 7 млн. и се оказа, че с 4 млн. сме спасили бизнес за милиарди. Предали сме семейството от Болярово, което не допуска наши експерти да вземат проби, на прокурор и чакаме неговото решение. Навремето такива случаи са били криминализирани\", коментира шефът на БАБХ темата за чумата по дребните преживни животни. \"Птичият грип е огромен проблем за България. Птиците разнасят този вирус клинично и без да умират от него. Птичият вирус се предава лесно. Птици трябва да се купуват само от магазините. Купувайте само там, където контролираме\", повтори д-р Илиев. \"Последните три години няма взривове на хранителни натравяния в цялата страна, не само по курортите. Това се дължи на добрия контрол от страна на агенцията\", похвали се той.", "date": "2018.10.05", "title": "Шефът на БАБХ с последна информация за чумата по животните"}
{"url": "https://www.blitz.bg/obshtestvo/regioni/plovdivchani-se-chudyat-i-mayat-na-tazi-gledka-ot-romskata-versiya-na-dyadovata-rkavichka-snimki_news631219.html", "text": "Близо 10 ромчета с майките им се натъпкаха в каруца, впрегната от кон. Смайващата гледка прикова погледите на пловдивчани на булевард „6 септември”.  Изнемогващо, кончето теглило превозното средство, а по-възрастен раздавал наставления на малчуганите. Децата от своя страна едва се крепили в дървената каруца, пише  .  „Ромската версия на Дядовата ръкавичка. Опасно, незаконно, но забавно. Рядко се вижда такава гледка”, коментира очевидец, предоставил и снимков материал.  Както многократно сме съобщавали, подобен тип превозни средства са забранени по пловдивските булеварди. Собственикът на каруцата може да остане без транспорт, ако бъде спипан от контролните органи. За капак може да получи и солена глоба за действията си.    ", "date": "2018.10.05", "title": "Пловдивчани се чудят и маят на тази гледка от ромската версия на Дядовата ръкавичка (СНИМКИ)"}
{"url": "https://www.blitz.bg/obshtestvo/stolitsa/ludost-na-okolovrstnoto-v-sofiya-bivsh-shofor-na-politicheska-partiya-see-smrt-s-mertsedesa-si-video_news631220.html", "text": "В интернет се появи видео с изключително рисково шофиране на лек автомобил \"Мерцедес\" по Околовръстния път на София рано сутринта в четвъртък. Кадрите с джигита са изпратени от очевидец до агенция novini.bg и вече набират скорост в социалните мрежи.   Авторът посочва, че рисковата маневра е предприета, защото на въпросния смелчага не му се чака на опашка за светофара. Очевидецът уточнява, че в този ден е отивал на работа и се е движел от кв. „Нови Искър“ в посока кв. „Требич“, където има кръстовище. Шофьорът идвал от улица „Искърско Дефиле“ и се включва в Околовръстния път. Във въпросния участък всяка сутрин има тапа заради светофара, но сега и затова, че Северната тангента е затворена частично за ремонт, се налага ТИР-ове да минават през старата част на Околовръстното шосе. След публикуването на кадрите, вместо да се засрами от постъпката си, \"героят на клипа\" е коментирал, че управлявал по този начин, защото работел дълго време като шофьор към политическа партия. Тогава карал с буркан и редовно в насрещното. Този непреценен риск обаче можеше да струва човешки животи.", "date": "2018.10.05", "title": "Лудост на Околовръстното в София, бивш шофьор на политическа партия сее смърт с Мерцедеса си (ВИДЕО)"}
{"url": "https://www.blitz.bg/intsidenti/panika-vv-vratsa-sedmoklasnitsi-za-malko-ne-poluchikha-infarkt_news631072.html", "text": "Двама ученици от Враца са закарани в прединфарктно състояние в МБАЛ ''Христо Ботев\". Причината - прекомерна употреба на енергийни напитки. Едното от момчетата, на което му е прилошало в училище е ученик в седми клас, съобщава Zovnews.com.  Момчето е застинало, спряло е да говори и е започнало да се бие по гърдите. От училището са извикали линейка, а по-късно е станало ясно, че непълнолетният е изпил 10 енергийни напитки, а по всяка вероятност е пушил и трева.  Още на следващия ден втори ученик е бил в прединфарктно състояние и отново се е наложило да бъде извикана линейка. Момчето е в осми клас със слухов апарат.  На него му е прилошало със същите симптоми, след като е изпил повече от 2 литра тонизираща напитка, модификация на Кока-Кола.  Учителите коментираха, че родителите трябва да разговарят с децата си, особено в тази възраст. Навсякъде около училищата се продават свободно енергийни напитки и никой не може да спре децата да си ги купуват.   Дали обаче дилърите на дрога имат свободен достъп до \"плячката\" си, това може да отговори единствено полицията, която, както знаем, от директора на Областното управление има много засилен контрол около училищата.    ", "date": "2018.10.05", "title": "Паника във Враца: Седмокласници за малко не получиха инфаркт"}
{"url": "https://www.blitz.bg/obshtestvo/regioni/politsiyata-v-plovdiv-razkri-ima-li-prebit-shofor-i-naprezhenie-v-stolipinovo_news631077.html", "text": "Около 19.45 часа снощи е получен сигнал за пътен инцидент на ул. „Ландос“ в ромския квартал „Столипиново“ в Пловдив. Това съобщават от полицията.   Както  . Настанено е в болница със сериозни наранявания. Претърпяло е операция.   40-годишният шофьор и задържан за едно денонощие. В кръвта му няма алкохол, той е жител на квартала.   На място са се събрали веднага след инцидента около 100 роми, не е имало побой над шофьора, той веднага е бил прибран в патрулката от пристигналите на място ченгета, за да се предотврати агресия срещу него. И снощи, и сега обстановката в квартала е спокойна, категорични са от полицията. Кристина ИВАНОВА, БЛИЦ    ", "date": "2018.10.05", "title": "Полицията в Пловдив разкри има ли пребит шофьор и напрежение в „Столипиново“"}
{"url": "https://www.blitz.bg/layfstayl/svetski/samo-v-blits-emiliya-po-stpkite-na-nikoleta-reshi-da-iznenada-dshcherya-si-s-snimki_news631111.html", "text": "Емилия организира приказен втори рожден ден на дъщеричката си от Коко Динев - Мира. Певицата направи парти на тема „Замръзналото кралство”, точно като това, което Николета бе направила преди време за щерка си.  Блондинката пусна снимки в профила си, на които се вижда, че всичко по време на празненството е било в снежинки и принцесите от анимацията на „Дисни”. Феновете й обаче моментално се досетиха от къде е взаимствала идеята за празненството.      На забавата, организирана от Емилия, има специална табела, на която пише, че това е партито на принцеса Мира. На него има торта с лика на Елза от „Замръзналото кралство”, снежинки, панделки, близалки и сладки отново с лика на героинята от филмчето.       Миналата година пък Николета организира същото парти за детето си от Божинов. Малката Никол отпразнува четвъртия си рожден ден с много приятели и аниматори, а темата на купона й бе именно „Замръзналото кралство”. Всичко бе много шумно отразено от медиите.      Емилия явно също се бори за медийно внимание, заливайки социалната мрежа с  различни кадри от събитието, на които обаче няма и следа от Башур.  Все пак предполагаме, че половинката й също е присъствала. Преди дни двамата дадоха откровено и трогателно интервю пред Мен Дьо. В него те говориха за първи път за смъртта на сина на милионера Феди, за болката и страданието през което са минали и разкриха, че само любовта ги е крепила.      Двамата сключиха брак 2 месеца след смъртта на 19-годишния младеж, точно на рождения ден на Жорж Башур. Едва сега те разкриха, че са имали нужда от нещо положително в живота си, защото скръбта ги е смазвала, а парти не е имало – било е просто подписване, на което са били придружени от най-близките си хора.       ", "date": "2018.10.05", "title": "Само в БЛИЦ! Емилия по стъпките на Николета, реши да изненада дъщеря си с... (СНИМКИ)"}
{"url": "https://www.blitz.bg/obshtestvo/kurioz-v-severozapada-valentin-se-okaza-zaklyuchen-v-politsiyata-v-kozloduy-no-ne-e-tova-koeto-si-mislite-snimkivideo_news631080.html", "text": "Куриозно видео взриви социалните мрежи. Млад мъж от Козлодуй се оказал заключен в полицията, след като отишъл там по работа, уточнява BulNews.bg.  Случката е станала вчера в Козлодуй. 27-годишният Валентин В. отишъл в районното управление в атомното градче, за да си извади справка. След като си свършил работата и тръгнал да си ходи обаче се оказало, че не може да напусне сградата. Външната врата била заключена, а на гишетата нямало никой.   Преживяването си Валентин заснел на видео, което споделил в личния си профил във фейсбук. На него се вижда заключената врата и празните работни места на служителите в полицейската администрация. Невинният арестант свирка и вика, за да се опита да привлече вниманието на някой от работещите в системата, но напразно.  В крайна сметка се наложило Валентин да позвъни на телефон 112. Той изпитал известни трудности да обясни на диспечерите, че е заключен в полицията, но не е арестуван. След половин час „зад решетките“ младият мъж бил пуснат на свобода.  Клипчето, показващо преживяванията на Валентин в ареста, за часове събра десетки хиляди гледания и стотици споделяния. Коментарите под поста са разнообразни, като повечето хора гледат на случката от веселата й страна. Други съветват потърпевшия да си наеме адвокат заради принудителното задържане. Валентин обаче е категоричен, че ще остави случилото се като весела история за маса.     ", "date": "2018.10.05", "title": "Куриоз в Северозапада: Валентин се оказа заключен в полицията в Козлодуй, но не е това, което си мислите (СНИМКИ/ВИДЕО)"}
{"url": "https://www.blitz.bg/layfstayl/khoroskop/astrologt-ivelina-pencheva-dnes-e-den-za-pokayanie-i-i-izpravyane-na-greshkite_news631064.html", "text": "19-ят слънчев ден – посветен на небесните ни покровители, има отношение към природните духове, посветен на семейството, дома, молитвите за другите. Това е време за покаяние и изправяне на грешките. В този ден всяко лошо дело засяга целия род, пише астрологът Ивелина Пенчева в хороскопа си за tribune.bg.  „Денят е свързан с предците ни. Хубаво е да им се отдаде почитание и да се помолим за душите им. Почитайте своите предци, погрижете се за остарелите си роднини! Желателно е да посветите този ден на близките си и да прекарате деня в семеен кръг. Старайте са да изпълнявате молбите им и бъдете внимателни към нуждите им“, съвета астрологът.  „Подходящо е за укрепване на отношенията, за възстановяване на семейни традиции. Това е ден за смирение, покаяние и изправяне на грешки. Постарайте са да простите обидите, особено на своите близки! Добре е да се започне лечение. Бъдете бдителни и следете за думите, които изричате! Денят не подхожда за веселие. Може да си позволите да бъдете сантиментални, хубаво е да си поплачете. Трябва да бъдете спокойни и релаксирани. Благоприятно е за индивидуална работа, работа по къщата“, добавя Ивелина Пенчева.  „Не подписвайте никакви документи и не поемайте никакви ангажименти! Не давайте обещания и клетви! Не правете планове, не започвайте нови дела, нови реформи! Не отказвайте помощ на никого, особено ако са ви помолили! Не лъжете! Не оскърбявайте и не обиждайте никого! Не проявявайте злоба нито в мислите, нито в думите си! Не бъдете цинични! Лошо е да се откажете от молбите си. Да се избягват шумните компании, отклонявайте покани за увеселителни мероприятия!“, съветва астрологът.  „Не е добре да се готви в този ден. Храната трябва да е приготвена предварително. Желателен е пост“, добавя тя.  „Старайте се да не обличате много дрехи! За да сте в синхрон с вибрациите на деня, използвайте зелените нюанси! Избягвайте жълти, оранжеви и черни дрехи!“, съветва Ивелина Пенчева. ", "date": "2018.10.05", "title": "Астрологът Ивелина Пенчева: Днес е ден за покаяние и и изправяне на грешките"}
{"url": "https://www.blitz.bg/analizi-i-komentari/d-r-ivaylo-dimitrov-ne-povyarvakh-na-ushite-si-kogato-chukh-edno-detentse-kakvo-si-poiska-v-magazina_news631076.html", "text": "Шокиращата мода с шоколадовите спринцовки продължава.   Психолози обаче алармират, че опаковката, наподобяваща истинска спринцовка, може да окаже вредно влияние на психиката на подрастващите.  Шоколадовите спринцовки се предлагат в различни цветове и струват около 1 лев. Купувачите са най-вече деца на възраст между 5 и 10 години. А самите деца твърдят, че шоколад в такава форма е далеч по-забавен от обикновения. Тревогата си от новия продукт първи сподели експертът по борба с наркоманиите д-р Ивайло Димитров. „ ”, каза д-р Димитров в \"Здравей, България\". Уж невинното забавление може да се окаже доста опасно в бъдеще, твърди терапевтът. Така се създавала „ ”. „ ”, пояснява експертът. Затова препоръката му към всички родители е да следят внимателно за какво децата им харчат джобните си пари. Освен спринцовките с шоколад, в магазините могат да се видят и други лакомства със спорна на вид опаковка, като пакетче със сладък бял прах, например.", "date": "2018.10.05", "title": "Д-р Ивайло Димитров: Не повярвах на ушите си, когато чух едно детенце какво си поиска в магазина"}
{"url": "https://www.blitz.bg/analizi-i-komentari/dramaturgt-urumov-se-vtreshchi-ot-dzhendrskata-programa-v-alma-mater-i-obyavi-lekuvayte-se-che-kato-zema-edno-dbrvo_news631082.html", "text": "„Целенасочено тровят умовете и сърцата на децата ни още от детски градини, училища и университети. Лесбийки ги учат да пишат хомо-писма в Англия, лесбийки ги учат на съзнание за зло в България!“, това написа драматургът Александър Урумов в личния си фейсбук профил.  „Ето това е истината и тя трябва да се знае. Вижте част от конспекта на курса „Политики на идентичността и различието“ на Факултета по славянски филологии в СУ. Не можах да се въздържа и от кратки коментари“, пие още той.  Приятели,  това е ментално болестно състояние!  Целенасочено тровят умовете и сърцата на децата ни още от детски градини, училища и университети!  Лесбийки ги учат да пишат хомо-писма в Англия, лесбийки ги учат на съзнание за зло в България!  Ето това е истината!  И тази истина трябва да се знае!  Ето това е конспектът на курса \"Политики на идентичността и различието\" на Факултета по славянски филологии в Софийския университет \"Св. Климент Охридски\".  Какъв е конспектът на този курс?  Моля, може да се запознаете /не можах да се въздържа от кратки коментари/.  \"7. Теории и репрезентации на хомосексуалността.\"  Сорос много харесва това. Макрон - също.  \"8. Отвъд половото различие: андрогинът и машината. Половото различие и новите технологии.\"  Трябвало е да добавите - вибраторът като пръв приятел на лесбийката.  \"10. Расизъм и етноцентризъм.\"  Ах! И защо така расизъм и етноцентризъм заедно за ръчичка сте ги сложили? Защо не расизъм и феминизъм например? Феминизмът си е чист полов расизъм като език и практика на омразата срещу мъжа?  Защо не сложихте расизъм и феминизъм в едно?  \"11. Мултикултурализъм и либерална демокрация.\"  Ма накъде без мулти-култи, за вас няма живот отвъд Сорос.  \"12. Глобализация и антиглобализъм.\"  Вижте, глобализацията е анти- на нацията. Защо нормалните хора трябва да са анти- на глобализма, за да ги изкарвате анти- на каквото и да е? Те са просто нормални хора! Глобализмът е ненормален! А, извинете, забравихме, че чичо ви Джордж ви плаща.  \"13. Биополитика и гол живот.\"  Мда. Лесбийство и психиатрия също би било добре.  \"14. Феминизъм и универсализъм.\"  А, затова ли не сте сложили расизма и феминизма заедно? Защото сте сложили феминизма и универсализма заедно. Аха. Така етноцентризма да си върви в пакет с расизма, за да звучи гадно.  А агресивният и злобен феминизъм да звучи универсално. От кой джендър-университет ги преписахте тези конспекти?  \"15. Човекът – един (не)завършен проект?\"  Аха. Човекът е незавършен проект, така ли? Е, в скобички, ама подсказването е достатъчно ясно.   И вие ще го завършите, така ли?  С джендър-политиките ви, с лесбийството ви и с болнавите ви фобии срещу нормалността?  Няма по-гнусно богоборство от това!  Няма по-отвратителна антихристиянска демонстрация!  Ментална болест, демоничност е това.  Я да видим все пак какво сте препоръчали като литература, доц. Миглена Николчина, която сте сътворили цялата боза?  Литература  Миглена Николчина. Смисъл и майцеубийство, 1997.  /Майцеубийство..интересно. Пост-модернизъм, демек/.  Миглена Николчина. Родена от главата. Фабули и сюжети в женската литературна история, 2002.  /Като гледам какво ви ражда главата, това ще го пропусна/.  Силвиан Агасински. Политика на пола, 2001.  /да зема едно дЪрво!/.  Ален Бадиу – Етика. Опит върху съзнанието за зло, 2004.  /Що пък да не е съзнанието за добро? Ами защото сте слуги на злото, затова/.  Симон дьо Бовоар. Вторият пол.   /Не е ли третият пол, да няма грешка нещо?/  Люс Иригаре. Този пол, който не е един, 2002.  /Ма как ще е един? Нали до 32 ги докарахте!/  Снежа Гунев (съст.) Феминисткото знание, 2002  /Гунев знае най-добре. Снежа Гунев/.  (Колектив). Времето на жените, 1998  /Лесбийките ли имате предвид, или феминистките? Или то е все тая?/  Пиер Бурдийо. Мъжкото господство, 2002.  /Ах, тези лоши мъже! Заради тях толкова много красиви жени не са преминали на отсрещния бряг, лесбийките не може едно свестно гадже да си хванете!/  Дейвид Халперин. 100 години хомосексуалност, 1999.  /Хайде сега, скромничите! Още от древна Гърция е тази болест/.  Неуважаеми,  вземете си отпуск и се лекувайте.  Спрете това, което правите.  Обърнете си внимание на психичното здраве!  И спрете да тровите умовете на студентите!  ", "date": "2018.10.05", "title": "Драматургът Урумов се втрещи от джендърската програма в Алма Матер и обяви: Лекувайте се, че като зема едно дЪрво!"}
{"url": "https://www.blitz.bg/obshtestvo/stolitsa/eto-kakva-sanktsiya-ni-chaka-v-novite-rayoni-ss-zelena-zona-v-sofiya-ako-ne-pusnem-esemes_news631107.html", "text": "Разширяването на зелената зона трябва да се случи от 1 ноември в четири столични квартала. 1 500 нови места ще има в район Възраждане,  700 в Красно село 2200 в Лозенец и 1100  в Оборище. Румяна Милова - директор на дирекция „Паркиране и гаражи“ в Центъра за градска мобилност обясни за БНР.   „На практика целият Лозенец влиза в обхвата на зелената зона, но гражданите го пожелаваха. Смятам, че ще бъдат оправдани очакванията на тези, които пожелаха да има контролирано платено паркиране, тъй като практиката показва, че към момента това е единна добър способ за въвеждане на ред. Виждаме го в цяла Европа. Резултатите са положителни. Разбира се, след въвеждане на зоната е много важен контролиралът, за който се ангажираме, че ще бъде на ниво“ Назначени са около 70 души. В новоприсъединените райони контрол ще се осъществява от екипи с автомобили, които ще поставят „скоби“ на колите. „Скоро направихме едно проучване. В сега съществуващата зона в Лозенец запълняемостта на паркоместата е около 60%, а 80% от паркиралите автомобили са на домуващи“. „Колко струва точно ще можем да кажем в края на усвояването на зоната. Засега използваме договори с фирми, които сме сключили за поддръжка, разбира се, след проведена обществена поръчка. Поръчката е за 1 800 000 лв. Дотук около 1 200 000 са изразходвани, но имайте предвид, че голяма част от тях са вложени за ремонт на антипаркинг колчета в старите зони“ Тези колче са необходими, за да бъдат опазени тротоарите от недобросъвестни водачи. Хората обаче ги премахват, за да си освободят място за паркиране, подчерта тя: „Тази година Общинският съвет даде съгласието си и ни разрешиха всяка година, в зависимост от финансовите възможности, да изразходваме средства за ремонт на тротоари. За тази година сумата, която е заделена е от порядъка на два милиона лева за цялата зона. Тя е от тези пари, които се получават от платеното паркиране. Вместо да се харчат от тях, за да се демонтират разрушени от гражданите колчета, може да бъдат в ремонт на тротоари. В момента сме почти на финала на избор на изпълнители за ремонт на тротоари“. Домуващите в новите зони, които имат постоянна регистрация, могат да ползват постоянен талон, закупен от офисите на ЦГМ на улица „Будапеща“ 17, площад „Възраждане“ и на метростанция „Европейски съюз“, както и онлайн. Въпроси могат да се задават и на телефон 0 700 13 233. Не са пристигнали заявления в ЦГМ от желаещи да ползват нощен служебен абонамент.  ", "date": "2018.10.05", "title": "Ето каква санкция ни чака в новите райони със \"зелена зона\" в София, ако не пуснем есемес"}
{"url": "https://www.blitz.bg/stsena/ben-aflek-izleze-ot-klinika-za-alkokholitsi-i-otkroveno-spodeli-che_news631127.html", "text": "Холивудският актьор и режисьор Бен Афлек сподели публично за борбата си с алкохола, предадоха световните агенции. Той публикува пост в „Инстаграм”, с който обяви, че е преминал 40-дневно лечение в клиника за алкохолици.  „Подкрепата, която получих от семейството ми, колегите ми и моите фенове, означава много повече, отколкото мога да изрека. Даде ми силата и подкрепата да говоря за болестта ми с други хора. Борбата с всяко пристрастяване е трудна и продължава цял живот”, пише носителят на награда „Оскар” в изявлението си.  През август актьорът постъпи в клиника за лечение от алкохолна зависимост, подкрепен от актрисата Дженифър Гарнър, с която са разделени от 2015 г. Двамата имат три деца.  Зависимостта на Афлек не е изненада за Холивуд. Правил е два неуспешни опита да се справи с проблема - през 2001 г. и 2017 г.  Афлек е споделял колко му е трудно да преодолее това пристрастяване – наследствено в семейството му. Баща му и брат му Кейси Афлек също са имали такива проблеми.  „Бен е алкохолик. Повечето ми дядовци са алкохолици. Баща ми е алкохолик, от най-лошите, но от 30 години е трезвен. Аз не пия от около шест години”, сподели Кейси Афлек миналия месец в телевизионното предаване „Ентъртейнмънт тунайт”. ", "date": "2018.10.05", "title": "Бен Афлек излезе от клиника за алкохолици и откровено сподели, че..."}
{"url": "https://www.blitz.bg/obshtestvo/regioni/anomaliya-v-krdzhali-vsichki-se-pitat-kakvo-stava-s-vremeto-snimkivideo_news631177.html", "text": "Есента нахлу застрашително в края на септември, но отстъпи крачка назад в началото на този месец, пише 24rodopi.com.      25 градуса достигнаха вчера температурите в Кърджали, около 20 над нулата бяха в Смолян.  Младежи сложиха отново късите панталони, а кестените… цъфнаха за втори път през тази година!     Във фейсбук пък се появи снимка на цъфнал люляк в Търново. Автор на кадъра е Анна Бончева. Тя уточнява, че е попаднала и на природна аномалия и в Силистра, където са цъфнали кестените.    . Феноменът се наблюдава в пазарджишкото село Щърково, а нацъфтелите растения са джанки, домати и дори розмарин, който много рядко цъфти през есента.  Рядкото явление е силно застъпено в народните поверия. И те гласят, че цъфтенето през есента вещае люта зима. По принцип учените не се съгласяват с подобни поверия, но пък аномалиите във времето тази година вече са факт.   ", "date": "2018.10.05", "title": "Аномалия в Кърджали! Всички се питат какво става с времето? (СНИМКИ/ВИДЕО)"}
{"url": "https://www.blitz.bg/kriminalni/prestplenie/ot-ruo-smolyan-sobshchikha-kakvo-shche-se-sluchi-s-shofora-koyto-vozi-detsa-na-gradus_news631160.html", "text": "Шофьорът, който тази сутрин е возил деца с 1,1 промила алкохол, още днес ще бъде освободен от работа. Това съобщи за „Фокус“ началникът на Регионалното управление на образованието (РУО) – Смолян Мария Семерджиева.   Тя посочи, че 47-годишният мъж от Загражден е служител на училището в село Давидково и още с днешна дата трудовият му договор ще бъде прекратен. „Недопустимо е да си правим експерименти с живота и здравето на децата и затова предприемаме тези мерки“, подчерта Семерджиева.     ", "date": "2018.10.05", "title": "От РУО-Смолян съобщиха какво ще се случи с шофьора, който вози деца на градус"}
{"url": "https://www.blitz.bg/kriminalni/prvi-podrobnosti-za-zloveshchata-semeyna-tragediya-v-slivensko-s-bashchata-ubil-17-godishnata-si-dshcherya-snimki_news631171.html", "text": "Два трупа - на 17-годишно момиче и 62-годишния й баща хвърлиха в паника жителите на новозагорската село Брястово, на зловещата гледка се натъкнал кметът Станко Стоянов след сигнал, че наскоро пенсиониралият се служител в енергийно дружество Йонко Петков от два дни не бил излизал от дома си, пише \" \".   Селският управник намерил по обяд в четвъртък първо трупа на Моника, който бил завит с одеяла върху кревата й в бащиния дом накрая на Брястово. Час по-късно, след пристигането на оперативно-следствената група от РУ „Полиция“ – Нова Загора криминалистите открили и тялото на Йонко, увиснало на кука в гаража. В същото помещение намерили лопата и брадва, по чийто метални части имало кървави следи.  От сливенската окръжна прокуратура, където е образувано досъдебно производство потвърдиха, че в дрехите на Йонко Петков е намерена предсмъртна бележка с подробности около разигралата се трагедия. В Брястово, където живеят едва 312  души са категорични, че иначе кроткият и добродушен Йонко не е издържал на проточилия се от три години тормоз от страна на щерката, която била под влияние на все по-силни наркотици. Преди десетина дни Петков за пореден път споделил с кмета, че е „вдигнал ръце“ от Моника. Чудел се дали да не я заведе на психиатър в радневската болница. Оплакал се, че все по-често при отказ да й даде пари тя хвърля по него чинии и ножове, на няколко пъти го били виждали с изподрано лице. Заради тормоза преди половин години майката на Моника, 60-годишната Венета Тончева си събрала багажа и заминала да живее в Стара Загора при двете си по-големи щерки Димитрина и Калина. Останалият сам Йонко Петков всяка заран карал дъщеря си с кола до Нова Загора , където  тя учела в професионалната гимназия по техника и технологии „Атанас Димитров“ и дори ходел да я взема обратно след края на часовете. Жители на Брястово разказват, че още на 26 септември от училището позвънили на Петков, за да разберат по каква причина Моника не идва там. Човекът споделил пред приятели, че ден по-рано й дал последните си пари и тя се запиляла в неизвестна посока. Директорът на ПГТТ „Атанас Димитров“ Станка Динева само потвърди, че момичето е било в единадесети клас със специалност „Компютърни техники и технологии“ и побърза да прекрати телефонния разговор. Неофициално от регионалния инспекторат в Сливен обясниха, че в петък в Нова Загора е бил изпратен екип от психолози, който да се срещне със съучениците на убитото момиче.    Поемните лица коментират, че смъртта на Моника е била в резултат на няколко удара по темето, те били нанесени най-вероятно с металните части на лопатата и брадвата, които са намерени в гаража край трупа на Йонко. Преди да се самоубие бащата завил трупа на дъщеря си с одеяло и притворил входната врата на къщата, но не я заключил. Никой не е чул скандала защото съседите този ден били в Нова Загора. „Всички знаеха , че Моника се друса и затова предпочитаха да я избягват. Тя дружеше повече с няколко циганчета, които също шмъркат и се боцкат. Знаехме ,че напоследък бяга от училище, но какво можехме да направим, след като й баща й не смееше да се скара…“, коментира връстник на убитата тийнейджърка от Брястово.    В дневника на личната й страничка във Фейсбук нейна приятелка написа: „ Обичам те, не успях да ти го кажа нито един път... Лудо, лъчезарно и забавно момиче. Думи не стигат да опиша какво е чувството, защото никога не съм си представяла, че с теб може да се случи точно това. Спомням си, когато се запознахме в 5 клас, не се харесвахме изобщо, но не след дълго намерихме начин да общуваме и се сближихме. Карахме се, не сме си говорили много, оставяхме се, но не за дълго. Спомням си, когато се прибирахме заедно от училище и ходихме по магазините…Спомням си те... Усмихната, забавляваща се по собствен начин, може би понякога неразбрана от другите, но теб не те беше грижа кой какво мисли. Живееше си за мига, силно, дразнещо човече. Дребно, но вредно, хаха.. Обичам те... За първи и последен път. Почивай в мир, сладка...“. ", "date": "2018.10.05", "title": "Първи подробности за зловещата семейна трагедия в Сливенско с бащата, убил 17-годишната си дъщеря (СНИМКИ)"}
{"url": "https://www.blitz.bg/obshtestvo/dvama-granichni-politsai-shche-bdat-nakazani-zaradi-izbyagaliya-vietnamets-na-sofiyskoto-letishche_news631166.html", "text": "Двама служители на ГКПП „Аерогара София“ ще бъдат наказани заради избягал виетнамец от зоната за отговорност на летището. Това съобщиха от пресцентъра на МВР, след като в Главна дирекция „Гранична полиция“ приключи проверката с недопуснатия на ГКПП „Аерогара София“ виетнамски гражданин.   На 21 септември 2018 г. към 16:30 часа с полет от Дубай пристигат двама виетнамски граждани с положени в паспортите еднократни български визи тип „С”, с разрешен срок на пребиваване 8 дни. При извършване на граничната проверка е установено, че те не могат да обосноват целта на пребиваване и да покрият условията на планирания престой. На основание на Закона за чужденците в Република България са им изготвени откази за влизане. Двамата са оставени да изчакват обратен полет в помещение за недопуснати, намиращо се Терминал 1 на летище „София“. Паспортите им са задържани. На 23 септември 2018 г. те са транспортирани до Терминал 2, за да бъдат подготвени за обратен полет. Единият от виетнамците е напуснал зоната за отговорност на ГКПП „Аерогара София\" през незаключен служебен вход. В резултат на предприетите незабавни оперативно-издирвателни действия, той е задържан. Образуваното по случая досъдебно производство е докладвано в Софийска районна прокуратура, според която не са налице основания за повдигане на обвинение на виетнамския гражданин. На 26 септември 2018 двамата виетнамци са изведени от страната с полет за Дубай. Извършената по този случай със заповед на зам.-директора на ГДГП проверка приключи с предложение за налагане на дисциплинарни наказания. Предложено е да бъде наказан командир на отделение, оставил без надзор виетнамския гражданин, което му е позволило да напусне охраняемата зона на ГКПП „Аерогара София“. Същият служител е имал задължението да заключи служебния вход, през който е преминал недопуснатият пътник. За неупражнен контрол и неизпълнение на заповеди, отнасящи се до охраната на недопуснати лица, е предложен за дисциплинарно наказание и началникът на смяната.", "date": "2018.10.05", "title": "Двама гранични полицаи ще бъдат наказани заради избягалия виетнамец на софийското летище"}
{"url": "https://www.blitz.bg/obshtestvo/okosharikha-provokator-ot-protesta-pred-sgradata-na-stolichna-obshchina_news631174.html", "text": "Днес, при провеждане на   на група граждани, организирали се в социалните мрежи, един от присъстващите започнал да крещи и да отправя обидни квалификации по адрес на кмета на града.   Участниците в протестните действия се разграничили от провокативното поведение на мъжа и потърсили съдействието на полицейските служители. Нарушителят не се подчинил на  полицейското разпореждане, продължил да се държи арогантно, започнал да блъска и обижда  униформените. Това наложило употреба на физическа сила за отстраняването му от събитието.   41 – годишният столичанин, с криминалистически регистрации, е задържан с полицейска заповед в столично районно управление, а работата по документирането на случая продължава.     ", "date": "2018.10.05", "title": "Окошариха провокатор от протеста пред сградата на Столична община"}
{"url": "https://www.blitz.bg/layfstayl/khoroskop/ne-si-vzimayte-zhena-ot-tazi-zodiya-domt-vi-shche-tne-v-mrsotiya_news631084.html", "text": "Има жени, които са истински фурии в кухнята. Те готвят страхотно, салатите им изглеждат като нещо излязло от гурме ресторант, десертите им са шедьоври, домовете им са под конец, всичко има своето място и винаги блести от чистота.  Има и жени, които не се интересуват чак толкова много от тези неща. За тях домакинската работа е по-скоро досадна, отколкото приятна и винаги е по-добре да се поръча храна за вкъщи, отколкото да се загубят 3 часа в готвене на нещо, което след това няма никакъв вкус.  Не може да сме добри във всичко и няма идеални хора. По същата логика няма и идеални домакини, но има няколко зодии, които биха искали да избягат с писъци от всяка домакинска работа. Тя просто не е за тях.  Ето кои са те: Скорпион    Огнените Скорпиони нямат място в  кухнята , защото като нищо ще направят пожар, но не и пържоли. Изисканите ресторанти са тяхното любимо място и винаги знаят кои са най-добрите места, които правят доставка до вкъщи. Лъв  Лъвиците обичат да се грижат за  външния си вид  и за тях не е приоритет номер едно да имат подреден и излъскан дом. Важното е външността им да е на ниво и да бъде представителна, всичко друго се оправя с малко повече време и желание. Дева    Девите са истински  кокетки  от класа, които никога не биха пренебрегнали себе си заради баналното готвене и почистване. Да, те обичат да са перфектни във всичко, но просто ще отлагат тази работа до последния възможен момент. ", "date": "2018.10.05", "title": "Не си взимайте жена от тази зодия, домът ви ще тъне в мръсотия!"}
{"url": "https://www.blitz.bg/layfstayl/shoubiznes/gala-narushi-obeshchanie-v-efir-svrzano-s-alkokhol_news631095.html", "text": "По интересен начин започна предаването \"На кафе\" по \"Нова телевизия\" тази сутрин. Водещата Гала разкри, че е дала обещание да не говори за алкохол в днешния ефир, но ще трябва да го наруши.  \"Току-що ми казаха, че днес е международния ден на водката. Защо не ги спазваме тези празници. Явно няма да си удържим на думата да не говорим за алкохол днес\", каза тя.  В този момент един от титулярните й ко-водещи Илиян Любомиров призова да отбележат и световния ден на учителите, който също е днес. Той поздрави своята майка, която започвала 35-ата си учебна година като преподавател.  На свой ред Гала също поздрави майка си за този празник. \"Честит ден на учителя на моята майка! Не успя да ме научи на математика, но на всичко друго - да\", каза Гала. ", "date": "2018.10.05", "title": "Гала наруши обещание в ефир, свързано с алкохол"}
{"url": "https://www.blitz.bg/layfstayl/shoubiznes/izpluva-golyama-pikanteriya-za-aleks-srchadzhieva-dokato-laskin-se-lekuva-tya_news631090.html", "text": "Александра Сърчаджиева е човекът касичка в семейството си. Актрисата прибира по 10 бона месечно като водеща на „ВИП Брадър“, като от завидната заплата дава някой лев и на своята половинка Иван Ласкин, който от 4 години няма стабилни доходи. Това твърди в. „Уикенд“.  Красивата блондинка се убива от работа, за да поддържа приличен стандарт на живот, да успее да плаща за семейната издръжка, а сега и за да покрива разходите за лечението на своя любим.  За да може да плаща лекарствата на Иван, Алекс се гърби повече от достатъчно. Напускането и на двамата от Театъра на армията, където бяха щатни актьори преди 4 години, наложи Сашка да бачка повече.  Оттогава Ласкин е без роли, докато блондинката се скъсва от роли, реклами, предавания и участия във всякакви тв проекти.    ", "date": "2018.10.05", "title": "Изплува голяма пикантерия за Алекс Сърчаджиева: Докато Ласкин се лекува, тя..."}
{"url": "https://www.blitz.bg/layfstayl/za-damite/nova-retsepta-za-lyubimata-mayonezena-salata-prigotvya-se-samo-za-5-minuti-video_news630824.html", "text": "Днес от  искаме да споделим с вас рецептата на любимата ни майонезена салата. Може да бъде направена за не повече от 5 минути, а ви гарантираме че всички ще останат очаровани.   Може да я приготвите за празници или парти, а може и просто да си я направите още тази вечер и да хапнете с мъжа си. Опитайте да направите тази вкусна салата. Убедени сме, че семейството ви ще се влюби в нея.", "date": "2018.10.05", "title": "Нова рецепта за любимата майонезена салата, приготвя се само за 5 минути! (ВИДЕО)"}
{"url": "https://www.blitz.bg/layfstayl/svetski/preslava-nanese-tezhk-udar-na-roditelite-si-reshi-da-se-otkazhe-ot_news631102.html", "text": "Певицата Преслава, която скоро стана майка си е сменила името в съда, пише \"Телеграф\".  Изпълнителката се отказала от рожденото си име Петя и вече в личните си документи фигурира с артистичния си псевдоним, с който се подвизава от 14 години. Още през пролетта Преслава е подала молба до Софийския районен съд, че иска да си смени името, а в началото на лятото съдията се е произнесъл в нейна полза и е разрешил смяната.  Изпълнителката си е сменила и  Улисана покрай бебето, те е пропуснала да уведоми за промяната останалите институции и те със закъснение научили новината. Някой от договорите й са преподписани едва сега с новото име.  През 2003г., във видеоклипа „Нежен рекет“, дует с Милко Калайджиев,   Малко след като подписва договора си с Пайнер започва да се представя с артистичния си псевдоним Преслава. ", "date": "2018.10.05", "title": "Преслава нанесе тежък удар на родителите си, реши да се откаже от..."}
{"url": "https://www.blitz.bg/svyat/mlada-britanka-reshi-da-si-napravi-evtino-brazilsko-dupe-i-plati-s-zhivota-si-snimki-18_news631130.html", "text": "Млада британка почина зад граница при операция за увеличаване на задните части. Месец по-рано по същия начин си отиде 29-годишната Лия Кеймбридж, която плати 3000 паунда за интервенцията в турска клиника в Измир, пише „Дейли мейл”.  В последните няколко години операциите за увеличаване на дупето се радват на огромна популярност, въпреки че лекарите не спират да предупреждават за опасностите, които крие тази процедура. Основната причина за леталния изход при подобни интервенции е емболията - мазнината или силиконът, които се инжектират в задните части на пациента, запушват кръвоносните съдове и възпрепятстват притока на кръв до сърцето и мозъка.     Именно така издъхна 29-годишната Лия от Лийдс. Младата жена се подложи на операция в турската клиника Elite Aftercare. Излишните мазнини, които се намирали в областта на корема й, били прехвърлени в дупето.  По време на процедурата Лия получила три сърдечни пристъпа и медиците не успели да спасят живота й.     Основната причина, поради която младите момичета, които мечтаят за бразилско дупе, избират страни от Латинска Америка и Турция, е, че в родината им подобна операция е много скъпа. Във Великобритания аналогична процедура струва между 6,5 и 10 000 паунда. Медиците обаче предупреждават, че в стремежа си да спестят, дамите могат да загубят живота си. Превод: БЛИЦ    ", "date": "2018.10.05", "title": "Млада британка реши да си направи евтино бразилско дупе и плати с живота си (СНИМКИ 18+)"}
{"url": "https://www.blitz.bg/layfstayl/svetski/blgarski-aktor-v-selektsiyata-na-amerikanski-filmov-festival_news631131.html", "text": "Актьорът и певец Стоян Любенов е избран да участва в престижния американски фестивал West Coast Film Festival. Той е селектиран в категорията ''Най-добър актьор“ за ролята си в хип-хоп сериала ''Лъжливи рими''. Номинацията му идва след оспорвана конкуренция и участници от цял свят, които се борят в над двадесет категории с проекти от киното, телевизията, анимацията и др.      Освен като актьор и певец той се изявява и като водещ и имитатор. Участвал е в шоу програми в страната и чужбина, както и в няколко телевизионни продукции. Ролята му в първия български хип-хоп сериал ''Лъжливи рими'' е на продуцент и е една от най-силните му досега. Лентата се излъчва по Евроком и Box Tv, както и в You Tube.      Сценарият на ''Лъжливи рими'' е вдъхновен от действителни лица и събития и отразява българската действителност- беззаконието, купените медии, корупцията по високите етажи. Сериалът се състои от 12 епизода, като се предвижда и 13-ти бонус, който ще се заснеме непосредствено след излъчването на последния и ще даде развръзката на сюжета.        ", "date": "2018.10.05", "title": "Български актьор в селекцията на американски филмов фестивал"}
{"url": "https://www.blitz.bg/layfstayl/shoubiznes/chakat-popikonata-madona-v-sofiya-na-barovski-bal_news631140.html", "text": "Попиконата Мадона изявила желание да акостира в България, за да присъства на тазгодишното издание на Парижкия бал в София. Това стана ясно по време на пресконференция за събитието, съобщава \" \".   Изпълнителката на Hung Up се срещнала с организатора на Парижкия бал и председател на „Юнион Клуб“ Христо Куртев в хотел „Риц“ във френската столица. След като разбрала, че форумът се провежда под егидата на маестро Йордан Камджалов, поискала да се запознае лично с младия диригент, за когото знаела, че „дирижира без палка и партитура“.  Традиционният Парижки бал ще се проведе на 13 октомври, като режисурата на тазгодишното събитие е поверена на Ефемия Фард. Мотото на тазгодишния бал е \"Деца помагат на деца чрез изкуство\", а даренията ще постъпят във фондация \"Йордан Камджалов\". ", "date": "2018.10.05", "title": "Чакат попиконата Мадона в София на баровски бал"}
{"url": "https://www.blitz.bg/layfstayl/za-damite/poyavikha-se-retro-snimki-na-izvestna-mlada-blgarska-pevitsa-s-prochuta-mayka-vsichki-se-chudyat-koya-e_news631035.html", "text": "От   сме ви подготвили поредната интересна загадка, в основата на която стои ретро снимка на известна личност. Този път обаче сме се постарали да ви затрудним максимално.   Тя е красива, млада, амбициозна и пробивна. Красивото сладко мъниче от тези снимки в момента е известна българска певица, която е участвала в едно от хитовите музикални риалитита у нас. Тя вече има няколко самостоятелни песни, а съвсем скоро отпразнува и рождения си ден. Досетихте ли се за коя млада дама става въпрос?", "date": "2018.10.05", "title": "Появиха се ретро СНИМКИ на известна млада българска певица с прочута майка, всички се чудят коя е!"}
{"url": "https://www.blitz.bg/layfstayl/na-zhiviya-ken-mu-pisna-da-bde-kukla-i-pak-legna-pod-nozha-za-da-zaprilicha-na-pitr-pan_news631135.html", "text": "Родриго Алвес, по-известен като Живия Кен, се готви за нова операция. 35-годишният мъж, който е лягал под ножа десетки пъти, отново се кани да го направи, защото вече има нова мечта – да прилича на Питър Пан.  „Вече съм на 35 години и съм против естествения процес на стареене. Искам завинаги да остана млад, също като Питър Пан”, заяви той.  65-ата интервенция, на която Алвес се подложи, е лифтинг на лицето. За целта Родриго се вдигна чак до руската столица Москва.„Постоянно търся нови начини и процедури, за да съхраня младостта си, без значение дали ще ми се наложи да пътувам до някоя друга страна”, призна той.  Алвес продължава да търси своята идеална спътница в живота, която да бъде запалена по модата и красотата – също като него. Превод: БЛИЦ    ", "date": "2018.10.05", "title": "На Живия Кен му писна да бъде кукла и пак легна под ножа, за да заприлича на... Питър Пан"}
{"url": "https://www.blitz.bg/layfstayl/mikhaela-fileva-s-izklyuchitelno-trogatelna-izpoved-vv-feysbuk-prizna-kakvo-e-napravila_news631031.html", "text": "Михаела Филева призна, че е сбъднала една голяма своя мечта. Тя написа изключително трогателна и емоционална изповед във Фейсбук.Певицата разкри, че е направила нещо много мило за майка си в родния си град Велико Търново.   Ето какво написа тя на профила си във Фейсбук:  \"Днес съм най-щастливата дъщеря на света! Прекарах целия ден в родния си град - Велико Търново, с жената, която обичам най-много и която е основният виновник да съм човека, който съм днес. Говорихме си, смяхме се, спомняхме си и сбъднах една от най-големите си мечти - купих къща на мама. Благодаря ти за всичко, най-доброто тепърва предстои! Обичам те!\" ", "date": "2018.10.05", "title": "Михаела Филева с изключително трогателна изповед във Фейсбук, призна какво е направила"}
{"url": "https://www.blitz.bg/layfstayl/shoubiznes/izpluva-mrsna-i-grozna-tayna-ot-minaloto-na-kulagin_news630995.html", "text": "Тъмно криминално минало крие скандалният гримьор Валентин Кулагин. Макар да си придава вид на представител на висшето общество, той е съден като крадец, пише в. „Уикенд“. Титулуваният като гримьор на звездите джендър крадял козметика от скъпи магазини и дори е залавян в крачка.  Срамната случка е от преди няколко години, когато нежният брадър нямал пукната стотинка, но пък бил зареден с големи мечти и амбиции. Понеже искал да пробие сред звездите, му трябвало гримьорско куфарче, пълно с качествена луксозна козметика. Подобна придобивка обаче струва над 2000 лева, и то в най-базовия си вариант.  Кулагин по онова време не разполагал с подобен капитал. Затова решил да открадне това, което му е нужно. За негова изненада се оказало, че в магазина не били толкова заблудени и го хванали на местопрестъплението.  Срещу нахакания гримьор било заведено дело, което приключило с тлъста глоба и забрана да доближава магазините от веригата. Запознати разказват, че преди да го хванат, той извършил успешно серия от кражби и въпреки всичко успял да отмъкне червила, пудри и сенки за очи за стотици левове под носа на продавачките. И така с набавените артикули стартирал бизнеса си.  В крайна сметка винаги е постигал целите си… Дори психолозите на „ВИП Брадър“ са го ценили като „най-големия алфа мъжкар“. Невероятно, но факт… ", "date": "2018.10.05", "title": "Изплува мръсна и грозна тайна от миналото на Кулагин"}
{"url": "https://www.blitz.bg/obshtestvo/vizhte-koi-sa-idealnite-pozi-za-seks-v-kola-ilyustratsii-18_news631029.html", "text": "В автомобила можете да правите не само мисионерската поза, но и други подходящи позиции, с които да достигнете до страхотно сексуално изживяване. Трябва просто да се настаните по правилния начин - и всичко ще се получи прекрасно.   ", "date": "2018.10.05", "title": "Вижте кои са идеалните пози за секс в кола (ИЛЮСТРАЦИИ 18+)"}
{"url": "https://www.blitz.bg/layfstayl/za-damite/shveytsarski-ginekolozi-izmerikha-intimnite-organi-na-657-zheni-i-napravikha-intriguvashchi-izvodi_news631028.html", "text": "Във външния вид на жената винаги може да се открият недостатъци. Не достатъчно къдрава коса, голям нос, къси крака, широка талия ... Скоро може би в този списък ще бъдат добавени и интимните органи.   И още сега някои жени преживяват и какво ще стане, ако те имат \"там\" нещо нередно? Най-смелите вече си правят пластика на срамните устни, пише Cosmopolitan.   Швейцарските гинеколози са измерили гениталиите на 657 жени и споделят резултатите! Проучването е проведено от август 2015 г. до април 2017 г. сред пациентки на гинекологичните кабинети в Люцерн. Лекарите са измервали клитора, големите и малки срамни устни, а след това са анализирали резултатите.  ", "date": "2018.10.05", "title": "Швейцарски гинеколози измериха интимните органи на 657 жени и направиха интригуващи изводи"}
{"url": "https://www.blitz.bg/layfstayl/khoroskop/vnimanie-dnes-shche-prskate-pari-na-poraziya_news631061.html", "text": "В петък ще ви се наложи да направите по-големи или неочаквани разходи. Бъдете внимателни във финансовите си отношения с хора родени под знака на Близнаци, Везни или Водолей. Стремете се да бъдете коректни и да изисквате подобно отношение. Новите познанства с млади хора могат да се превърнат в едно интересно приятелство, създаване на група от хора с еднакви интереси или цел.    Овен  Денят е изпълнен с мистика, познания и достигане до определени истини. Звездите ви предричат успех в работата, когато дейността ви доставя удоволствие. Творците се радват на плодоносна реализация. Експерти високо оценяват действията им. Денят е благоприятен за срещи, контакти и общуване. Бъдете щедри и великодушни. Може да поканите гости. Телец  Възможно е да ви очаква среща със съперника. Не е изключено да успеете спешно да решите неочаквано възникналите семейни проблеми. Съдбата ви проверява за целеустременост и концентрация. Вашите финансови разходи може да се върнат. Близнаци  Планетите съветват спокойно да получавате удоволствие от комплиментите и да не се съмнявате в тяхната искреност. Използвайте вашето обаяние в свой интерес. Вероятно е днес да ви се наложи да решавате много въпроси едновременно. Не е изключено някои пропуски или грешки да ви принудят да се потопите в работа. Възможно е поддръжка и разбиране на хората, които не сте считали за свои съюзници. Печеливши могат да се окажат дори рискованите мероприятия. Рак  Този ден може да обостри всички любовни проблеми от миналия месец. Неуравновесените хора с чувствителна нервна система трябва да бъдат пределно предпазливи. Не проявявайте настойчивост при деловите срещи с партньорите и не пришпорвайте събитията. Възможни са събития, които да изпитат здравината на кесията на много Раци. Лъв  Вероятни са тревоги и вълнения. Вашите любовни отношения може да влязат в задънена улица. Убедеността в своята правота и убедителността в доводите могат в значителна степен да смекчат възниквалото напрежение в семейството. Вероятно в работата или в службата ви се налага решително да настъпвате или обратното, да концентрирате цялата си енергия за самозащита. Съществува вероятността от непредвидени разходи или финансови загуби. Дева  Възможно е неудовлетворение, обиди и сълзи. Вероятно нарушаването на баланса между материалната и духовна страна на живота да доведе Девите до загубването на интерес към случващото се. Звездите предупреждават за неприятности, затова се постарайте да избягвате в работата си резките изказвания или необмислените постъпки. Мнозина попадат в зависимост от хора, обещаващи психологическа или материална помощ. Везни   Не се ръководете в постъпките и думите си от моментното настроение. Везните трябва да знаят, че равнодушието към чуждата съдба може да се отрази негативно и на тях самите. Може да се прогнозира особен успех за Везните, чиято работа е свързана с чуждестранни фирми – чака ги силна поддръжка от страна ръководителите. Напълно възможно е преместване, свързано с преминаването на друга работа. Може да получите ценни подаръци и награди. Скорпион  Втората половина на деня е идеална за възстановяването на прекъснатите по-рано връзки. Не се съмнявайте в това, че ви уважават и ценят като порядъчен човек и уникален специалист. Използвайте всичките си сили – можете да постигнете уникални резултати и напредък във всичко. Не допускайте да се преуморите. Материалното положение на болшинството представители на този знак е напълно стабилно. Стрелец  Възможно е да завържете нови познанства, които да се окажат сполучливи. Мнозина са буквално преизпълнени с емоционална и двигателна енергия. Най-главното днес за вас е да преодолеете собствената си инерция. Като постигнете това, вие може да постигнете много в която и да е сфера на дейност, особено що се касае до хората на изкуството и спортистите. Може да се появи възможността да заздравите поразклатилото се материално положение. Козирог  Още от началото на деня се гответе за проблеми. Днес не трябва да се доверявате сляпо на хората, дори и на любимия си човек. Запазвайте спокойствие, вежливост и търпение у дома и на работата си – във всичко търсете златната среда. Новото начинание няма да получи нужната поддръжка на началството и няма да бъде оценено по достойнство от вашите партньори, нито пък от спонсорите. Възможно е да ви предстоят финансови разходи. Това може да бъде свързано с покупка, ремонт или връщането на дългове. Водолей  Промените, които настъпват в личния ви живот може да имат както положителна, така и отрицателна окраска. Както никога досега трябва да проявявате предпазливост в думите. Трябва да концентрирате енергията си върху един проблем, тъй като поради постоянната ви разсеяност не можете да постигнете желаното. Мнозина от вас са способни с удоволствие да харчат пари за екзотични придобивки или за предмети на разкоша. Риби  Не си губете силите по всички направления на живота. Увеличената привлекателност на Рибите им помага при общуването с околните, а тяхната вътрешна концентрация съдейства за усилването на авторитета им пред началството и членовете на семейството. Няма да ви се наложи дълго да чакате успеха.", "date": "2018.10.05", "title": "Внимание, днес ще пръскате пари на поразия"}
{"url": "https://www.blitz.bg/layfstayl/za-damite/stiska-li-vi-da-prochetete-kak-datata-na-razhdane-razkriva-nepodozirani-neshcha-za-vas_news630894.html", "text": "Не случайно наричат нумерологията \"магията на числата. Тя е използвана, за „прогнозиране бъдещето посредством изготвяне на предсказания основани на числата“.  Оказва се, че датата ви на раждане може да разкрие страшно много неща за вас. Много често прогнозите, базирани именно на нея, са много по точни от какъвто и да е хороскоп според вашата зодия. В следващите редове ще откриете много истини за себе си и ще разбере с точност какъв човек сте.   ", "date": "2018.10.05", "title": "Стиска ли ви да прочетете как датата на раждане разкрива неподозирани неща за вас?!"}
{"url": "https://www.blitz.bg/obshtestvo/tsiganskoto-lyato-se-zadava_news631060.html", "text": "През нощта времето бе ясно и почти тихо време. Минималните температури в момента са между 4° и 9°, по-високи по морския бряг. Днес ще бъде слънчево. По-значителна ниска облачност ще има на места в Източна България в часовете около обяд. Ще се появи слаб изток-югоизточен вятър. Максималните температури ще са предимно между 19° и 24°. Над Черноморието  ще бъде предимно слънчево. В часовете около обяд ще има временни увеличения на облачността, предимно ниска. Ще духа слаб до умерен източен вятър. Максималните температури ще са между 18° и 20°, температурата на морската вода е 19-21°. Вълнението на морето ще бъде 1-2 бала, вечерта на юг ще се усили до 3 бала. Над планините  ще бъде предимно слънчево. Ще духа предимно слаб югоизточен, по най-високите върхове – северозападен вятър. Максималната температура на височина 1200 метра ще е около 14°, на 2000 метра – около 9°. През почивните дни  ще бъде предимно слънчево. По-значителна, предимно ниска облачност, ще има над Източна България. Ще духа слаб до умерен изток-югоизточен вятър. Сутрешните температури ще са между 5° и 10°, дневните ще са предимно между 18° и 23°. В понеделник  ще е почти тихо, временни увеличения на облачността ще има и над западните райони, но само на отделни места в планинските райони на Югозападна България ще превали слабо. Повишава се вероятността за сутрешна мъгла и ниска облачност в низините. Температурите ще са без особена промяна.    ", "date": "2018.10.05", "title": "Циганското лято се задава"}
{"url": "https://www.blitz.bg/layfstayl/izvestnite-rozhdenitsi-na-5-oktomvri_news631059.html", "text": "  Днес повод за празнуване и почерпка имат:    У нас: Александра Жекова , състезателка по сноуборд, постигнала първо място в генералното класиране за Европейската купа през 2006 г. и първа по точки в ранглистата на FIS за 2011 г., златна медалистка от Зимната Универсиада през февруари 2015 в Сиера Невада Инж. Валентин Лазаров , бивш съдия по баскетбол Валери Домовчийски , футболист, състезател на Верея (Стара Загора). Владимир Зарев , писател Георги Велинов –Джони , футболна легенда на ЦСКА, 6 пъти шампион на страната и 5 пъти носител на националната купа; полуфиналист за КЕШ през 1982 година; футболист номер 1 на България за 1981г.; вратар № 1 за 1986/87; бивш национал; бивш треньор Емил Данчев , футболен мениджър Йордан Цонев , депутат от ДПС в 44-ото НС Калина Ангелова , оперетна актриса О.з. ген. Славчо Босилков , бивш главен секретар на МВР Цветелина Янева , фолкпевица    По света:  Брайън Джонсън , британски музикант, познат като вокал на „Ей Си/Ди Си“ Брент Джет ,  американски астронавт, участник в четири космически полета Гай Пиърс , британско-австралийски актьор, познат от \"Мементо\", \"Речта на краля\", „Поверително от Ел Ей“, „Железният човек 3“, „MS-1: Максимална сигурност“ и др. Даниъл Болдуин , американски актьор, един от четиримата братя-актьори Стивън, Уилям и най-известният - Алек Болдуин. Джеймс Валънтайн , американски музикант, познат като китарист на рок групата Maroon 5 Джеси Айзенбърг , американски актьор, номиниран за „Сателит“, „Златен глобус“, „Оскар“ и две награди на „БАФТА“.[1] Най-известен е с ролите си на Кълъмбъс в „Zombieland“ и Марк Зукърбърг в „Социалната мрежа“. Емомали Рахмон , президент на Таджикистан от 1994 г. (начело на държавата от 1992) Кейт Уинслет , британска актриса, носителка на награда „Оскар за ролята й в \"Четецът\" “ и четирикратен носител на Златен глобус. Най-известните ѝ филми са „Разум и чувства“ (1995), „Титаник“ (1997), Айрис (2001), „Животът на Дейвид Гейл“ (2003), „Блясъкът на чистия ум“ (2004), „Малки деца“ (2006) и „Четецът“ (2008). От месец август 2017 г. участва в ролята на Ронал в заснемането на „Аватар 2“ на Джеймс Камерън, първото от четирите планирани продължения на неговия филм от 2009 г. Клайв Баркър , британски писател, един от най-популярните съвременни автори на хорър и дарк фентъзи, познат на българските читатели с романите „Обречени на ада“, „Абарат“ и „Абарат: Дни на магия, нощи на война“ и сборниците разкази „Кървави книги“ (том 1-4) Ники Хилтън , актриса и фотомодел, една от наследниците на семейство Хилтън Парминдер Награ , позната като д-р Нийла Расготра от „Спешно отделение“, като Луси Банерджий от сериала „Алкатраз“, като Мийра Малик от сериала „Черният списък“ и като Джезминдерот Бамра от филма „Ритай като Бекъм“ Рамзан Кадиров , руски държавник и политик, глава на Чеченската република от 5 март 2011 г ", "date": "2018.10.05", "title": "Известните рожденици на 5 октомври"}
{"url": "https://www.blitz.bg/svyat/nay-seksi-sinoptichkata-pusna-svoya-gola-snimka_news631044.html", "text": "Водещата на прогнозата за времето Сол Перез, която е наричана една от най-секси телевизионни водещи, публикува гола снимка в Инстаграм. От дрехите на момичето - само блестяща пола, едва покриваща бедрата.  Горещата снимка на 24-годишната красавица събра повече от 230 хиляди \"харесвания\" и стотици комплименти. Превод: БЛИЦ    ", "date": "2018.10.05", "title": "Най-секси синоптичката пусна своя гола СНИМКА"}
{"url": "https://www.blitz.bg/obshtestvo/stolitsa/samo-v-blits-po-tmna-doba-opasno-zhivotno-brodi-iz-stolichen-kvartal-snimki_news631004.html", "text": "Опасно животно броди необезпокоявано из столичния квартал „Оча купел“. Това стана ясно от видео, разпространено от Деси Кръстева във фейсбук групата „Видяно в София“.  Кадрите й са заснети в късните часове на деня.  От видеото се вижда как лисица съвсем спокойни минава по една от улиците на квартала. Малко след това гадинката се шмугва между паркираните наоколо коли.   „Направо не трепна при вида на хората. Спокойни си продължи по пътя“; „До къде се докарахме – не стига, че всички жени са лисици, ами сега и истинските лисици ни налазиха“; „Леле, София наистина стана пренаселена“; „Ау, гадост! Дано да не го видя, че направо лошо ще ми стане“; „Егати, все едно Мамут си снимала, сензация и чудо. В потрес съм!“ – са част от коментарите под видеото на Деси. На   БЛИЦ очаква новини, снимки и видео от своите читатели в цяла България и по света    ", "date": "2018.10.05", "title": "Само в БЛИЦ! По тъмна доба опасно животно броди из столичен квартал (СНИМКИ)"}
{"url": "https://www.blitz.bg/svyat/v-praga-izdirvat-izbyagala-zelena-mamba_news631055.html", "text": "В чешката столица Прага е в ход мащабна полицейска операция по издирването на опасна змия. Влечугото е Зелена мамба е един от най-отровните видове змии на планетата.   Тя ухапала своята собственичка, след което избягала, предаде Бтв. 30-годишната жена веднага била настанена в болница. Змията все още не е открита. Според експерти заради студеното време в Прага влечугото едва ли е отишло далеч. Властите отбелязват, че змията е била купена нелегал ", "date": "2018.10.05", "title": "В Прага издирват избягала Зелена мамба"}
{"url": "https://www.blitz.bg/svyat/poyavi-se-videoigra-za-brekzit_news631046.html", "text": "Представете си, че сте част от Брекзит. Това вече е на разположение за всеки европейски гражданин, който може да качи нова видео игра, която симулира живота, след като Великобритания излезе от Европейския съюз.  Играчи от държави-членки на ЕС ще видят предстоящи неща като изгонването от една страна, паспортния контрол, повечето бариери ...  Авторите смятат, че няма нищо лошо в това - в геймърството  да има и  политика. Превод: БЛИЦ    ", "date": "2018.10.05", "title": "Появи се видеоигра за Брекзит"}
{"url": "https://www.blitz.bg/svyat/grad-osmva-vsyaka-sutrin-s-vrzani-za-stlbove-goli-mzhe-video_news631052.html", "text": "Само за миналата седмица в мексиканския град Пуерто Вилярта са били регистрирани 11 случаи, когато сутрин са били откривани голи мъже, вързани за стълбовете в града, пишат местни медии.        За да бъдат тези случаи още по-мистериозни, се оказало, че всичките имат татуирана буквата \"R\" по тялото. Още не се знае кой стои зад тези нападения, тъй като жертвите категорично отказват да свидетелстват.  На задниците на четирима от откритите били установени сериозни синини. От всичките жертви е проговорил само един мъж, твърдейки, че непознати са го отвлекли и го пребили. Останалите не пожелали да открият имената на нападателите или твърдели, че не се сещат за нищо. Един от тях побегнал на мига, в който бил отвързан.  ез свидетели и други следи, полицията засега може само да предполага, че вързаните мъже са крадци, заловени на място и оставени там от група отмъстители, за да служат за назидание на останалите. Превод: БЛИЦ    ", "date": "2018.10.05", "title": "Град осъмва всяка сутрин с вързани за стълбове голи мъже (ВИДЕО)"}
{"url": "https://www.blitz.bg/svyat/v-polsha-otkrikha-rka-na-dete-spoletyano-ot-uzhasyavashcha-smrt-predi-poveche-ot-100-000-godini_news631045.html", "text": "По време на разкопки археолози в Полша са открили останките на човек, по-стари от 100 хиляди години.  Останките, открити в Тъмната пещера провинция Малополска, са признати за най-старите сред тези, открити на територията на страната.  Според Павел Валде-Новак, професор в Ягелонския университет в Краков, археолозите са успели да установят, че останките, а именно костите на лактите, принадлежат на неандерталско дете. Костите са били изядени от голяма птица.  Полските антрополози предполагат, че хищникът е нападнал младия неандерталец на възраст под 7 години или е изял останките на мъртво дете.  Останките са костите на фалангите на ръцете са дълги не повече от сантиметър. За съжаление състоянието на костите няма да позволи ДНК изследване.  Преди това, за най-древни в Полша са се считали три зъба на възраст до 50 хиляди години. Превод: БЛИЦ    ", "date": "2018.10.05", "title": "В Полша откриха ръка на дете, сполетяно от ужасяваща смърт преди повече от 100 000 години"}
{"url": "https://www.blitz.bg/svyat/dalech-ot-kurnikova-enrike-iglesias-v-strastna-tseluvka-s-fenka_news631041.html", "text": "Испанският певец Енрике Иглесиас по време на концерт в Киев, включен в голямото му европейско турне, страстно целуна фенка, пишат местни медии.  На многобройни видеоклипове, направени от аудиторията, става ясно, че по време на концерта едно момиче с рисунка се качва на сцената на Иглесиас. След като получи подаръка, певецът я целува, след което момичето вече не пуска музиканта.  Това не изглеждало достатъчно на девойката и тя дори скочи върху певеца, въпреки опитите на телохранителите да я отстранят от него.  Медиите отбелязват, че Иглесиас многократно целува зрители на концертите си. Музикантът обаче казва, че единствената жена за него е бившата руска тенисистка Анна Курникова, която му е родила близнаци. Превод: БЛИЦ  ", "date": "2018.10.05", "title": "Далеч от Курникова Енрике Иглесиас в страстна целувка с фенка"}
{"url": "https://www.blitz.bg/obshtestvo/regioni/takava-grozna-vandalska-proyava-skoro-ne-e-imalo-v-montansko_news631121.html", "text": "19-годишен младеж е счупил 40 стъкла на Основно училище „Христо Ботев” в с. Мърчево и част от детските съоръжения в двора на учебното заведение. Това съобщиха от ОДМВР - Монтана.   На 4 октомври 2018 г. след информация за унищожено и повредено имущество служители на Участъка в Бойчиновци са направили оглед в училищна сграда на Основно училище „Христо Ботев” и двора на НЧ „Просвета 1934 г.” в с. Мърчево, при което са установили 40 счупени стъкла на прозорци, 4 счупени дървени черчевета, счупена дървена греда на детска люлка, 4 счупени дървени дъски от предпазна ограда на детска пързалка и унищожена зелена метална входна порта към двора на читалището.  В резултат на проведените мероприятия полицейските служители по „горещи” следи са установили извършителя – Т.И. (на 19 г.) от гр. Бойчиновци. По случая е образувано досъдебно производтво. ", "date": "2018.10.05", "title": "Такава грозна вандалска проява скоро не е имало в Монтанско!"}
{"url": "https://www.blitz.bg/obshtestvo/regioni/prirodna-anomaliya-nasred-oktomvri-shashna-pernichani-snimki_news631120.html", "text": "Овошките в Перник отново цъфнаха. Снимка, запечатала природната аномалия, се появи във фейсбук групата „Снимай Перник, нека всички видят!”.     „Пролет ли идва, не знам, ама цъфнала слива през октомври”, пише авторката на кадъра.  От коментарите става ясно, че това не е първото дръвче в региона, цъфнало по никое време. Под поста могат да се забележат снимки на доля, отрупана с плод и цветове, както и на ябълка, по чиито клони освен плод също има разцъфнали пъпки.  Други пък отбелязват, че са забелязали цъфнал люляк, а времето навън не било толкова топло.  „От стари хора съм слушала, това било на люта зима!!!”, отбелязва Фиданка Захариева.  Дали народните поверия за люта зима ще се сбъднат,  предстои да разберем. А дотогава можем само да се наслаждаваме на слънчевите дни, с които октомври ни глези до този момент.    ", "date": "2018.10.05", "title": "Природна аномалия насред октомври шашна перничани! (СНИМКИ)"}
{"url": "https://www.blitz.bg/obshtestvo/regioni/vzrastna-sofiyanka-podludi-taksidzhiite-v-petrich-video_news631126.html", "text": "Лют скандал се разрази тази сутрин на ул. \"Княз Борис I\" в Петрич, срещу сградата на ГУМ. На стоянката отредена за таксита най-нагло бе паркиран лек автомобил със софийска регистрация, управляван от възрастна жена.   При направена забележка от страна на един от таксиметровите шофьори и на магазинерка от отсрещния търговски обект, възрастната жена започна да реди нелицеприятни и обидни думи, и твърдейки, че може да спира, където си поиска. В този момент напрежението ескалира и един от таксиметровите шофьори избухна срещу наглото поведение на софиянката, пише struma.com.  Десетки петричани преминаващи от там в този момент станаха свидетели на скандала и започнаха да се възмущават и снимат автомобила и жената. Вижте във видеото част от скандала, които се разрази.   Видео, запечатало скандала, можете да видите   ", "date": "2018.10.05", "title": "Възрастна софиянка подлуди таксиджиите в Петрич! (ВИДЕО)"}
{"url": "https://www.blitz.bg/obshtestvo/stolitsa/izvnredna-situatsiya-v-sofiya-protestirashchi-opitakha-da-nakhluyat-v-stolichna-obshchina-snimkivideo_news631143.html", "text": "Протестът пред Столична община прерасна в безредици. Група протестиращи опитаха да нахлуят в сградата на общината, което доведе и до сблъсъци с полицията.   Поне един човек е задържан от служителите на реда. Протестът е във връзка с ремонта на ул. \"Граф Игнатиев\" в столицата и на прилежащата градинка пред църквата „Свети Седмочисленици”. Според протестиращите и двата ремонта са извършени некачествено и без зачитане на околната градска среда.  От общината, пък вчера призоваха да се изчака крайният резултат и едва тогава да се правят заключения, като категорично обявиха, че реализацията на проекта не е завършена.  Това не спря недоволните да организират протест, които в недоволството си крещяха, счупиха оградата на близкия до общината строителен обект, стигна се и до бутане с полицаи, които успяха да удържат опитващите да нахлуят в сградата на „Московска”.  Източник и снимки: Канал 3  Видео: Нова телевизия  ", "date": "2018.10.05", "title": "Извънредна ситуация в София: Протестиращи опитаха да нахлуят в Столична община! (СНИМКИ/ВИДЕО)"}
{"url": "https://www.blitz.bg/kriminalni/shofor-na-mikrobus-plen-s-uchenitsi-sedna-zad-volana-piyan_news631142.html", "text": "47-годишен мъж е шофирал микробус с ученици с 1.1 промила алкохол. Това съобщиха от ОДМВР - Смолян.  В 09.36 часа днес е извършена полицейска проверка от служители на РУ - Мадан на училищен микробус в село Оряховец, община Баните.  Установено е, че 47-годишният шофьор с инициали В.Б. от село Загражден превозва ученици по направление село Давидково – град Смолян след употреба на алкохол с концентрация 1.1 промила, установено с техническо средство.  Съставен е акт за установяване на административно нарушение по ЗДвП. ", "date": "2018.10.05", "title": "Шофьор на микробус, пълен с ученици, седна зад волана пиян"}
{"url": "https://www.blitz.bg/obshtestvo/regioni/prochutiyat-nakrodilr-mecho-e-sred-spipanite-pri-udara-snoshchi-v-plovdiv_news631138.html", "text": "Сред задържаните дилъри при акцията на Криминална полиция снощи е известния наркотърговец от Свиленград носещ прозвището Мечо.   По време на акцията са били арестувани шестима души. При обиските са намерени близо 300 грама прахообразно вещество, което при полевите тестове е реагирало на хероин. Експертизата ще покаже с каква чистота е пратката, пише  .   Образувано е досъдебно производство в Окръжна прокуратура.  Мечо е с богато криминално минало, като за него се знае, че има канал за хероин от Турция. ", "date": "2018.10.05", "title": "Прочутият накродилър Мечо е сред спипаните при удара снощи в Пловдив"}
{"url": "https://www.blitz.bg/obshtestvo/regioni/bilo-e-strashno-mzh-besnya-i-fucha-iz-speshnoto-v-ruse_news631145.html", "text": "Млад мъж в явно нетрезво състояние тази нощ е проявил агресия към персонала на Спешно приемно отделение на болница \"Канев\" в Русе.    След като е отказал лечение, е напуснал болницата, като е разбил с крак входната врата на отделението.  Това е поредният случай на агресия срещу медици в страната, предава БНР. ", "date": "2018.10.05", "title": "Било е страшно: Мъж бесня и фуча из спешното в Русе!"}
{"url": "https://www.blitz.bg/obshtestvo/regioni/strakhoviti-tarantuli-izplzyakha-izpod-zemyata-i-plznakha-iz-plovdiv-khorata-pitat-opasni-li-sa-snimka_news631154.html", "text": "Паяци с големината на скорпиони плъзнаха в района южно от река Марица. Те са най-много по поляните и в дворовете до моста на Герджика. Телата им са с диаметър 1,5 - 2 сантиметра и са покрити със стотици малки паячета, оплакват се пловдивчани, живеещи в района на бул. „Марица-юг”.   „Става въпрос за вид Lycosa sp или Lycosa Tarantula, които живеят под земята и точно сега излизат на повърхността . Не са опасни и няма причини за притеснения. Другото им име е „тарантули”, обясни шефът на Природонаучния музей д-р Огнян Тодоров.   Тези европейски тарантули са от род „Вълчи паяци”. Разпространени са в цяла Южна Европа.  ", "date": "2018.10.05", "title": "Страховити тарантули изпълзяха изпод земята и плъзнаха из Пловдив, хората питат опасни ли са (СНИМКА)"}
{"url": "https://www.blitz.bg/kriminalni/v-khayredin-snoshchi-ne-mignakha-zaradi-gonka-i-strelba-po-ulitsite_news631152.html", "text": "На 04.10.2018г., около 13.50ч. в с. Хайредин полицейски патрул забелязал движещ се  автомобил  \"Лада Нива\" без регистрационни  табели. Полицейските служители подали сигнал със \"стоп-палка\", но водачът не се подчинил на разпореждането и ускорил движението на автомобила.   Полицейският патрул предприел проследяване, по време на което водачът на \"Лада\"-та неколкократно се опитал да изблъска служебния автомобил. Проследяването продължило по черен път извън населеното място, където полицейски служител произвел изстрел със стоп-патрон в безопасна посока, след което водачът на автомобила спрял.  Установено е, че \"Лада\"-та е управлявана от 25-годишен жител на село Хайредин, който не притежава свидетелство за правоуправление на МПС, а автомобилът е с прекратена регистрация. Водачът имал и спътник в колата - 32-годишен мъж от село Хайредин.  Двете лица са задържани в РУ Козлодуй. Образувано  е досъдебно производство.    ", "date": "2018.10.05", "title": "В Хайредин снощи не мигнаха заради гонка и стрелба по улиците!"}
{"url": "https://www.blitz.bg/layfstayl/za-damite/mogshch-ritual-na-drevnite-rimlyani-za-sbdvane-na-zhelaniya-nuzhen-vi-e-samo-dafinov-list_news630826.html", "text": "От древни времена, римляните и гърците вярвали, че дафиновият лист има магически свойства. Те го използват за различни ритуали. Смята се, че той носи огромен късмет и успех. Символ е на чистотата, триумфа и безсмъртието.    Точно римляните и гърците са направили ритуал, който носи успех и сбъдва всяко едно тяхно желание. Опитайте и проверете дали бляновете ви ще се сбъднат. Ето какво трябва да сторите.", "date": "2018.10.05", "title": "Могъщ ритуал на древните римляни за сбъдване на желания, нужен ви е само... дафинов лист!"}
{"url": "https://www.blitz.bg/layfstayl/shoubiznes/izvnredna-situatsiya-vv-vip-bradr-vikat-lekar-za-vanya-a-v-legloto-rozmari-i-richard_news631157.html", "text": "Атмосферата в Къщата се връща към обичайния ритъм от началото на сезона. Въпреки времето, прекарано в изолация с Божана и срещите с психолога Ани Владимирова, Валентин Кулагин не успява да намери общ език с останалите Съквартиранти.   Поведението на гримьора ще накара мъжете в Къщата да измислят специален план за действие - предвождани от Петко, те ще се опитат да укротят Кулагин. Какво са замислили те, дали ще успеят и как ще реагира гримьорът, ще видим довечера от 21:00 часа.  От ситуацията в Къщата ще пострада и Ваня, която вдигна кръвно и се наложи да посети лекар. За щастие здравословното състояние на естрадната певица е стабилно и тя продължава участието си е шоуто.  Днес ще видим и поредната мисия на Съквартирантите – „Танграм“. Какво трябваше да направят те и успяха ли да се справят със задачата, ще стане ясно довечера. Освен всичко това, Биг Брадър подложи на изпитание прага на болка на Ева и прислужника й Стефан в мисия \"Мъжете не издържат на болка\". Как се справиха двамата с това изпитание и какви сладки приказки си разменят в общото легло Розмари и Ричард, ще разберем днес в 21:00.    ", "date": "2018.10.05", "title": "Извънредна ситуация във \"ВИП Брадър\"! Викат лекар за Ваня, а в леглото Розмари и Ричард..."}
{"url": "https://www.blitz.bg/layfstayl/svetski/brad-pit-tsfna-na-svetsko-sbitie-s-efektna-blondinka-snimki_news631151.html", "text": "Холивудският красавец Брад Пит бе забелязан в компанията на ефектна блондинка на средна възраст. Двамата бяха засечени заедно на благотворителен концерт в Лос Анджелис.     Актьорът, който е в процес на развод със съпругата си Анджелина Джоли, бе в добро настроение, непрекъснато се усмихваше и не сваляше поглед от дамата до себе си – Сат Хари. Блондинката е дизайнер на ювелирни изделия и специалист по здравословно хранене.  Все още не е ясно каква е връзката между двамата, но останалите присъстващи отбелязват, че Пит е изглеждал много щастлив.     Преди няколко месеца в пресата се появи информация, че актьорът има бурна връзка с 42-годишната професорка от Масачузетския университет Нери Оксман. Пит дълго ухажва преподавателката и дори посещава нейни лекции, а пред приятелите си разказваше, че ги обединява любовта към архитектурата.  Въпреки усилията му сексапилната професорка си избра по-млад и богат партньор -  милиардера Бил Екман. Превод: БЛИЦ    ", "date": "2018.10.05", "title": "Брад Пит цъфна на светско събитие с ефектна блондинка (СНИМКИ)"}
{"url": "https://www.blitz.bg/layfstayl/ptuvane/za-takava-terapiya-sigurno-ne-ste-chuvali-ima-ya-samo-v-azerbaydzhan-i-lekuva-nad-70-bolezhki_news630970.html", "text": "В Азербайджан съществува уникален метод за балнеотерапия, при който се използва безценен продукт от недрата на земята. Според експерти той може да лекува над 70 здравословни проблема.  Това „чудо“ обаче се намира само на едно място в света и дори е кръстено на него. Затова страната залага на това свое неповторимо богатство за привличане на любителите и нуждаещите се от балнеолечение.     ", "date": "2018.10.05", "title": "За такава терапия сигурно не сте чували – има я само в Азербайджан и лекува над 70 болежки"}
{"url": "https://www.blitz.bg/obshtestvo/regioni/za-prvi-pt-v-tsyala-blgariya-uchenitsi-napravikha-tova_news631158.html", "text": "Ученици от ПМГ „Добри Чинтулов“ са заплатили почивката на своята любима лелка Пенка Тодорова, която през септември излезе в пенсия, след 27 години работа като чистачка в гимназията.  „Бях наистина много приятно изненадана, децата събраха пари и ме изпратиха на почивка в Хисаря за пет дни. Това е голяма награда за мен“, казва пред Sliveninfo Пенка Тодорова, по известна в училището като леля Пепи.  Подобна раздяла със служител по чистотата няма аналог в страната, показва проучване на Sliveninfo. ", "date": "2018.10.05", "title": "За първи път в цяла България ученици направиха това!"}
{"url": "https://www.blitz.bg/intsidenti/katastrofi/kasapnitsa-na-ptya-zaginali-sa-13-dushi-4-sa-raneni-v-mele-mezhdu-avtobus-i-van-video_news631092.html", "text": "Най-малко 10 души загинаха, а още четирима бяха ранени след жестока катастрофа в Русия. Това предадоха местните медии. По нови данни загиналите са 13.  Автобус се удари челно във ван край западния град Твер.   \"Пострадалите са настанени в местни болници и лекарите се борят за техния живот\", заяви представител на федералното министерство на извънредните ситуации.   Причината за трагедията е нарушение на правилата за движение по пътищата.    ", "date": "2018.10.05", "title": "Касапница на пътя: Загинали са 13 души, 4 са ранени в меле между автобус и ван (ВИДЕО)"}
{"url": "https://www.blitz.bg/intsidenti/zloveshcha-semeyna-drama-v-slivensko-mzh-ubi-17-godishnata-si-dshcherya-a-sled-tova_news631093.html", "text": "62-годишен мъж от село Брястово е причинил смъртта на 17-годишната си дъщеря и след това се е самоубил. Това съобщиха от ОДМВР-Сливен.   Сигналът е подаден около 14.00 часа на 4 октомври в РУ-Нова Загора.   От проведените процесуално-следствени действия е установено, че мъжът е причинил смъртта на 17-годишната си дъщеря, след което се е самоубил.   Полицейските служители при огледа и извършване на следствените действия са намерили предсмъртно писмо.   За случая е уведомена Окръжна прокуратура Сливен.  Образувано е досъдебно производство.     ", "date": "2018.10.05", "title": "Зловеща семейна драма в Сливенско: Мъж уби 17-годишната си дъщеря, а след това..."}
{"url": "https://www.blitz.bg/intsidenti/roditelite-na-11-godishna-sara-oglasikha-iskaniyata-si-km-biznesmena-koyto-ya-pregazi-s-dzhip_news631106.html", "text": "Родителите на 11-годишната Сара, която беше прегазена от кола във вторник в белослатинското село Търнак, се молят детето да оцелее, пише BulNews.bg.   Те разкриха, че още не са я виждали след фаталния инцидент, защото момичето е в критично състояние в болницата в Плевен, а в реанимацията не се допуска никой. Сара е с тежка черепно-мозъчна травма и контузия на белия дроб, като шансовете да оцелее са минимални.  Родителите и роднините на детето заявиха, че не търсят мъст и пари и няма да закачат 59-годишния шофьор Веселин Ранков, докато тя е жива.   Вчера вечерта те за пореден път тръгнаха към окръжната болница с надеждата да могат да получат добри новини за детето и да могат да я видят. Родителите на Сара обещаха да няма повече размирици в селото и да не се блокират пътища.   Майката Илияна Михайлова, бащата Борис Борисов и чичото на Сара Слави Пешев са силно набожни хора и членуват в евангелистката църква, в която чичото е пастор.  Заслугата за потушаване на създалото се напрежение имат не само големият брой униформени, изпратени да следят за реда, но и чичото на момичето, който през цялото време проповядвал пред съселяните си да не изпитват омраза, а да се молят за оздравяването на Сара.  „Познаваме хората с парите като него, но пред Бога няма да му се размине. Пред него всички сме равни и всеки ще трябва да плаща за грешките и действията си“, категоричен е Пешев.   „Молим се на Господ да оцелее, не искаме да има размирици, не искаме побоища, не искаме нищо. Искаме само едно честно извинение от шофьора и да помага на детето ни. Тя е отличничка в 5-ти клас и всички в селото плачат за нея. От шофьора искам покаяние, пълно покаяние. Искам с каквото може да помогне на Сара и детето ми да се оправи, да е живо и здраво“, разказва през сълзи бащата на Сара.    ", "date": "2018.10.05", "title": "Родителите на 11-годишна Сара огласиха исканията си към бизнесмена, който я прегази с джип"}
{"url": "https://www.blitz.bg/obshtestvo/pochina-oshche-edin-mzh-ot-avtobusa-kovcheg-kray-svoge-a-sprugata-mu-ne-mozhe-da-si-vzeme-posledno-sbogom-s-nego_news631112.html", "text": "Жертвите на жестоката автобусна катастрофа край Своге станаха 19. Преди дни в университетската болница \"Света Анна\" е починал 61-годишен мъж. В реанимацията на болницата все още е неговата съпруга, съобщава Нова телевизия.  Тежкият инцидент стана на 25 август. Тогава пълен с пътници автобус излезе от пътя и се падна върху асфалтова площадка под нивото на пътното платно на изхода на града.  Разследването на фаталното произшествие продължава.  Към момента единственият обвиняем е шофьорът на автобуса, който е на свобода под гаранция.   ", "date": "2018.10.05", "title": "Почина още един мъж от автобуса-ковчег край Своге, а съпругата му не може да си вземе последно сбогом с него!"}
{"url": "https://www.blitz.bg/obshtestvo/regioni/pak-agresiya-na-ptya-varnenski-babait-doyde-v-pleven-prebi-vzrasten-shofor-i-ofeyka_news631114.html", "text": "Млад варненец наби възрастен шофьор на плевенски булевард, след това офейка. Вчера в 17:00 часа от тел. 112 в Първо РУ - Плевен е получен сигнал за възникнал скандал между водачи на леки автомобили в град Плевен на кръстовището на улица „Чаталджа\" с булевард \"Христо Ботев\".   На място са изпратени екипи на сектор \"Пътна полиция\" и на Първо РУ – Плевен. Изяснено е, че водачът на \"Опел Омега\" 31-годишен от град Варна е влязъл в конфликт с водач на \"Мицубиши Паджеро\" – 64-годишен от град Плевен. Варненецът е нанесъл удар с юмрук в областта на лицето на опонента си, поваляйки го на земята. После се качва в автомобила си и напуска местопроизшествието.  Пристигналият екип на ЦСМП - Плевен установява, че пострадалият има фрактура на десен глезен. Настанен е в клиника по \"Ортопедия и травматология\" към УМБАЛ \"Д-р Георги Странски\" за оперативно лечение и наблюдение.  От проведените бързи мероприятия нарушителят е установен на адрес в град Плевен. Задържан е за срок до 24 часа по Закона за МВР. Уведомен е дежурен прокурор при РП Плевен за престъпление по чл.129, ал.1 от НК. Извършен е разпит на свидетел очевидец. По случая е образувано досъдебно производство, по което продължава работа разследващ полицай.  ", "date": "2018.10.05", "title": "Пак агресия на пътя: Варненски бабаит дойде в Плевен, преби възрастен шофьор и офейка"}
{"url": "https://www.blitz.bg/intsidenti/katastrofi/mlada-shoforka-vrkhletya-avtobus-kray-kardam_news631119.html", "text": "Пътници в автобус \"Мерцедес\" са пострадали след удар с лек автомобил в село Кардам. Това съобщават от пресцентъра на областната дирекция на МВР.  При злополуката лекият автомобил \"Опел\", управляван от 29-годишна жена, се е движел с несъобразена скорост, блъснал се е в крайпътна мантинела и е навлязъл в лентата за насрещно движение като се е ударил в автобуса.   И двете превозни средства са с добричка регистрация.  Жената е настанена в болница \"Света Ана\" във Варна като животът й е в опасност. На пътниците и на шофьора на автобуса е предписано домашно лечение, посочват от полицията.  Катастрофата се разследва в досъдебно производство.     ", "date": "2018.10.05", "title": "Млада шофьорка връхлетя автобус край Кардам"}
{"url": "https://www.blitz.bg/svyat/svetovna-misteriya-prezidentt-na-interpol-izchezna-ne-se-znae-kde-e-i-zhiv-li-e-oshche_news631144.html", "text": "Китаецът Мън Хунвей, който е президент на Интерпол, е изчезнал. Заради тази мистерия във Франция се води следствие. Това предадоха световните медии.  Според Reuters с Мън Хунвей няма връзка от седмица. Следите му се губят, след като заминал на 29 септември за родината си. Не се знае нито къде се намира, нито дали е жив.  Europe1 уточнява, че за изчезването на 64-годишния мъж е съобщила жената, с която той живее в Лион, където е и централата на Интерпол.  Мън Хунвей замени на поста генерален секретар на Интерпол Роналд Ноубъл през ноември 2016 г.    ", "date": "2018.10.05", "title": "Световна мистерия: Президентът на Интерпол изчезна, не се знае къде е и жив ли е още!"}
{"url": "https://www.blitz.bg/intsidenti/pozhari/pozhar-se-razrazi-v-ucheben-korpus-na-nvu-vasil-levski-vv-veliko-trnovo_news631155.html", "text": "Пожар е горял в учебен корпус на Национален военен университет (НВУ) „Васил Левски“ във Велико Търново, съобщиха от Областната дирекция на МВР – Велико Търново.  Няма пострадали и сериозни щети. Сигнал за случая е получен по обяд. На мястото са били изпратени два пожарни автомобила.  Пожарът е обхванал стая от учебния корпус. Опушени са стени. Обгоряла е апаратура. Причините са в процес на изясняване.  ", "date": "2018.10.05", "title": "Пожар се разрази в учебен корпус на НВУ „Васил Левски“ във Велико Търново"}
{"url": "https://www.blitz.bg/intsidenti/zloveshch-intsident-s-mlad-rusenets-izpravi-kosite-na-minuvachite_news631159.html", "text": "Русенец сложи край на живота си, хвърляйки се от 10-я етаж на жилищен блок, съобщава tvn.bg, позовавайки се на очевидци. Трагичният инцидент станал около 12 часа днес в бл. 8 на кв. „Дружба“ 3.   От полицията потвърдиха нещастния инцидент с уточнението, че в момента загиналият е неразпозваем, няма данни за намеса на други лица. На място се водят следствени действия за причините за самоубийството.  По неофициална информация, загиналият е млад мъж, зависим от наркотици.  ", "date": "2018.10.05", "title": "Зловещ инцидент с млад русенец изправи косите на минувачите"}
{"url": "https://www.blitz.bg/obshtestvo/prvi-kadri-ot-myastoto-na-zloveshchiya-intsident-s-mlad-rusenets-koyto-izpravi-kosite-na-minuvachite_news631179.html", "text": "Младият мъж, който загина след падане от 10-ия етаж на блок в Русе, отскоро живеел в квартала.  Според съседи, двамата с баща му наскоро купили апартамента и започнали ремонт.   Преди обяд продавачката от близкия магазин видяла, че един от двамата е купил бутилка уиски. Съседи предполагат, че са пили докато продължавали с ремонта и затова се е стигнало до падането, съобщава Кис 13.  Полиция бе оградила мястото около блока, а разследващи тепърва ще установяват дали се касае за инцидент или има друга причина за фаталния полет.        ", "date": "2018.10.05", "title": "Първи КАДРИ от мястото на зловещия инцидент с млад русенец, който изправи косите на минувачите"}
{"url": "https://www.blitz.bg/obshtestvo/zdraveopazvane/sheft-na-blagoevgradskata-bolnitsa-progovori-za-aktsiyata-na-antimafiotite_news631103.html", "text": "Управителят на благоевградската болница „Св. Мина” д-р Георги Георгиев проговори за първи път след вчерашната акция на Специализираната прокуратура и ГДБОП.  Днес д-р Георгиев бе в кабинета си, пише struma.bg.  „Болницата работи нормално, пациентите се обслужват. Оказано е съдействие на разследващите, предадена им е изисканата документация“, заяви той за изненадващата акция на антимафиотите.  БЛИЦ припомня, че  .  Съмненията на антимафиотите са за схеми, според които на определени пациенти са изписвани едни онколекарства, а са прилагани други.  Проверяваха се документация, доставки, наличности и приложения на скъпо струващи лекарства за терапия и профилактика.  ", "date": "2018.10.05", "title": "Шефът на благоевградската болница проговори за акцията на антимафиотите"}
{"url": "https://www.blitz.bg/daydzhest/istoriyata-na-skripal-ili-kak-s-meden-kapan-i-mlada-zasukana-moma-polkovnikt-ot-gru-e-prikotkan-ot-mi-6-snimki_news631104.html", "text": "Пространен анализ на последните разкрития и събития около скандала с отравянето на двойния агент Сергей Скрипал  във Великобритани прави   в днешния си брой:  По време на енергиен форум в руската столица модераторът някак си между другото вкарва темата за отровения с „Новичок” двоен агент Сергей Скрипал и неговата дъщеря Юлия. Всъщност никак не е случайно. В залата беше президентът на Русия Владимир Путин. Излишно е да се подчертава изригването на държавния глава. Той набързо наруга както Скрипал, така и модератора.   „За петрол или за шпионаж ще говорим”, заяви президентът.  Честно казано шпионажът и енергията вървят ръка за ръка и това са го доказвали не само руснаците. Бойното отровно вещество „Новичок” е смъртоносно оръжие, разработено от съветските тайни лаборатории, но никой никога нямаше да му обърне толкова сериозно внимание освен сценаристите в Холивуд, ако около руските граждани Сергей и дъщеря му Юлия не беше сътворена поредната история в стил Джон льо Каре. Всички помним колко бивши шпиони си заминаха от този свят, след отравяне с гадости. Руснаците обичат отровите. От времената на Георги Марков и българския чадър, отровите витаят в публичното пространство като символ на кремълския гняв.  Не по-различно е поведението на британските шпиони, които са обвинявани за атентати срещу руски високопоставени дейци още от императорско време.   Поредното претопляне на скандала е добър повод да си припомним и за човека Скрипал, който за едни е мрезавец, за други – герой, а за трети – жертва на „гнусния руски режим”.  Сергей Скрипал е офицер от руското военно разузнаване ГРУ, когато е пратен като военен аташе в Испания. Там британските служби му правят капан – едни твърдят, че това т. нар. „меден капан”, сиреч млада засукана мома го вкарва в леглото, а след това започва шантажът. Според други теории, Скрипал се полакомил от щедрото заплащане – говорим за сериозна месечна заплата.  Скрипал се ражда в Калининград, според една от информациите на руските медии. Според друга – в Киев. Така или иначе той се е родил, а след това е станал и военен. Завършва военното училище в Борисово (няма нищо общо с Бойко Борисов, б.р.), където се обучава да прави бомби. Сапьор един вид. След това влиза в десантни войски, а сетне, след като завършва академията в Куйбишев го забелязват от ГРУ (Главното разузнавателно управление към щаба на Въоръжените сили на РФ).   Британците го вкарват в капан някъде през 1995-а в Испания, както стана дума преди малко. Скрипал не просто дава информация, той се проявява като изключително активен агент на Ми-6. Събира колеги от ГРУ на купони, прави описание на цялата структура на ГРУ, досиета на приятели… изобщо отличник. Така той си заслужава всяка една копейка… сори, всяко едно пени. Говорим за хиляди досиета, които той предава на британците. След като се уволнява от армията и става пенсионер, той продължава дейността си на предател.  Паричките, които агентите на нейно величество му дават, той трупа в Малага. Често пътува дотам, а Ми-6 му купува и къща, за да е по-спокоен. Контраразузнаването го заковава по начин, дето и споменатия по-горе Джон льо Каре не би измислил. Следейки британските шпиони в Москва, руснаците отбелязват нещо странно. Те винаги се мотат в една и съща градинка на руската столица и при това по едно и също време. Контраразузнаването прави наблюдателни постове и разполага техника. Около това място него често забелязват и Сергей Скрипал. Вече става ясно, че там някъде се предава информацията, но не могат да ги хванат. Постепенно агентите на ФСБ намират камък, в който е инкрустирана техника. Когато дойде Скрипал, той прехвърля информацията безжично към техниката в камъка, а британците я източват. Руснаците осветяват цялата схема, заковават всички до един с безспорни доказателства. Британските дипломати-шпиони са обявени за „персона нон грата” и наритани от Москва, а Скрипал вкаран зад решетките.  По време на делото срещу него става ясно, че той е предал над 20 хиляди секретни документи, включително и данни за военния космодрум в Плесецк.  Осъден е на 13 години каторга в лагер със строг режим. Отнемат му всички награди, военното звание от запаса.     Четири години по-късно Скрипал е помилван с указ на президента на Русия. Той е разменен за десетина руски агенти, арестувани в САЩ, което говори колко ценен е бил Скрипал за британците и американците.  Двойният агент запазва руското си гражданство, но получава и британско. Преподава на млади шпиони в Ми-6, както и на кадети във военните училища.  През месец март тази година Скрипал и неговата 33-годишна дъщеря Юлия са отровени като полицията предполага употребата на руското бойно отровно вещество „Новичок”. Без никакво колебания правителството обвинява Русия и Путин за атентата. Въпреки тежките поражения и двамата оцеляват, а скандалът се развихря със страшна сила.  Великобритания използва случая да поиска строги санкции срещу Русия. Никой така и не обяснява, защо не са го отровили още в колонията, където е лежал, но в крайна сметка всеки знае старата максима, че когато си двоен агент има поне две страни, които са заинтересовани да живееш или умреш. Мистерия около смъртта на сина му  Синът на Сергей Скрипал – Александър умира при странни обстоятелства. Без никакви симптоми, мъжът си отива от този свят след остра чернодробна недостатъчност, докато пътува из Русия. Малко преди това умира съпругата на Сергей в следствие на рак на матката. По същото време загива и брат му при доста странна катастрофа. Няма как пространството да не се изпълни със съмнения и подозрения. За него  Класическа руска стратегия  Отричанията на Кремъл за атентата срещу Скрипал стават все по-абсурдни, но не могат да заблудят никого. Хората могат да видят, че това е класическа руска стратегия, която се опитва да скрие иглата на истината в купа сено от лъжи  Той е един мерзавец  „Някои прокарват идеята, че Скрипал е правозащитник. Той е просто един шпионин, предател на родината. Той е един мерзавец, а аферата около него е един изкуствено раздут скандал”.  Русия има мотив  „Това нервно-паралитично вещество беше от групата „Новичок”, то беше създадено от съветските експерти и мисля, че Русия има мотив и намерение и това е част от модела на поведение на Русия в Европа, което наблюдаваме. Това се случи във Великобритания, можеше да се случи в друга държава“.   Ударът беше срещу Путин  „Това беше една операция, насочена към повлияване на предизборната обстановка в Русия с изявен антипутински характер. Очевидно инициаторите не познават психологията на руския народ” Генерал Кирчо Киров  ", "date": "2018.10.05", "title": "Историята на Скрипал или как с „меден капан” и млада засукана мома полковникът от ГРУ е прикоткан от Ми-6 (СНИМКИ)"}
{"url": "https://www.blitz.bg/kriminalni/frapirashcha-istoriya-banda-ot-blgariya-za-trgoviya-s-plt-prodavat-momichentsa-v-ispaniya-po-20-30-000-evro-ednoto-snimkivideo_news631083.html", "text": "Разплете се голяма престъпна група, занимаваща се с бизнес с плът и кражби в Испания. Схемата работи най-малко от година в поне три държави на два континента.  Репортерът Владислава Тричкова показва фрапиращи истории в сутрешния блок на Нова телевизия.  Престъпната група е съставена изцяло от български граждани, а част от жертвите са непълнолетни момичета, продавани от родителите си, за да работят като джебчийки.  Властите в Испания твърдят, че начинаещите се купуват за по 20 000 евро, а по-опитните – за 30 000.   След продължило една година разследване през май тази година испанската полиция задържа 41 български граждани, 12 от които са непълнолетни. Общото между децата е, че живеят в Испания легално – напуснали са страната ни с безсрочни пълномощни от родителите си. В документите обаче не е посочено име на придружител. Жертвите са от различни градове в България - Ямбол, Бургас, Велико Търново, Плевен, Перник, Стара Загора.   Шефът на групата, уличена в трафик на жени за проституция и кражби, е Методи Борисов. Живее в Испания от 17 години. Той осигурява и квартирите, в които живеят крадлите. Апартаментите са окупирани. Те са собственост на банки, тъй като хората, които са искали да ги купят, не са покривали редовно вноските си за лизинг.   Момичетата плащат дори наем за ползваните квартири. В някои от тях живеят по 20 души, като се редуват – докато половината са на работа, другата половина си почива в съответния апартамент. След това се сменят.  Властите в Испания не знаят какъв процент от „заработеното” остава за българските гражданки.  Откъс от разследването вижте във видеото:  ", "date": "2018.10.05", "title": "Фрапираща история: Банда от България за търговия с плът продават момиченца в Испания по 20-30 000 евро едното (СНИМКИ/ВИДЕО)"}
{"url": "https://www.blitz.bg/kriminalni/mladen-marinov-s-goreshchi-podrobnosti-za-spetsaktsiyata-v-dve-onkobolnitsi_news631110.html", "text": "\"От вчера се провеждат процесуално-следствени действия по образувано досъдебно производство на Специализираната прокуратура съвместно с ГДБОП по неутрализиране на организирана престъпна група, която извършва престъпления, свързани с лекарства. Към момента има задържани 8 лица, които са съпричастни към случая\". Това заяви пред журналисти в парламента вътрешният министър Младен Маринов във връзка с вчерашната операция, при която Спецпрокуратурата и ГДБОП влязоха в две онкоболници.  \"Финансовият размер на престъпното деяние не е толкова важен, колкото да се прекъсват и да се предотвратяват подобни действия с лекарства, тъй като това има и социално измерение'', каза Маринов.  \"Не мога да разкрия повече информация. Когато нещата се изяснят и с разрешението на прокуратурата ще организираме пресконференция и ще изнесем подробности. Засега не мога да разкрия нищо повече'', завърши вътрешният министър. ", "date": "2018.10.05", "title": "Младен Маринов с горещи подробности за спецакцията в две онкоболници!"}
{"url": "https://www.blitz.bg/obshtestvo/regioni/strashna-napast-nalazi-dupnitsa-snimki_news631109.html", "text": "Змии са плъзнали в Дупница. За това алармираха жители на града в мрежата. Малките влечуги били забелязани в Парк \"Рила\", където традиционно играят много малки деца.   Оказва се, че това не е рядкост. Майка от града коментира, че преди дни детето й прескочило друга змия, която обаче била умряла.  Не е ясно дали от управата на парка правят някакви мерки срещу влечугите, но хората вече стават неспокойни пред голямата опасност, съобщава struma.com. Други обаче са на коренно различно мнение: \"Само защото нещо, не отговаря на вашите разбирания за \"пухкави животни\", означава че не трябва да живее, ли??? Пообразовайте се малко, по прочетете и ще видите, че това е водна змия...\".     ", "date": "2018.10.05", "title": "Страшна напаст налази Дупница (СНИМКИ)"}
{"url": "https://www.blitz.bg/intsidenti/katastrofi/ot-poslednite-minuti-ochevidets-zasne-strashna-gledka-vv-varna-pred-izvesten-khipermarket-snimka_news631183.html", "text": "Автомобил се е преобърнал и е легнал странично по средата на бул. \"Трети март\" във Варна, заснел очевидец, цитиран от \"Петел\".   Инцидентът е станал точно пред известния хипермаркет \"Алати\", където движението е натоварено.", "date": "2018.10.05", "title": "От последните минути! Очевидец засне страшна гледка във Варна пред известен хипермаркет (СНИМКА)"}
{"url": "https://www.blitz.bg/layfstayl/za-damite/sbogom-na-golemiya-korem-tezi-7-khrani-goryat-maznini-po-brzo-ot-trenirovka-v-zalata_news631032.html", "text": "За да отслабнете, трябва не само да се откажете от някои продукти, но и колкото е възможно по-често са консумирате такива, които спомагат за изгарянето на мазнини.   В комбинация с минимална физическа активност е възможно да се постигне ефект, при който мазнините ще изчезнат за дни, а това ще се случи заради ускоряването на метаболизма ви.  ", "date": "2018.10.05", "title": "\"Сбогом\" на големия корем! Тези 7 храни горят мазнини по-бързо от тренировка в залата!"}
{"url": "https://www.blitz.bg/politika/okonchatelno-krasimir-vlakhov-veche-e-konstitutsionen-sdiya-snimki_news631099.html", "text": "Красимир Влахов бе избран за конституционен съдия с внушително мнозинство от 127 гласа т всички парламентарни групи с изключение на БСП. Социалистите, 55 на брой, се въздържаха, но нито един народен представител не натисна бутона \"против\".    \"Заставам пред вас, за да заявя единствено, че съзнавам високата отговорност, която току-що ми възложихте, и няма да отстъпя от нея\", заяви Влахов веднага след избора му, предаде Канал 3.   Близо час депутатите от БСП и ГЕРБ спориха не по кандидатурата му, която стана ясно, че всички одобряват безспорно, а чисто политически, от позицията на мнозинство и опозиция по повод издигането на номинацията.   Стана ясно, че социалистите признават безупречната му кандидатура на професионалист, но имат съображения по начина на издигане и предварителна подкрепа от всички други групи, която обезсмислила състезанието.  Излъченият от парламента конституционен съдия ще се закълне в КС на 13 ноември заедно с още трима нови съдии - двама, номинирани и избрани от върховните съдилища, и един, издигнат от президента. На всеки три години завършва 9-годишният мандат на четирима от 12-те конституционни съдии.   Към момента Влахов е съдия във Върховния касационен съд (ВКС). Той има 20-годишен съдийски стаж, включително и като заместник-председател и ръководител на Гражданска колегия във ВКС.  Роден е на 24 септември 1972 г. в Плевен. Юридическото си образование придобива в СУ „Св. Климент Охридски“, а професионалния си път започва през 1996 г. като младши съдия. На следващата година става съдия в Софийски районен съд. От 2001 до 2004 г. е негов заместник-председател. През 2004 г. е повишен в Софийски градски съд, а по-късно е командирован във Върховен касационен съд. През 2008 г. Висшият съдебен съвет избира Красимир Влахов за председател на Софийски районен съд, а през 2012 година е назначен за заместник-председател на ВКС. От 20 февруари 2018 година до настоящия момент той правораздава като съдия там. Съдия Красимир Влахов е хоноруван преподавател по гражданско право и процес в Юридическия факултет на СУ „Св. Климент Охридски“ и временен преподавател в Националния институт по правосъдието. Снимки: Георги КОЛЕВ, БЛИЦ  ", "date": "2018.10.05", "title": "Окончателно: Красимир Влахов вече е конституционен съдия! (СНИМКИ)"}
{"url": "https://www.blitz.bg/daydzhest/edin-ot-nay-izvestnite-miliarderi-na-kosm-ss-smrtta_news631186.html", "text": "Ричард Брансън е може би един от най-авантюристично настроените хора в света.   Но с цялото това катерене, ветроходство и космическо пътуване идват много рискове, които се оказаха почти смъртоносни в края на септември, когато милиардерът и синът му Сам са на секунди от смъртта на един от най-високите върхове в света. \"В края на първия ден, когато се изкачихме на МонБлан, се озовахме в капан, попадайки на срутване на камъни с размерите на малки коли\", споделя Брансън в блога си. \"Имаме късмет, че сме живи. Три секунди по-рано те със сигурност щяха да ни убият\". Според Брансън, екипът се радва на прекрасен ден за катерене, преди да се приближи до последната секция и да се отправи към базовия лагер. Наречен Gouter Couloir, или Gully of Death, участъкът може да бъде много коварен, но ръководителите на експедицията преценяват, че е безопасно да бъде пресечен.   Когато последната група, в която са Брансън и синът му, напредва през района, се чува ужасяващ звук, след който започват да валят огромни каменни късове. Налага се те да се прикрият зад скала, за да се спасят. Малък камък дори срязва шлема на Сам Брансън, а той снима всичко и впоследствие го качва в Instagram.  Екипът, в крайна сметка, стига до върха и събира повече от 1 милион долара за партньорите им от Big Change. Както обясни Брансън, парите ще отидат за проекти, които помагат на младите хора да процъфтяват в живота, припомня T+L.", "date": "2018.10.05", "title": "Един от най-известните милиардери на косъм със смъртта"}
{"url": "https://www.blitz.bg/layfstayl/skorost/potresavashcho-piyan-shofor-zaspa-i-kolata-mu-sprya-s-raboteshch-dvigatel-po-sredata-na-ozhiven-pt-snimkivideo_news631049.html", "text": "Двама велосипедисти запечатаха на видео как шофьор и колегите му са заспали на много опасно място на пътя с работещ двигател на вана си, преди полицията да пристигне.Най-вероятно тримата мъже са имали тежка пиянска вечер преди да решат да се насочат към работното си място.    ", "date": "2018.10.05", "title": "Потресаващо: Пиян шофьор заспа и колата му спря с работещ двигател по средата на оживен път (СНИМКИ/ВИДЕО)"}
{"url": "https://www.blitz.bg/layfstayl/za-damite/4-mrsni-seks-pozi-ako-gadzheto-vi-ima-izlishni-kiltsa_news631034.html", "text": "Всъщност, ние не мислим, че теглото може да пречи на секса, стига да има желание. Тези пози обаче определено могат да разнообразят вашия сексуален маратон с половинката, особено, ако тя е плюс размер.   Просто прочетете следващите редове и се отдайте на интимни ласки с любимия човек в жилището си. Гарантираме ви, че преживяването ще ви допадне.", "date": "2018.10.05", "title": "4 мръсни секс пози, ако гаджето ви има излишни килца"}
{"url": "https://www.blitz.bg/layfstayl/za-damite/tova-e-perfektnata-vzrast-za-razhdane-na-dete_news631036.html", "text": "Планирането на бременност е отговорен и много индивидуален бизнес. Някой иска да бъде млада майка и вече на 40 години да стане баба, а друг иска да отдели време за кариера или да натрупа достатъчно ползи и знания, които могат да бъдат предадени на дете.   Но наскоро учените завършиха едно от изследванията си и казаха, че първото раждане е пряко свързано с продължителността на живота.", "date": "2018.10.05", "title": "Това е перфектната възраст за раждане на дете!"}
{"url": "https://www.blitz.bg/lyubopitno/evrika/zashcho-vselenata-sshchestvuva-video_news631232.html", "text": "Защо има нещо вместо нищо? С други думи: Защо съществува Вселената (и защо ние сме в нея)?   Философът и писател Джим Холт следва този въпрос към три възможни отговора в тази увлекателна TED лекция, пише obekti.bg. Или четири. Или никакви.", "date": "2018.10.05", "title": "Защо Вселената съществува? (ВИДЕО)"}
{"url": "https://www.blitz.bg/zdrave/osven-che-tozi-produkt-e-mnogo-vkusen-prechistva-ot-toksini-tyaloto_news631105.html", "text": "Учени решиха да установят кои храни и имат благоприятен ефект върху работата на стомашно-чревния тракт и прочистват организма.  Оказа се, че има продукт, който е любим на всички, а освен това има много добър ефект върху работата на стомаха.   Той прочиства тялото от биологични и химични вредни вещества, анаболни стероиди, жлъчни киселини, токсини, холестерол и шлаки.", "date": "2018.10.05", "title": "Освен че този продукт е много вкусен, пречиства от токсини тялото!"}
{"url": "https://www.blitz.bg/zdrave/dotsent-ot-vma-obyasni-vsichko-za-transplantatsiyata-na-cheren-drob-v-blgariya_news631116.html", "text": "Доц. Ивелин Такоров дм, е роден на 24.04.1978 г. Завършва медицинското си образование през 2002 г. в София. Понастоящем е част от екипа на проф. Никола Владов и Клиниката по чернодробно-панкреатична хирургия и трансплантология на ВМА - София, където започва работа още през 2003 г.   Има придобита специалност “обща хирургия” и научна и образователна степен “доктор по медицина”. Преминал е през редица следдипломни курсове и специализации в България и чужбина - Монреал (Канада), Атина (Гърция), Бордо  (Франция), Есен (Германия), Розано/Милано (Италия), Париж (Франция), Букурещ (Румъния).   Към специалните умения в професионалната му визитка фигурират всички области на коремната хирургия, чернодробно-панкреатична хирургия, интраоперативна ехография, високообемна лапароскопска хирургия и чернодробна трансплантация. Въпреки младата си възраст доц. Ивелин Такоров има участия в редица международни клинични проучвания, както и богата учебно-научна дейност - над 200 публикации в национални и международни журнали. В малкото свободно време, с което разполага, обича да разпуска с баскетбол, тенис и ски.    ", "date": "2018.10.05", "title": "Доцент от ВМА обясни всичко за трансплантацията на черен дроб в България"}
{"url": "https://www.blitz.bg/zdrave/shcho-e-to-trigeminalna-nevralgiya-vizhte-otgovor-ot-spetsialist_news631134.html", "text": "Що е то тригеминална невралгия? Какво я причинява? Какви са основните симптоми? Как се лекува и какъв е ефектът от лечението?   Отговор на тези и още въпроси вижте в интервюто с д-р Христо Христов, д.м. - неврохирург, началник на сектор в  невроонкологично отделение в Университетска болница “Св. Иван Рилски” - София.     ", "date": "2018.10.05", "title": "Що е то тригеминална невралгия? Вижте отговор от специалист"}
{"url": "https://www.blitz.bg/obshtestvo/mitropolit-antoniy-komentira-reshenieto-na-borisov-za-vdiganeto-na-zaplatite-na-dukhovnitsite_news631079.html", "text": "Средствата, които се отпускат от държавния бюджет винаги се проверяват, като те отиват по каналния ред за църквите. Наруши се автономията на Българската православна църква. Това заяви митрополит Антоний в сутрешния блок на Нова телевизия.    \"Несъгласни сме с понятието \"религиозен фанатизъм\", тъй като няма точна конкретизация на определение. Едно мирно шествие може да бъде заклеймено като фанатизъм, ако на дадено правителство не му хареса\", каза още той. \"Не ни харесва това да се изкарват имената на дарителите. Дарението е интимен акт, миряните искат да получат наградата си от Господ, а не от друго място\", допълни митрополит Антоний. \"Адмирираме това, че ще се увеличат заплатите на духовниците. Така ще се намали тежестта от Църквата\", разкри духовното лице. Припомняме, че вчера премиерът Бойко Борисов заяви, че ще увеличи заплатите на духовниците и ще ги приравни с тези на учителите.  \"Храмовете имат нужда от поддръжка, за това всеки митрополит ще прецени какви да са цените за кръщенета и погребения\", завърши митрополит Антоний. ", "date": "2018.10.05", "title": "Митрополит Антоний коментира решението на Борисов за вдигането на заплатите на духовниците"}
{"url": "https://www.blitz.bg/svyat/makron-skastri-nedovolen-pensioner-ne-se-oplakvay_news631075.html", "text": "Президентът на Франция Емануел Макрон призова сънародниците си да престанат да се оплакват. Това съобщиха местните медии.  Макрон направи този коментар по време на посещение в село Коломбе ле Дьоз Еглиз в североизточната част на страната, където е погребан Шарл дьо Гол.   Местен пенсионер се оплака на Макрон от малката си пенсия, на което той отговори, че генерал дьо Гол имал следното правило: \"Свободен си да говориш всичко, но не и да се оплакваш\".   \"Смятам, че генералът е напълно прав. Страната ни щеше да бъде различна ако всеки спазваше това правило\", заяви настоящият френски държавен глава.   \"Не осъзнаваме колко големи късметлии сме. В тази страна виждаме все повече и повече възрастни хора в добро здраве\", продължи Макрон.   Лидерът на \"Националния съюз\" Марин Льо Пен не пропусна да вземе отношение. \"Тези, които се оплакват, не го правят за забавление, а защото са жертва на непрекъснатото повишение на данъците и повсеместната несигурност\", написа тя в \"Туитър\".   Експерти припомнят, че в бюджета на Франция за 2019 година се предвижда допълнително ограничаване на разходите за пенсии и социални помощи.     ", "date": "2018.10.05", "title": "Макрон скастри недоволен пенсионер: Не се оплаквай!"}
{"url": "https://www.blitz.bg/ikonomika/popilyakhme-nay-malko-125-mln-leva-samo-za-prviya-ucheben-den_news631088.html", "text": "Началото на учебната година глътна 125 млн. лева от семейните бюджети. От тях 25 млн. лева е ДДС, което влиза в хазната всяка година. Това показват предоставени разчети на Националната агенция по приходите (НАП), цитирани от в. „Монитор“.  В тази цифра не влизат сумите, похарчени от родителите в китайските вериги или големите магазини. Причината е, че в отчетите на НАП отделна графа имат книжарите на дребно, а останалите пари, дадени за канцеларски материали минават в общия оборот.  За тази и миналата година през август ДДС-то, събрано от книжарите, е около 11-12 млн. лева, а а през септември 2017 г. оборотите скачат с милион и данъкът добавена стойност достига над 13 млн. лева.   За септември тази година данъчните ще знаят след 15 октомври, когато изтича срокът за подаване на декларации от търговците.  Около първия учебен ден данъчните са започнали проверки на онлайн търговците, които продават усилено учебни помагала, моливи, флумастери, чанти и приспособления. От големите куриери в началото на месеца са изискани данни за извършените наложени платежи между физически лица през септември. Не е тайна, че така при търговията в нета се укриват най-много обороти, но куриерските фирми са задължени да посочват в товарителницата си при всеки клиент какво разнасят. Алгоритъм при данъчните светва като червена лампа, когато има много превозни документи за товари на едно лице.  Данните на НАП показват още, че през последните години се отчита спад на продажбите на дребни канцеларски материали, чанти и други в книжарниците за сметка на търговци на дребно като веригите супермаркети. Тоест докато купуваме домати и перилни препарати, взимаме тетрадки и химикалки на най-малките в семейството. Въпреки това повече пари сме похарчили при книжарите с 15 на сто през 2017 г. спрямо 2016 г., показват данните на НАП.   Най-вероятно ръстът се дължи на по-голямата търговия с книги, която беше отчетена и от родната статистика. През 2017 г. според НСИ ръстът при тиражите на книгите е 18 на сто.   Но по данни на европейската статистическа служба Евростат българинът харчи най-малко в ЕС за канцеларски материали, книги и вестници. Дъното на класацията българските потребители споделят с гръцките. Най-много за тези стоки харчат домакинствата в Словакия. През 2016 г. домакинствата в ЕС са изхарчила малко повече от 90 милиарда евро или 1.1% от всички изхарчени пари за покупката на книги, вестници и канцеларски материали, се казва в изследване на Евростат. Това представлява 0.6% от БВП на ЕС или се падат по около 200 евро за жител от Евросъюза. През годината домакинствата харчат двойно повече за книги, вестници и канцеларски материали около празниците. Разходите им за тези стоки са два пъти по-малко, отколкото разходите им за услуги, свързани с почивка и култура. Най-високо е потреблението на книги, вестници и канцеларски материали в Словакия (2.1%), след това се нареждат германците (1.6%) и поляците (1.4%). На дъното са гърците и българите (0.6%), като малко над тях са чехите, испанците и малтийците (всички с 0.7% ) Несесерът на първокласника двойно по-скъп в мола  Пазаруването на най-необходимото за писане на първокласниците ни струва двойно повече в мола. Проверка показа, че т.нар. троен моливник, зареден с всичко нужно да чертаят и пишат хлапетата, е най-малко 65 лева от джоба на родителите, ако бъде купен от търговски център. Същите пособия излизат около 30 лева, ако бъдат купени от книжна борса. Последното изисква повече време и предварителна поръчка. По 40 лева струва първа група в детската градина  Колкото един основен пазар в магазина струват учебните книжки и материали за старт на учебната година в първа група в детската градина. Учителите нямат право да събират пари и с това се нагърбват родителите, които събират по 40 лева на калпак. С тези пари се купуват помагала, моливи, флумастери, цветни листа, разказаха родителите. Толкова се събира и през втората година, за трета и четвърта вече учебните помагала са осигурени от държавата.    ", "date": "2018.10.05", "title": "Попиляхме най-малко 125 млн. лева само за първия учебен ден"}
{"url": "https://www.blitz.bg/ikonomika/loshi-novini-eksperti-razkrikha-kolko-po-skp-shche-stane-zhivott-tazi-zima_news631087.html", "text": "С около 20% се очаква да поскъпне животът ни през идващата зима заради по-високата цена на природния газ, която повлече със себе си парното, топлата вода, хлябът и други основни стоки и услуги. 83 на сто от хората взимат под средната заплата за страната. Данните са на финансовото министерство от април тази година.   Вчера синдикати и правителство се разбраха, че ще има 50% увеличение на енергийните помощи за най-бедните, 40 милиона ще бъдат отделени за това. Освен това на срещата при премиера Борисов стана ясно, че отпада темата за падането на тавана на пенсиите, но се покачва прагът - до 1200 лева от юли догодина, а осигуровките на хората с най-високите заплати се вдигат като максималният осигурителен доход става 3000 лева. Бизнесът е против. Договорките между синдикатите и правителството коментираха в сутрешния блок на БНТ Васил Велев, председател на Асоциацията на индустриалния капитал в България и Димитър Манолов, президент на КТ \"Подкрепа\". \"Ние имахме една предварителна среща на работодателските синдикати и организации да видим какво можем да направим през този сезон, който започва, защото този сезон ще е много особен. В този сезон имаме две кампании изборни, редовни. Когато има избори обикновено здравият разум напуска хората и дневният ред на обществото става по-различен от истинския му такъв. И ако пропуснем тези периоди да свършим нещо добро, няма да е никак добре. Та в този смисъл ние си поставихме задача ако можем да довършим методиката за определяне на минималната работна заплата, по която значително сме напреднали, имаме доста притеснения по енергетиката... Имаме някои притеснения за това какво ще се случва в държавата\", заяви Манолов. \"Разбира се, имаме различия, които не винаги са непреодолими. например ние не смятаме, че трябва да се взимат прибързани решения след консултация с едната страна. Затова има тристранни консултации. Увеличаването на максималния осигурителен доход не е нещо, което бизнесът може да подкрепи и ние не знаем защо се прави в програмата за управление, преди това в предизборните програми нямаше заложено такова действие. Защо трябва да се дават още веднъж доказателства за това, че не трябва да си вярваме на програмите и на обещанията? От това няма да произлязат някакви драматични събития веднага, но няма и да се получи нужният ефект. В случая не става за милиарди и за стотици милиони, става дума за десетки милиони в най-добрия случай, които няма да се съберат в пълен размер\", каза Васил Велев.", "date": "2018.10.05", "title": "Лоши новини: Експерти разкриха колко по-скъп ще стане животът тази зима"}
{"url": "https://www.blitz.bg/kriminalni/rekordno-piyan-shofor-na-golf-si-go-poluchi_news631074.html", "text": "Рекордьорът по шофиране след употреба на голямо количество алкохол за тази година в община Сандански Стоил Николов е осъден на половин година лишаване от свобода с три години изпитателен срок.   Отнето му е и свидетелството за управление на МПС за срок от година и два месеца. Николов бе хванат да кара автомобила си с рекордните 3.51 промила алкохол в кръвта на 23 август на ул. “Борис Сарафов” с лек автомобил “Фолксваген Голф”.  На място той тестван с техническо средство дрегер, който отчел 3.51 промила. Досега печалният рекорд в община Сандански се държеше от Стефан Илиев с 3,31 промила алкохол в кръвта.  ", "date": "2018.10.05", "title": "Рекордно пиян шофьор на \"Голф\" си го получи"}
{"url": "https://www.blitz.bg/ikonomika/mega-sdelka-dve-ot-nay-golemite-kurierski-firmi-u-nas-se-slyakha-no-otnesokha-i-globa-za_news631123.html", "text": "Koмиcиятa зa зaщитa нa ĸoнĸypeнциятa (KЗK) oдoбpи cливaнeтo нa двe ĸypиepcĸи ĸoмпaнии в Бългapия - \"Cпиди\" AД и \"Paпидo Eĸcпpec Eнд Лoджиcтиĸc\" OOД. Cдeлĸaтa бe oбявeнa нa 17 мaй т.г., a цитиpaнaтa cтoйнocт нa тpaнcaĸциятa бe мeждy €6 дo €12 милиoнa. Oбeдинeнитe ĸoмпaнии вce oщe ocтaвaт нa втopa пoзиция cлeд \"Eĸoнт\" пo дял нa пpиxoдитe oт пaзapa нa пpaтĸи в Бългapия.  KЗK oбaчe взeмa и peшeниe дa глoби \"Cпиди\" c 205 622 лeвa, или 0,2% oт oбopoтa нa ĸoмпaниятa зa м.г. Πpичинaтa ce ĸpиe в oбявeнa пo-paнo пpeз гoдинaтa и в мeдиитe cдeлĸa мeждy \"Paпидo\" и \"Д и Д Eĸcпpec\", ĸoятo пopaди paзмepa нa ĸoмпaниитe нe пoпaдa пoд oбceгa нa KЗK.  Koмиcapитe нayчaвaт зa нeя eдвa cлeд cъoбщeниe дo тяx нa ĸoнĸypeнтнa ĸoмпaния в бpaншa в xoдa нa пpoyчвaнeтo зa cдeлĸaтa мeждy \"Paпидo\" и \"Cпиди\", ĸaтo oбвинявaт ĸyпyвaчът, чe нe e пpeдocтaвил инфopмaция.  Πpeз фeвpyapи т.г. \"Paпидo\" cĸлючвa c \"Д и Д Eĸcпpec\" cдeлĸa, c ĸoятo втopaтa ĸoмпaния възлaгa нa пъpвaтa ocъщecтявaнeтo нa ĸypиepcĸи ycлyги. Kъм cъщия мeceц \"Д и Д Eĸcпpec\" зaпoчвa дa пpeycтaнoвявa извъpшвaнeтo нa вътpeшни ĸypиepcĸи ycлyги и ĸъм мaй вeчe нe извъpшвa тaĸaвa дeйнocт. Ha 15 мapт cъщaтa гoдинa e cĸлючeн и дoгoвop зa пpexвъpлянe нa пpaвo въpxy мapĸa. ", "date": "2018.10.05", "title": "Мега сделка: Две от най-големите куриерски фирми у нас се сляха, но отнесоха и глоба за..."}
{"url": "https://www.blitz.bg/obshtestvo/stolitsa/glavniyat-arkhitekt-na-sofiya-s-goreshch-komentar-za-remonta-na-graf-ignatiev_news631078.html", "text": "В един ремонт винаги има довършителни неща и след основния ремонт. Столична община държи на качеството. Ако се разминава нещо по план ще има глоби и ще се прави, докато се довърши както трябва. Това заяви главният архитект на София Здравко Здравков в сутрешния блок на Нова телевизия.   \"Това, което хората виждат сега е незавършен вид. Нека да се завърши, тогава хората да преценят и говорят. Милиони са неустойките, ако не се направи по проект. Ремонтът се извършва с началници и наблюдатели и още много хора. Те ще носят отговорност по веригата\", каза още той.  \"Крайният вид ще е след озеленяването, трамвайните трасета и довършен ремонт на плочките\", допълни Здравков. ", "date": "2018.10.05", "title": "Главният архитект на София с горещ коментар за ремонта на \"Граф Игнатиев\""}
{"url": "https://www.blitz.bg/kriminalni/krvaviyat-ubiets-azis-sdi-vsichki-blgari-za-50-bona-zashchoto-izpital-diskomfort-zad-reshetkite-i-ne-se-naspal_news631070.html", "text": "Осъден на доживотен затвор за жестоко убийство пожела обезщетение от 50 000 лева, защото зад решетките не му били осигурени културни и информационни мероприятия.     37-годишният Назъм Азис предяви претенция за 10 000 лева от Министерството на правосъдието, и по-конкретно от ареста в Хасково и затворите в Стара Загора, Пловдив и Пазарджик, където е пребивавал за различни периоди. От Главна дирекция „Изпълнение на наказанията“ пък поиска още 40 000 лева заради нечовешко и унизително отношение от администрациите на същите ведомства.     Азис твърди, че това станало причина да преживее гняв, яд, безсъние, болка, дискомфорт, загуба на вяра в държавността, загуба на развитие, нежелание за живот.     От представените пред Административния съд в Пазарджик документи обаче е видно, че са му предоставяни вестници, имал е достъп до книги от библиотеките на местата за лишаване от свобода. Можел е също така да си пазарува от затворническата лавка. В Стара Загора имал и достъп до кабелна телевизия. В общите мероприятия обаче не можел да участва, тъй като е осъден на доживотен затвор. В Пазарджик пък му позволявали да посещава клуба по интереси и да играе шах, табла, карти.     С тези мотиви съдия Георги Видев отхвърли исковете като неоснователни. Освен това те се оказаха изтекли по давност. Лишеният от свобода е осъден да плати разноските по делото, както и по 100 лева на ресорните министерство и дирекция.  Азис излежава наказание за жестоко убийство на таксиметровия шофьор Димитър Янакиев край Хасково през юни 2006 година. С негов съучастник наели таксито, а по-късно трупът на водача е намерен в лозе с огнестрелна рана във врата. Колата му пък е открита опожарена на около километър от мястото, уточнява Дарик.     През годините зад решетките обаче не спира да съди Главна дирекция „Изпълнение на наказанията“. Преди около година заведе и спечели дело, защото директорът на затвора не изпратил негови писма до Европейския съд за правата на човека и главния прокурор Сотир Цацаров. Преди това атакувал тъмничната администрация, защото надзиратели не го пуснали до лавката. Азис стана известен и с „голия си протест“ в Старозагорския затвор срещу отказа на тамошни служители да го заведат на сексолог.  ", "date": "2018.10.05", "title": "Кървавият убиец Азис съди всички българи за 50 бона, защото изпитал дискомфорт зад решетките и не се наспал!"}
{"url": "https://www.blitz.bg/obshtestvo/drzhavata-pravi-grandiozni-promeni-za-shoforite-grazhdanite-i-biznesa-s-paket-ot-1528-merki_news631071.html", "text": "Запазваме регистрационните табели на автомобила, когато сменяме на постоянния си адрес. Това предвижда една от мерките на правителството за улесняване на гражданите и бизнеса, пише \"Телеграф\".Кабинетът одобри пакет с общо 1528 мерки за подобряване на административното обслужване. Отпада необходимостта от смяна на регистрационните табели на автомобили при смяна на постоянния адрес на собственика и при купуване на автомобил с регистрация в друга област.  По аналогия с отпадането на декларирането на нов автомобил, пък подаването на данъчни декларации в общините при придобиване на имот ще бъде преустановено, са разписали от \"Дондуков\" 1.   При изповядване на сделка нотариусът ще вписва сделката в Имотния регистър, а общините ще издават и дуостоверение за раждане само на база уведомлението на директора на съответната болница, подадено по електронен път.   Ще се разгледа и опция удостоверение за раждане и препис-извлечение от акт за смърт могат да се получават директно от лечебното заведение, а не да се ходи в общината. Помислено е и за намаляване тежестта върху бизнеса.   Едно от най-масовите услуги е предоставяне на удостоверение за характеристики на земеделски земи, която се предоставя над 500 000 пъти годишно. Вече тази информация ще се извършва чрез служебна проверка в районите с кадастриална карта. Общо 322 услуги ще бъдат заличени.     ", "date": "2018.10.05", "title": "Държавата прави грандиозни промени за шофьорите, гражданите и бизнеса с пакет от 1528 мерки!"}
{"url": "https://www.blitz.bg/politika/ministr-angelkova-obyasni-zashcho-turoperatori-prodlzhavat-da-lzhat-klientite-i-kak-da-se-opazim-ot-tova_news631086.html", "text": "Концесионерът е отговорник за плажа, който стопанисва. Когато има незаконен добив на пясък следва да се сигнализират компетентните органи. За неупражняване на контрол глобите за концесионера могат да стигнат 50 000 лв. Това заяви министърът на туризма Николина Ангелкова в сутрешния блок на Нова телевизия.    \"Добивът на пясък е престъпление и се наказва. Но Министерството на туризма не може да следи за такъв вид престъпления\", допълни тя по темата. \"Сигнализирахме и Прокуратурата за измамените от туроператори българи, заблудени, че почивките им в Канада и Барселона са платени. На тези туроператори са прекратени лицензите\", разкри министърът. \"Освен да забраним за 3 години лиценза на некоректни фирми, друго не предвижда законът. Направихме регистрация и за физически лица, тъй като всеки управител на затворена от нас турагенция може да регистрира нова фирма\", коментира Ангелкова. \"Призовавам всеки, който ще пътува да провери в Националния туристически регистър дадената турагенция. Там имената на нелицензираните туристически агенции са в червено, така се избягва измамата\", разкри Ангелкова.  \"Всички четири и петзвездни хотели се запълват като резервации още през март месец, което и в момента е така за сезон 2019 г. Ако те са направени с много добро качество, предлагат добър туристически продукт, са в полза на българския туризъм\", завърши Николина Ангелкова. ", "date": "2018.10.05", "title": "Министър Ангелкова обясни защо туроператори продължават да лъжат клиентите и как да се опазим от това"}
{"url": "https://www.blitz.bg/politika/tsvetanov-pak-otvori-usta-za-prezidenta-prizova-go-da_news631091.html", "text": "Кандидатурата на Красимир Влахов показа една прозрачна процедура на Народното събрание, призоваваме и президентът да гледа и да бъде по-внимателен. Това каза председателят на ПГ на ГЕРБ Цветан Цветанов от трибуната в Народното събрание, предаде агенция „Фокус“.   „За пореден път искам да благодаря на всички колеги, които участваха в изслушването на Красимир Влахов. Благодаря и на онези парламентарни групи, които се срещнаха с него и чуха неговата концепция, зададоха му и въпроси. Предложението за Влахов беше направено от парламентарното мнозинство, но благодаря на колегите от „Воля“ и ДПС, които проведоха срещи и изказаха своята позиция. Това, което показва българският парламент, е още едно доказателство за прозрачността, по който се правят тези процедури“, каза още Цветанов.  Той посочи, че е имало упрек от народен представител от левицата, че се прави нещо зад кулисите. „Затова дадохме възможност за търсене на по-широка дискусия. Благодаря и на правната комисия, че имаше възможност за изслушване. Затова се обръщам към колегите от ляво – когато мислите, че има нещо задкулисно, идвайте да задавате въпроси. Защото ако не го направите днес в пленарна зала, нямате право след това да бъдете морални съдници за процедурите, които се гласуват. Призоваваме и президента на страната да бъде по-внимателен и да гледа процедурите на българския парламент, за да бъде всичко прозрачно. Защото днес се нуждаем от тази прозрачност“, каза още той и посочи, че самият отказ на други политически формации да се изказват днес показва, че кандидатурата на Красимир Влахов е заслужена. ", "date": "2018.10.05", "title": "Цветанов пак отвори уста за президента, призова го да..."}
{"url": "https://www.blitz.bg/ikonomika/daily-sabah-ruskiyat-petrol-shche-zaplni-bezdnata-otvorila-se-s-amerikanskite-sanktsii-za-iran_news631125.html", "text": "Недостигът на доставки от суров петрол за средиземноморския пазар, който ще се усети след 4 ноември, когато влязат в сила американските санкции срещу Иран, предвещава увеличаване на интереса от руския петрол от Урал. Това в крайна сметка ще доведе до засилване на морския трафик през Истанбул и Дарданелите, пише \"Фокус\", позовавайки се на турския всекидневник Daily Sabah.  Благодарение на механизма за доставка и плащане, ефектите от новите санкции за Иран започнаха да оказват влияние на пазара още на 20 септември. До тези изводи стигат в анализ за влиянието на иранското ембарго в района на Проливите, подготвен от Изследователския център за енергийна политика към частния Университет „Билкент“ в Анкара (EPRC).  Трафикът на танкерите и закъсненията при придвижването им в Проливите ще повишат разходите по преработката на нефта, който се предлага на средиземноморския пазар и така ще се повиши ценовият натиск върху самите петролни продукти на пазар, където и Турция е играч, предупреждават авторите на доклада. От друга страна, пак по техни данни, не е възможно Организацията на държавите износителки на петрол (ОПЕК) да компенсира пропастта, която ще се отвори при доставките след влизане в сила на санкциите срещу Иран. Саудитска Арабия изпраща своя петрол на азиатския пазар, където доминиращ играч е Китай, а Ирак - предимно на европейския и американския пазар. Нещо повече, не се очаква в средно и дългосрочен план Саудитска Арабия да увеличи добива от своите нефтени полета по технически причини. Преценява се също, че и Ирак няма да успее да запълни отворената пропаст заради експортните възможности на Басра.  Още на 8 май американският президент Доналд Тръмп подписа заповед за нови санкции на Иран и за отмяна на ядрената сделка, придобила популярност като Съвместен всеобхватен план за действие (СВПД), който е в сила от 2015 година благодарение на обединените усилия на САЩ, Великобритания, Франция, Китай, Русия, Германия и Европейския съюз. Първият кръг от американски санкции, целящи се в автомобилния сектор и финансовите транзакции, беше възстановен на 6 август, а вторият кръг, който ще удари по търговията с ирански петрол и природен газ, стартира на 4 ноември. С този свой ход САЩ възнамеряват да блокират международните продажби на ирански суров петрол и природен газ.  Междувременно, най-големият сектор в иранската икономика вече регистрира спад в износа. Преди санкциите на САЩ и ООН да влязат в сила, дневно Иран търгува по 2.5 млн. барела, а по време на санкциите за периода 2013-2015 г. този обем беше между милион и милион и 200 000 барела на ден.След влизане в сила на СВПД и след като през юли 2015 г. ЕС се съгласи да облекчи наказателните мерки за Иран, ако той ограничи ядрения си капацитет, през 2016 г. иранският износ на суров петрол слабо се покачи и достигна до 1.9 млн. барела дневно. През 2017 г. дори регистрира скок до 2.1 млн. барела дневно, по данни на ОПЕК. В началото на 2018 г. този възходящ тренд продължи и през април на тази година стигна до 2.8 млн. барела дневно, но през септември продажбите на ирански суров петрол в чужбина значително спаднаха, достигайки дневно до 1.31 млн. барела, както сочи информация на Блумбърг, цитирана от изданието.  ", "date": "2018.10.05", "title": "Daily Sabah: Руският петрол ще запълни бездната, отворила се с американските санкции за Иран"}
{"url": "https://www.blitz.bg/ikonomika/v-blgariya-se-krie-vtoroto-nay-golyamo-bitcoin-skrovishche-na-zemyata_news631163.html", "text": "Що се отнася до Bitcoin, повечето хора, които следват историята на криптовалутите, знаят, че Satoshi Nakamoto има най-голямото съкровище. Но колко хора знаят, че България е на второ място в този списък? Българското правителство приютява Bitcoin скривалище, което би накарало всяка друга държава дори Съединените щати да завижда. Властите в България започнали да събират Bitcoin и тогава се сблъскали с незаконни дейности в страната, тъй като на много от престъпниците било платено в Bitcoin.  По-специално, поредица от арести в средата на 2017 г. доведоха до залавянето на 213,519 BTC, (бел. ред. - прокуратурата официално отрече да е изземала такова количество биткойни, но редица авторитетни западни медии съобщиха друго - че има такава конфискация). При сегашните темпове, това се равнява на малко под един милиард и половина долара. Няма начин да разберем дали българското правителство е използвало някоя от монетите, но ако запази всичките, държавата може да изплати 25% от националния си дълг за един ден.     Битката за Bitcoin в страната надминава тази в Съединените щати, защото американските власти търгуват с всички конфискувани монети колкото е възможно по-скоро. Преди няколко месеца US Marshals Service (бел. ред. - шерифската служба на САЩ) проведоха търг, за да продадат почти 2,200 BTC. В един момент част от търгуваните пари принадлежаха на Шон Бриджис, агент от тайните служби, който открадна част от приходите от свалянето на 144,000 BTC от Silk Road – пазар на тъмни мрежи – от ФБР. Не е ясно дали българското правителство има някакви планове за огромното си Bitcoin скривалище, но може би е по-добре да го “ЗАДЪРЖИ” като фонд за по-лоши дни.  Единственият друг притежател, който съхранява Bitcoin почти толкова, колкото в България, е BitFinex, които в момента имат портфейл от около 163,000 BTC или над 1 милиард долара. Този конкретен портфейл се държи в замразено състояние, за да бъде използван най-вероятно в случай на нарушение. ", "date": "2018.10.05", "title": "В България се крие второто най-голямо Bitcoin съкровище на Земята!"}
{"url": "https://www.blitz.bg/politika/zadava-se-zhega-v-parlamenta_news631067.html", "text": "В последното за седмицата пленарно заседание депутатите ще започнат работа с обсъждане и гласуване на кандидатурата на Красимир Влахов за конституционен съдия. Влахов е единственият кандидат за поста от квотата на Народното събрание , а номинацията му бе направена от партиите от управляващото мнозинство ГЕРБ и „Обединени патриоти“. Той ще получи подкрепата и на партия ВОЛЯ, които я обявиха след проведената среща него. Красимир Влахов проведе такава среща и представители на групата на ДПС, които не заявиха позиция спрямо неговата кандидатура, но дадоха подкрепата си по време на гласуването в Комисията по правни въпроси. Само „БСП за България“ заявиха, че Влахов няма да може да разчита на гласовете на техните депутати.     Красимир Влахов вече  беше изслушан от Правна комисия , а кандидатурата му – подкрепена. За да бъде окончателно избран за поста, той трябва да получи повече от половината от гласовете на присъстващите в пленарна зала народни представители.  Влахов, който бе доскорошен заместник-председател на  Върховния касационен съд , остана единственият кандидат от парламентарната квота, след като номинираният от БСП Янаки Стоилов се оттегли. Общо  трима нови конституционни съдии  трябва да бъдат избрани през  ноември . Останалите две имена ще бъдат излъчени от президента  Румен Радев и двете върховни съдилища.  ", "date": "2018.10.05", "title": "Задава се жега в парламента"}
{"url": "https://www.blitz.bg/lyubopitno/10-ot-nay-bogatite-khora-v-industriyata-na-zakonnata-marikhuana_news631195.html", "text": "Докато секторът на законното отглеждане и употреба на марихуана набира сила, същото може да се каже и за броя на милионерите, натрупали състояние от канабис.  Вижте някои от най-богатите хора в сектора, класирани от Benzinga, както и как те са стигнали дотук.  10. Стив ДеАнджело Стив ДеАнджело е съосновател и президент на ArcView Group - един от най-големите играчи в сектора на инвестициите в канабис. ArcView представлява мрежа от над 600 акредитирани инвеститори, които са вложили общо около 200 млн. долара в 175 стартъп компании. Преди да основе ArcView, Стив ДеАнджело създава Harborside Health Center - един от най-големите центрове за медицинска марихуана в САЩ. 9. Трой Дейтън Трой Дейтън е главен изпълнителен директор на ArcView Group и съосновател заедно с ДеАнджело. Дейтън е съосновател и на WECANNA - платформа за групово финансиране на бизнес, свързан с коноп и марихуана.  Той също така е партньор в Canopy Boulder - бизнес акселератор и фонд за рисково инвестиране, фокусиран върху индустрията на канабиса. 8. Адам Бирман Адам Бирман е съосновател и главен изпълнителен директор на Medmen Enterprises Inc, която специализира в отглеждането на канабис и управлява центрове за медицинска марихуана в САЩ. Бирман притежава 3.96 млн. акции от клас Б на MedMen, които се оценяват на приблизително 23.6 млн. долара. Освен това Бирман притежава други стимули, свързани с представянето на компанията в дългосрочен план. 7. Андрю Модлин Андрю Модлин е съосновател на MedMen, заедно с Бирман, и е главен оперативен директор на компанията. Модлин притежава около 3.96 млн. акции от клас Б, както и стимули, свързани с представянето на компанията в дългосрочен план. Наскоро той похарчи близо 4 млн. долара за имот в Западен Холивуд. 6. Тери Буут През 2013 г. Тери Буут съосновава Aurora Cannabis Inc заедно със Стив Доблър, Дейл Лесак и Крис Майерсън. Буут и Доблър инвестират по около 5 млн. долара собствени средства.  Инвестицията се отплаща, тъй като Буут в момента има около 11.1 млн. акции на Aurora, които се оценяват на 77.7 млн. долара. Буут е и главен изпълнителен директор на компанията. 5. Стив Доблър Съоснователят на Аурора Стив Доблър притежава над 16.5 млн. акции, оценявани на 115.58 млн. долара. Доблър е президент на компанията. 4. Снуп Дог С лично състояние, оценявано на над 120 млн. долара, Снуп Дог също попада в класацията на натрупалите милиони от канабис. Снуп Дог, или Калвин Кордозар Броудъс-младши, както е истинското му име, печели по-голяма част от състоянието си като рапър. Той обаче отдавна е защитник на употребата на марихуана. През 2015 г., Снуп Дог основава Casa Verde Capital - компания за рисков капитал в сферата на канабиса.  Casa Verde Capital е инвестирала в редица компании, в това число медийната платформа Merry Jane, лабораторията за тестове Cannalysis и софтуерната компания Green Bits. 3. Брус Линтън Canopy Growth Corp CGC е най-голяма компания за отглеждане на марихуана в света, а Брус Линтън е нейн съосновател и главен изпълнителен директор. Той основава компанията през 2014 г. с Чък Рифици, който я напуска година по-късно.  Предвид факта, че Линтън притежава около 2.5 млн. акции на Canopy, неговото състояние възлиза най-малко на 127.6 млн. долара. 2. Коул Качавилани Коул Качавилани е съосновател на Aphria Inc - една от първите публични компании за отглеждане на канабис. В момента той е вицепрезидент на компанията. Качавилани притежава близо 7.1 млн. акции на Apria на стойност 113 млн. долара. Базираната в Канада Aphria е генерирала над 15 млн. долара приходи през миналата година и нетна печалба в размер на над 3 млн. долара. По-рано през годината Aphria обяви придобивания в Южна Америка на стойност 200 млн. долара. Те включват две компания и голям дял в производител на марихуана. 1. Джон Сервини Джон Сервини е другият съосновател на Aphria. Сервини притежава близо 9 млн. акции на компанията, повечето от които през Fulfill Holdings Inc. Това оценява дела му в компанията на близо 145 млн. долара.", "date": "2018.10.05", "title": "10 от най-богатите хора в индустрията на законната марихуана"}
{"url": "https://www.blitz.bg/obshtestvo/intervyu/dyasnata-rka-na-razstrelyan-likhvar-ptyat-ot-silovata-brigada-do-manastira-monashestvoto-i-razkayanieto-svrshva-otnovo-v-rodniya-blagoevgrad_news631189.html", "text": "Заминал в Гърция, 6 месеца след разстрела на лихваря от Благоевград Васил Горчев, дясната му ръка, Любомир Мутавчиев-Бубата се върна в родния Благоевград. Извървял нелек път в съседната държава, Бубата днес няма нищо общо с този, когото познаваме от времето на мутрите и силовите групировки. Част от бригадата на лихваря, Любчо, бе сред най-приближените на боса Горчев, свидетел на разстрела му пред х-л \"Ален Мак\" през 2005. На 20 януари снайперист прониза главата на Горчев на плочките пред хотела, докато правеше редовната си оперативка с гардовете си. След разстрела бригадата му се разпадна и пръв зад граница замина Бубата. Преди 10-тина дни Бубата, се върна от гурбета си и разказа преживяванията пред  . -Здравей Буба, станал си голям хубавец, добре ти се е отразила Гърция.   -Благодаря ти, бях добре наистина, но носталгията си казва думата Започвам веднага с \"разпита\"., Защо всъщност замина след разстрела, беше уплашен, имаше от какво да бягаш, или има нещо друго?   Заминах при майка си. Но не живях с нея. Заминах без език, без приятели, но имах късмет. Спрях се в Атина, където в началото работих на три места, за да печеля. Започнах в колбасарски цех, пренасях мебели и работих и в цех за скулптори. Вървеше ми добре, после направих собствен цех за скулптори и бях монополист на пазара в Гърция. Ожених се, живях 6 години с учителка, разведохме се и... И стигаме до въпроса, който живо ме интересува. Как и защо стана монах, облече расото и се отдаде на пост и молитви. От баровете и силовата бригада на Горчев се превърна в свят човек, кое те подтикна?   2015 година станах монах. Приех името Моисей, харесвам това име. Подтикна ме приятелството ми с игумена и монасите, с които ме запозна бившата ми съпруга. Бях възхитен от начина им по които говорят за бога, начина им на живот, спокойствието, което излъчват. Игуменът на манастира за мен е истински светец. Пише книги, преподава, силно вярващ и просто те омагьосва като говори.. Силната им вяра сякаш ме накара да потърся бога, да се обърна с лице към него, затова влязох, исках да стана част от тях.. Цял живот със се поддавал на изкушения, преживял съм всичко реших да вляза в манастира \"Св. Серафим и Св. Августин\" в Три Корфу Фокида, където вече познавах всички монаси. И как се чувстваше там?!   Много добре, не знам дали ще ми повярваш, но вярата в Бог ни прави по смирени, по добри и сякаш наистина той окриля пътя ти, много ми вървеше, успокоих се, има истинска магия на такива места. Осъзнаваш колко глупости си правил в живота си, имаш много време да го ревизираш така да се каже. Бях наистина примерен монах, спазвах всички молитви и изисквания на манастира. А защо свали расото и кога?   Преди две седмици се обръснах, свалих расото и си тръгнах. Станаха някои неща в манастира, които ме притесниха, реших, че е крайно време да се върна в Благоевеград. Не е лесно знаеш ли, да си изолиран от реалния свят. Може би недостатъчно се посветих на Бог, въпреки, че и сега си чета книги богословия на гръцки език. Като се върна нападнаха ли те спомените за доброто старо време и бригадата?   О, всички момчета са тук, развиват честен бизнес и се радвам за тях. Тук са Джими, Стоян, Лазар Андреев,, Цецо Стефан, почти цялата бригада сме тук, познаваш ги. Разкажи за боса Горчев, как беше при него?   Аз оплаквания от този човек, светла му памет, нямам. С нас беше строг, но справедлив. За някои сигурно е бил мутра, вълк, но за нас не. Много пъти ми е казвал, \"де бе Буба да ти дам пари направи нещо, направи си бизнес, работи\", но аз тогава млад, си ми беше добре при него. Правил ли си лоши неща, изнудвал ли си, бил ли си някого, по това време силовите групировки се занимаваха с подобни неща?   Аз лично нищо лошо не съм правил. Е случвало се е няколко пъти да се сбием с някого, но дотук, такива рекети, изнудвания, отвличания не. След години отсъствие от Благоевград как го намираш?   Аз се върнах заради този град, вярвай ми, тук се чувствам най-добре. Но виждам народа е беден, няма работа, младите хора са намалели, оплакват ми се, бизнес няма. Ако така върви май след 5-6 години нищо няма да остане от хубавия ни град.  Снимки: struma.com ", "date": "2018.10.05", "title": "Дясната ръка на разстрелян лихвар: Пътят от силовата бригада до манастира, монашеството и разкаянието свършва отново в родния Благоевград!"}
{"url": "https://www.blitz.bg/ikonomika/elektronniyat-registr-na-novite-sortove-i-porodi-zhivotni-veche-e-v-realna-sreda_news631215.html", "text": "От Патентното ведомство съобщиха, че след успешната реализация на миграционните дейности и електронизацията на работните процеси, от днес е разширено портфолиото на електронния регистър  , където в активен режим вече е възможен директен свободен достъп до информация от  , поддържан от ведомството.  Услугата осигурява свободен достъп до информация по публикувани в Официалния бюлетин нови сортове растения и породи животни.  Вярваме, че с реализацията сме дали възможност както за бърза и навременна информираност на потребителите за конкретни обекти, така и за извършване на комбинирани търсения по избрани критерии, посочват от ведомството.     ", "date": "2018.10.05", "title": "Електронният регистър на новите сортове и породи животни вече е в реална среда"}
{"url": "https://www.blitz.bg/ikonomika/7-stranni-nachina-za-pechelene-na-pari_news631225.html", "text": "Понякога упоритата работа не е достатъчна, за да свързваме двата края, пише profit.bg.  Изданието предлага 7 странни начина за печелене на пари – от продаване на кърма до превръщане на колата в билборд. 1. Продайте косата си  Можете да спечелите пари, като продадете косата си – особено ако е доста дълга, здрава и не е боядисана. 2. Правете селфита  Ако смятате, че ликът ви може да ви спечели пари, то правете селфита и ги качвайте в Stylinity. Така ще получавате точки, които на свой ред можете да използвате за кеш или покупки. 3. Станете експериментално зайче  Експерименталните изследвания са лесен начин да изкарате пари. Проверете дали няма такива в ход в местните университети. 4. Продавайте кърма  Можете да спечелите доста пари, ако продавате кърмата си.  5. Сложете реклами на колата си  Може да пълните портфейла си и само като карате колата си – тя ще е движещ се билборд. В някои страни за тази дейност се печели между 300-900 долара месечно. 6. Продайте старата електроника  Мобилни телефони, таблети, лаптопи, видеоигри – всякаква електроника се търси, дори и втора ръка. Ако разполагате с нещо доста старо, то може да се окаже по-скъпо от новите айфони. 7. Продавайте кръвна плазма  В някои страни се изкарват пари, като се продава плазма – течност, който се съдържа в човешката кръв и се използва за лечение на редки болести.", "date": "2018.10.05", "title": "7 странни начина за печелене на пари"}
{"url": "https://www.blitz.bg/kriminalni/prestplenie/zasukana-romka-predizvika-zrelishchen-ekshn-na-ppa-na-trnovo_news631170.html", "text": "Зрелищен екшън заради изневяра и поругана семейна чест спретнаха група роми в центъра на Велико Търново посред бял ден. Виновница за мелето беше млада засукана ромка, която напуснала мъжа, на когото родата я дала, и заживяла с друг от същия етнос, като даже му родила и бебе, пише \" \".   Днес около 14,00 ч. отхвърленият рогоносец и неколцина от близките му, засякоха неверницата с новия й мъж в центъра на старата столица, само на метри от сградата на общината и се нахвърлиха с юмруци и ритници и върху двамата. Новият избраник на циганката успя да се измъкне, зарязвайки половинката си, ядяща заради него пердаха и извика полиция. Пред униформените нападателите обясниха, че са натупали двамата заради изневярата, която в техните среди била едно от най-страшните престъпления.  Въпреки опитите на полицаите да помирят страните, биячите отказаха да стиснат ръцете на жертвите си, а отхвърленият съпруг обеща, че още тази вечер ще намери жена си и новия и приятел и ще им се случи нещо много лошо. ", "date": "2018.10.05", "title": "Засукана ромка предизвика зрелищен екшън на пъпа на Търново"}
{"url": "https://www.blitz.bg/layfstayl/svetski/ekskluzivno-v-blits-zhestoko-pokushenie-sreshchu-kalina-paskaleva-pisatelkata-ne-e-na-sebe-si-snimki_news631124.html", "text": "Калина Паскалева проплака, че са разбили чисто новата й кола, която все още дори изплаща. Журналистката и писателка разкри, че изпотрошеното возило е открито от шофьора й. Според нея престъплението е извършено, защото е накривила нечия шапка.Брюнетката сподели за случилото се в социалната мрежа и добави кадри на разбития автомобил:      ", "date": "2018.10.05", "title": "Ексклузивно в БЛИЦ! Жестоко покушение срещу Калина Паскалева, писателката не е на себе си (СНИМКИ)"}
{"url": "https://www.blitz.bg/obshtestvo/prokuraturata-s-novi-razkritiya-za-spetsaktsiyata-za-zloupotrebi-s-lekarstva-za-onkobolni_news631178.html", "text": "7 лица ще бъдат привлечени като обвиняеми за нелегална търговия с лекарства за онкоболни. Това каза заместникът на главния прокурор на Република България Иван Гешев по време на брифинг по повод резултатите от проверката на СП и ГДБОП за злоупотреби с лекарства за онкоболни, предаде „Фокус“.   „Не става въпрос за разследвания, ние не разследваме болници. Разследваме конкретни лица, които са служители на болнични заведения и са извършили конкретни деяния. Към момента са събрани достатъчно доказателства за привличане в качеството на обвиняеми на 7 лица. До края на деня предстои привличането им за участие в организирана престъпна група“, добави той. По думите му вероятно такива практики не са тайна, както за медиите, така и за обществото. Зам.-главният прокурор уточни, че медикаментите са се изнасяли извън болничното заведение, групирали се и са отивали във фирма с лиценз, която ги е реекспортирала.  „Проследено е движението на лекарствата по цялата верига чрез специални разузнавателни. Към момента се проверяват служители на 2 болници, вероятно има и трета. Това е търговия с живота на хората. Резултатът от това е и, че се източва здравната каса. Друг сегмент от това, което се случва е, че някои лица на гърба на живота на хората и здравната система реализират доходи“, каза още прокурор Иван Гешев.  ", "date": "2018.10.05", "title": "Прокуратурата с нови разкрития за спецакцията за злоупотреби с лекарства за онкоболни"}
{"url": "https://www.blitz.bg/obshtestvo/prvo-v-blits-okoshareniyat-provokator-ot-protesta-pred-sgradata-na-stolichna-obshchina-se-okaza-aktivist-na-da-blgariya_news631214.html", "text": "Лидери и симпатизанти на ДСБ и \"Да, България\" протестираха срещу Фандъкова. По време на протеста имаше провокации - Манол Глишев събори строителна ограда, зад която работници редяха плочки, а в същото време агресивен мъж опита да влезе в сградата.   По-късно стана ясно, че задържаният е криминално проявен, задържан за заплахи за убийство и хулигански прояви.  ", "date": "2018.10.05", "title": "Първо в БЛИЦ! Окошареният провокатор от протеста пред сградата на Столична община се оказа активист на \"Да, България\""}
{"url": "https://www.blitz.bg/obshtestvo/vazhno-ot-mvr-posochikha-kak-da-razpoznaem-telefonna-izmama_news631193.html", "text": "Националната полиция отново призова гражданите под никакъв предлог да не предоставят пари или ценности на непознати, потърсили ги по телефона. Преди дни телефонна измама на възрастна жена за над 12 000 паунда беше осуетена след намесата на таксиметров водач, подал сигнал в МВР и последвалата намеса на униформени в Димитровград. Независимо, че в много случаи униформени се намесват и предотвратяват измами за сериозни суми, има хора, които се поддават на измамните.  Една от измамните схеми е – „Оказване на помощна полицията“. Не се поддавайте на този сценарий, защото полицията никога не търси по телефона съдействие от гражданите и няма практика да им иска пари за целите на своите операции, информират от МВР. При получаване на подобни обаждания е важно разговорът да бъде прекъснат и своевременно подаден сигнал на тел. 112, по възможност от друг апарат, а не този, от който е получено обаждането от измамниците.  Разпознай измамата:  АКО ПОЛУЧИШ ОБАЖДАНЕ ПО ТЕЛЕФОНА, ПРИДРУЖЕНО СЪС ЗАПЛАХИ  АКО ПОСЛЕДВА ТЕЛЕФОННО ОБАЖДАНЕ ОТ ПОЛИЦАЙ ЗА СЪДЕЙСТВИЕ  ТОВА Е ТЕЛЕФОННА ИЗМАМА!  НЕ СЕ ДОВЕРЯВАЙ!  НЕ СПОДЕЛЯЙ ЛИЧНА ИНФОРМАЦИЯ!  НЕ ПРЕДОСТАВЯЙ ПАРИ! ", "date": "2018.10.05", "title": "Важно! От МВР посочиха как да разпознаем телефонна измама"}
{"url": "https://www.blitz.bg/obshtestvo/strashno-ssedi-razkazakha-kak-e-izglezhdal-yonko-dni-predi-da-ubie-17-godishnata-si-dshcherya-narkomanka_news631222.html", "text": "Баща уби дъщеря си и след това сложи край на живота си. Трагедията се разиграла в скромния дом на 60-годишния Йонко и 17-годишната Моника в новозагорското с. Брястово.   За последен път бащата бил забелязан във вторник и лицето му било изподрано. Той се оправдал, че се спънал и паднал. Жители на Брястово предполагат обаче, че Йонко е пострадал при скандал с дъщеря си.  “Какво точно се е случило, може да се гадае. Но останахме с впечатление, че някой го е бил. Моника се движеше в странна компания, един от приятелите й е бил задържан за наркотици”, казаха в кметството, цитирани от \" \".  На 4 октомври съседи потърсили кмета на Брястово Станко Стоянов. “Казаха ми, че от два дни Йонко не е излизал от къщата си и не са го виждали”, съобщи кметът Стоянов. На леглото в една от стаите кметът открил тялото на дъщерята.  Криминалисти намерили и трупа на бащата, който висял на въже в навес на двора. Лопатата и брадвата, с които се предполага, че е посегнал на детето си, били в навеса. Намерено е и предсмъртно писмо. Моника се родила от връзката на баща й с жена, с която не е имал брак. Майката била при другите си деца в голям град. Момичето учело в гимназията по техника и технологии в Нова Загора. В Брястово отдавна се носели слухове, че употребява наркотици.  “Веднъж Йонко сподели с мен за този проблем. Не знаеше какво да предприеме. Каза, че може би ще трябва да я настани в психиатрична болница в гр. Раднево. Аз му заявих, че каквото зависи от нас, като кметство, ще помогнем”, разказа кметът Стоянов. Втори разговор обаче така и не се състоял.  ", "date": "2018.10.05", "title": "Страшно! Съседи разказаха как е изглеждал Йонко дни преди да убие 17-годишната си дъщеря-наркоманка"}
{"url": "https://www.blitz.bg/obshtestvo/regioni/romi-nalazikha-dyunite-v-pomorie-s-cherni-chuvali-i-karutsi-zapochnakha-da-snimkivideo_news631073.html", "text": "Роми унищожават пясъчните дюни в Поморие, като крадат пясък и го изнасят в чували. Видеоклипове с наглата кражба са качени в мрежата, а от тях е видно унищожаването на природните забележителности, съобщава Bulgaria ON AIR.  Авторът на клипа – Стоян, получава сигнал, че още от сутринта роми с каруци пълнят чували с пясък от дюните на плажа в Поморие.       Самите роми обясняват, че крадат пясъка за трето лице. Стоян подозира, че той се влага в строителството.   Игор е от Русия и от 5 години живее в морския град. Казва, че също е бил свидетел как роми крадат пясък от дюните. За разрушаването на дюните е подаден сигнал до полицията в Поморие.  От РИОСВ-Бургас коментираха, че тези дюни не попадат в защитена територия и за тяхното опазване не отговаря екоинспекцията.     Видео от наглата кражба може да видите  !    ", "date": "2018.10.05", "title": "Роми налазиха дюните в Поморие! С черни чували и каруци започнаха да... (СНИМКИ/ВИДЕО)"}
{"url": "https://www.blitz.bg/kriminalni/prestplenie/eto-kakvo-se-sluchva-s-dyado-stefan-koyto-strelya-na-meso-v-rakovski_news631175.html", "text": "Стрелецът от Раковски – Стефан Говедарски, на 75 години, беше освободен преди малко от ареста с мярка „домашен арест”. Това реши Окръжен съд-Пловдив. БЛИЦ припомня, че възрастният мъж, който отглежда крави в Раковски, преди няколко вечери влезе в пререкания с 33-годишния си съгражданин Иван Гълев, който също бил животновъд.  Кравите на по-младия редовно влизали в имотите на Говедарски. Заради това възникнал лют скандал, в който възрастният мъж извадил законно притежаван пистолет и изпразнил цял пълнител в гърба на опонента си. След това се прибрал вкъщи и заредил оръжието наново. При обиска в дома на пенсионера е бил намерен изпразнения пълнител.   Иван оцеля като по чудо, а Говедарски бе арестуван. В последната си дума пред съда той каза, че моли за по-лека мярка, защото бил много болен. От 3 години бил на хапчета и тромбоиди вървели към сърцето и мозъка му. Той каза още, че съжалява за случилото се и че на тази възраст няма да издържи в ареста.  В съда бяха показани медицински документи, които доказват твърденията на пенсионера, че не е добре здравословно.    Кристина ИВАНОВА, БЛИЦ       ", "date": "2018.10.05", "title": "Ето какво се случва с дядо Стефан, който стреля на месо в Раковски"}
{"url": "https://www.blitz.bg/kriminalni/nakazanie/shok-uchitel-po-matematika-ot-kazanlk-bludstval-s-12-momicheta_news631208.html", "text": "Учител по математика от Казанлък блудствал с 12 малолетни момичета, съобщиха от прокуратурата. Вижте цялото съобщение: Окръжна прокуратура  – Стара Загора изготви и внесе в съда обвинителен акт срещу   С. Г,  на 67 г., за извършени от него 12 престъпления – блудство:  -         единадесет престъпление по чл. 149, ал.5, т.4 вр. с ал.2 т.4 предл.1 вр. ал.1 във вр. с чл.26,ал.1 от Наказателния кодекс – за това, че извършил действия с цел да възбуди и удовлетвори полово желание по отношение на повече от две малолетни лица от женски пол, ненавършили 14-годишна възраст и  -         едно престъпление по чл.150,ал.1 ,пр.3,алт.1 във вр. с чл.26,ал.1 от Наказателния кодекс - за това, че извършил действия с цел да възбуди и удовлетвори полово желание по отношение на лице от женски пол, навършило 14-годишна възраст/на 16 години/, като е използвал положение на зависимост.    Осем от деянията обвиняемият е извършил на работното си място и четири  в жилището си, в периода от септември 2016 г. до декември 2017 г.  В хода на разследването е  установено,че обвиняемият създал приятелства в социална мрежа с малолетни лица – момичета, и е водил кореспонденция с тях, посредством приложение за разговори и съобщения. Той е приканвал децата в неговия апартамент,  където извършвал и блудствените действия по отношение на 12 малолетни лица от женски пол, на възраст от 12 до 14 години, изразяващи се във физически контакт с тялото на пострадалите, като такива действия извършвал и на работното си място. За престъпление по чл. 149, ал.5, т.4 вр. с ал.2, т.4 предл.1 вр. ал.1 от  Наказателния кодекс се предвижда наказание \"лишаване от свобода\" от 5 до 20 години. За  престъпление по чл.150,ал.1 ,пр.3,алт.1 във вр. с чл.26,ал.1 от Наказателния кодекс се предвижда наказание \"лишаване от свобода\" от 2 до 8 години. Предстои насрочване на съдебно заседание в Окръжен съд - Стара Загора.    ", "date": "2018.10.05", "title": "Шок! Учител по математика от Казанлък блудствал с 12 момичета"}
{"url": "https://www.blitz.bg/obshtestvo/prokuraturata-s-novi-razkritiya-za-vietnametsa-izbyagal-ot-granichna-politsiya-na-letishche-sofiya_news631187.html", "text": "Избягалият от летището виетнамец е влязъл законно в България, но е целял да излезе незаконно от страната. Това каза на брифинг заместник-директорът на ГД „Гранична полиция“ старши комисар Стоян Иванов във връзка със случая с избягал виетнамец от „Летище София“, предаде „Фокус“.  „Току-що приключи проверката на случая. Днес колегите докладваха резултатите. Налагаме дисциплинарни наказания на двама служители за неупражнен контрол и неизпълнение на служебни задължения. Заради грешка с незаключена врата“, каза Иванов и посочи, че при още едно провинение ще следват уволнения. „Виетнамските граждани пристигат със съвсем редовни документи и визи.  Т.е. те са имали формалното основание съвсем законно да влязат на територията на страната и да пребивават тук 8 дни. Но колегите са преценили, че те не идват за официално декларираната цел – екскурзия, а с цел да влязат в България и после по някакъв начин да отпътуват за друга страна. И затова са взели решение да не ги допускат в България. Лицата не са задържани, а само отказ за влизане в страната“, обясни Иванов. Той посочи, че избягалият виетнамец е задържан около 3 часа и половина, след като изчезва.  „Той е задържан на оперативно интересен адрес, но има и други оперативно интересни неща, по които все още работим. Защото идеята е да не допускаме граждани, които влизат законно на територията на страната, после незаконно да отидат в други страни“, каза Иванов. Той уточни, че виетнамецът е избягал с такси от летището. „Лицето е засечено, че го няма на деветата минута, след като е напуснало“, обясни Иванов,  ", "date": "2018.10.05", "title": "Прокуратурата с нови разкрития за виетнамеца, избягал от „Гранична полиция“ на летище София"}
{"url": "https://www.blitz.bg/svyat/malk-angel-6-godishno-momichentse-se-grizhi-za-paraliziraniya-si-bashcha-sled-kato-mayka-y-gi-napuska-snimkivideo_news631198.html", "text": "Малко момиченце от Северен Китай вече втора година се грижи за баща си, който остава парализиран след тежка автомобилна катастрофа. Майката на 6-годишната Джия решава да изостави семейството си в трудния момент и съпругът, стоварвайки целия товар върху плещите на невръстната си дъщеричка, пише Metro.  Всяка сутрин Джия става в 6 часа, за да може преди училище да се погрижи за 40-годишния си татко Тиян. В продължение на половин час масажира мускулите му, след това се захваща със сутрешния му тоалет. След училище малкото момиченце се прибира вкъщи, за да нахрани баща си и да му помогне да се „разходи”. И така ден след ден.  Крехката Джия приема трудностите като голям човек. „Изобщо не се уморявам, когато се грижа за татко”, споделя малката героиня.  Главата на семейството претърпява зверска катастрофа преди две години, след която остава парализиран. Няколко месеца след инцидента съпругата му си събира багажа, взима сина им със себе си и напуска семейното гнездо.  Джия признава, че не тъжи за майка си, защото тя не се грижела за татко й. Братчето й обаче много й липсвало.    „Жена ми ми каза, че смята да отиде при майка си за няколко дни. Но така и не се върна. Взе със себе си и сина ни”, разказва Тиян Хайчен     Мъжът има страничка в Kuaishou, където всеки ден споделя трогателни истории, свързани с малката си помощничка. Той има 480 000 последователи, които са на мнение, че Джия е истински малък ангел.    Превод: БЛИЦ  ", "date": "2018.10.05", "title": "Малък ангел: 6-годишно момиченце се грижи за парализирания си баща, след като майка й ги напуска (СНИМКИ/ВИДЕО)"}
{"url": "https://www.blitz.bg/obshtestvo/80-miliona-evropeytsi-nikoga-ne-sa-izpolzvali-internet_news631047.html", "text": "Само 40% от живеещите на Стария континент имат основни цифрови умения, съобщи еврокомисарят Мария Габриел. Има 80 милиона европейци, които никога не са използвали интернет, а само 40 процента от европейските граждани имат основни цифрови умения - това са 169 милиона европейци. Това каза еврокомисарят по цифровата икономика и цифровото общество Мария Габриел на форума \"Учители за дигитално образование\".   Ефектите от цифровизацията ще бъдат напълно видими след няколко години, когато може да се анализира по-нататъшното обучение или кариерата на учениците, посочи Габриел.Тя заяви, че чрез цифровизирането на образованието и използването на новите възможности на технологиите учителите променят живота на днешните деца към по-добро и им дават още един хоризонт за успешна реализация.  Употребата на цифрови електронни платформи е възможна за всички учебни предмети, но цифровото съдържание трябва да подкрепя педагогиката, а не обратното, каза Мария Габриел. Тя акцентира и върху това от колко рано трябва да започва цифровото обучение при децата. Опитът показва, че добрата цифрова стратегия включва обучение на основни цифрови способности на ниво начално училище, но е добре да се започне и по-рано. \"Нека не се плашим от това, защото нашите деца се сблъскват със смартфони, с лаптопи и с широка гама от цифрови устройства още в най-ранна възраст. И училищата трябва да отдават дължимото на тази действителност\", коментира еврокомисарят Мария Габриел. Тя заяви, че се нуждаем от добре изградено и премислено цифрово образование, с програма, която да адаптира цифровите умения спрямо възрастта на децата. По този начин ще има възможност за критично мислене при децата и учениците, както и възможности за иновативност и креативност, които никога няма да могат да бъдат заместени от машините и технологиите.", "date": "2018.10.05", "title": "80 милиона европейци никога не са използвали интернет"}
{"url": "https://www.blitz.bg/obshtestvo/zdraveopazvane/gdbop-pogna-i-drugi-bolnitsi-za-zloupotrebi-s-lekarstva-za-onkobolni_news631062.html", "text": "Специализираната прокуратура и ГДБОП разследват и други болници за злоупотреби с лекарства за онкоболни, както и за злоупотреби с животоспасяващи лекарства за пациенти с други заболявания.   . Очаква се днес разследващите да огласят повече информация за акцията си. Знае се, че болниците се разследват за злоупотреби с лекарства за онкоболни, предаде bTV. Документация е иззета от хематологичната болница „Йоан Павел” в столицата и от онкоболницата „Св. Мина” в Благоевград. Съмненията на разследващите са за търговия на черно с медикаменти за раковоболни пациенти. От столичното лечебно заведение отказаха коментар.", "date": "2018.10.05", "title": "ГДБОП погна и други болници за злоупотреби с лекарства за онкоболни"}
{"url": "https://www.blitz.bg/obshtestvo/regioni/malko-trnovo-se-otdelya-ot-blgariya-kmett-plashi-s-avtonomiya-zaradi-golyama-opasnost-debneshcha-kray-grada_news631066.html", "text": "Малко Търново може да остане откъснато от България. Това алармира кметът Илиян Янчев.   Причината е, че от два месеца се е активирало старо свлачище в местността Босна, на главния път за Турция.  След като пътят Царево – Малко Търново така и не бе ремонтиран, въпреки обещанията на държавата, единствената връзка с област Бургас остава главният път за Турция. И тя може да прекъсне, казва кметът Янчев, цитиран от Флагман.бг.  „Под старото свлачище на Босна, се е отворило ново. Аз съм алармирал поне преди два месеца. Нищо не се е направило. В момента е опасно, защото при по-голяма скорост, можеш да излезеш извън платното и да се случи най-страшното. Трябва ли наистина да се обърне някой автобус или някое дете да загине при катастрофа, за да може да се вдигнем и да кажем „Махаме министри“ и с това решаваме проблема? Не!“, пояснява още кметът.  Пътят за Царево беше само закърпен, въпреки обещаните над 3 милиона за ремонт, но и този път забравиха хората от Странджа, казва Янчев:  „Ако затворим и този път – Малко Търново – Бургас, Царево – Малко Търново е непроходим, единствено ни остава връзката с Турция. Освен аз да обявя, като кмет, автономия. От пътното управление ни обясняват, че няма пари за ремонт“, добави кметът.  ", "date": "2018.10.05", "title": "Малко Търново се отделя от България! Кметът плаши с автономия заради голяма опасност, дебнеща край града"}
{"url": "https://www.blitz.bg/obshtestvo/intervyu/iliyana-yotova-ot-bolgrad-shche-zastana-do-borisov-v-znak-na-edinenie_news631146.html", "text": "Вицепрезидентът Илияна Йотова отговаря на въпроси на Илиана Беновска в Болград, Украйна, на 5 октомври 2018 г.       Илиана Беновска: Г-жо Йотова, президентът Радев поиска единение, Вие се намирате тук в момента заедно с министър-председателя Бойко Борисов, ще застанете ли един до друг, за да покажете единение?    Илияна Йотова:  Разбира се, че ще застана! Това са две български делегации, моето посещение в Украйна и срещите ми с българските общности бяха замислени преди много месеци, защото добре схващате, че няма как да се направят всички тези визити в българските села, до една част от тях няма път и много трудно се стига. И ако не беше подкрепата, която получихме от украинска страна нямаше да можем да стигнем дотам.    Илиана Беновска: Избягнахте въпроса ми за единението! Илияна Йотова:  Ако мога да си продължа мисълта, така или иначе днес е най-големият празник, днес е кулминацията и ние ще бъдем заедно двете делегации по време на този празник заедно с нашите украински домакини.    Илиана Беновска: Това ли е актът на единение, с който започвате да изпълнявате искането на президента Радев?    Илияна Йотова:  Това е нормалното поведение на български държавници!    ", "date": "2018.10.05", "title": "Илияна Йотова от Болград: Ще застана до Борисов в знак на единение"}
{"url": "https://www.blitz.bg/politika/borisov-pred-poroshenko-drvo-bez-koreni-ne-mozhe-snimkivideo_news631118.html", "text": "Премиерът Бойко Борисов започна срещата си с украинския президент Петро Порошенко. Това стана ясно от видео, което лидерът на ГЕРБ сподели в личния си фейсбук профил.    БЛИЦ припомня, че  . Министър-председателят е на двудневно посещение в Украйна.   Заедно с Поршенко Борисов ще направи и инспекция на ремонтирания път М15 Одеса – Рени. Министър-председателят ще участва в тържественото честване на 160- ата годишнина от създаването на Болградската гимназия „Г. С. Раковски“, на която правителството отпусна 150 хиляди лв. безвъзмездна финансова помощ по повод годишнината й.   \"Трябва да е ясно, че украинските граждани, които са с българки произход – тези, които са бягали от нашата страна от Османската империя и са дошли тук са честни, лоялни, доказани и работливи граждани. Те мога да бъдат мост между двете ни страни\", каза Борисов на Порошенко.  По думите му акцентът на тази среща е да се запазят тези корени между двете ни страни и гражданите със смесен произход.   \"Дърво без корени не може. Всеки трябва да помни корените си и затова искаме нашенците тук да учат български и българските традиции\", категоричен бе премиерът.  \"България е известна с толерантността между етносите, живеем заедно и безпроблемно. Историята го е доказала - фактите са си факти. Тук имаме изключителен шанс\", заяви Борисов.  \"Искам да изкажа своите благодарности към тези, които са направили от нас хора\", така премиерът честити международния празник на всички учители.  ", "date": "2018.10.05", "title": "Борисов пред Порошенко: Дърво без корени не може! (СНИМКИ/ВИДЕО)"}
{"url": "https://www.blitz.bg/politika/goreshchi-strasti-sotsialistite-pak-zakhapakha-danail-kirilov-che-e-izneveril-na-bsp-s-gerb-no-toy-gi-skastri_news631117.html", "text": "Физкултурата и самоспасяването прекрачиха дебата по кандидатурата на парламента за конституционен съдия. В хода на политическите дебати се чу едно признание - шефът на правната комисия и депутат от ГЕРБ Данаил Кирилов, захапван редовно от социалистите в залата, че е бил в техните редици, не се сдържа и им отговори от трибуната.  \"Добре, че избягах! И съм първият спасен от вас! Ние сме тук не да си мерим политическите ефекти и дефекти\", скастри той червените по време на спора кой как номинирал и кого подкрепил за КС.  Кирилов си изпроси закачките за партийното си минало по време на дебата заради въпросите, които отправи към БСП. \"Защо оттеглихте кандидатурата на Янаки Стоилов? защо за втори път отмъщавате на един прекрасен юрист, на един прекрасен конституционалист? Защо манипулирате всяко изказване и неглижирате факти, които изложихме? Ние го представихме съдия Влахов като съдия, който винаги е зачитал закона и Конституцията\", заяви Кирилов, цитиран от Канал 3.   А Цветан Цветанов след него се обърна към Крум Зарков: \"Българският парламент загуби един достоен кандидат, защото предпочетоха Вас пред него!\" Това засегна дълбоко соцдепутата, който стана да се защити: \"Янаки Стоилов не заслужава да го използвате така! Тежеше си на мястото\". \"Просто се чувствам омерзен\", призна Зарков и се обърна към Влахов и залата, че \"тези хора\", визирайки ГЕРБ, използват всеки авторитет по този начин. \"Резултатът е, че в България не останаха авторитети, които да не са поринати\", изригна социалистът. Той цитира Янаки Стоилов, който лично се е оттеглил и е заявил: \"В уреден мач не играя\". \"Прав е\", отсече Зарков.  Съпартиецът му Иван Иванов пък се възмути, че Цветан Цветанов е обидил цяла парламентарна група, а Цвета Караянчева не му е направила забележка. \"Не мога да налагам цензура, тук е парламент, демократична институция, а изказващите се излагат определени тези\", не се съгласи председателката на Народното събрание. ", "date": "2018.10.05", "title": "Горещи страсти! Социалистите пак захапаха Данаил Кирилов, че е изневерил на БСП с ГЕРБ, но той ги скастри"}
{"url": "https://www.blitz.bg/politika/borisov-obeshcha-na-poroshenko-shche-finansirame-uchiteli-v-ukrayna_news631139.html", "text": "България е готова да подпомогне с финансиране учители в Одеса и да осигури помагала по български език. Това стана ясно от срещата на българския премиер Бойко Борисов с украинския президент Петро Порошенко.  „Ако може вие само да ни подпомогнете със сгради. Неслучайно акцентът от срещата ни с вицепремиера Валери Сименов е върху подготовката, обучението и квалификацията на българските граждани в Украйна. Тези хора са изключително честни и интелигентни граждани, всеки трябва да помни своя корен. Няма дърво без корен“, изтъкна Борисов, цитиран от \" \". Той изтъкна, че страната ни е известна с толерантността си към етносите и историята го е показала.  По време на срещата бе изтъкнато, че украинският президент е завършил българската гимназия в Одеса. „Щом българското училище е произвело един президент и двама премиери, значи това е правилният път. Нашето желание е тези граждани да учат български език и да пътуват често до България. Длъжни сме да използваме това приятелство и да скрепим моста между двете страни“, каза Борисов.  От своя страна, украинският президент изрази благодарност за усилията на българското правителство по време на председателството на Съвета на ЕС в контекста на отношенията между Европейския съюз и Украйна, включително и за макрофинансовата помощ за страна му.  По време на срещата беше обсъдено и разширяването на двустранното търговско-икономическо сътрудничество. Бойко Борисов и Петро Порошенко отчетоха и увеличаване на броя на украинските туристи, посетили България през последните години – 15 % ръст през 2017 г.  \"Днес е Международният ден на учителите, затова се радвам, че точно днес сме заедно. Нека благодарим на всички учители, които са направили от нас личности\", каза Борисов.  ", "date": "2018.10.05", "title": "Борисов обеща на Порошенко: Ще финансираме учители в Украйна"}
{"url": "https://www.blitz.bg/layfstayl/ptuvane/vseki-shofor-tryabva-da-znae-tova-inache-losho-mu-se-pishe_news631063.html", "text": "Забранява се движението на моторни превозни средства, предназначени за превоз на товари с техническа допустима максимална са над 12 тона. Това съобщават от АПИ.    Мерките са включително състав с ремаркета и полуремаркета, селскостопанска и земеделска техника, трактори и специализирана строителна техника, както следва: целогодишно  за периода на официалните празници:   последния работен ден преди празници - от 16:00 часа до 20:00 часа и последния почивен /празничен/ ден - от 14:00 часа до 20:00 часа . Забраната се отнася за всички периоди, в които е определен повече от един празничен ден. Забраната се отнася за всички периоди, в които е определен повече от един почивен или празничен ден. Ограниченията важат само  за участъците от републиканската пътна мрежа, както следва: • Всички автомагистрали; • път I-1 с. Ребърково-Ботевград, като движението се пренасочва по път II-16 Ребърково-Своге-София; • път I-1 Благоевград-ГКПП \"Кулата\"; • път I-4 п. в. \"Коритна\"-Велико Търново-Шумен; • път I-5 Русе-Велико Търново; • път I-8 ГКПП \"Калотина\"-София; • път I-9 Варна-Бургас; • път II-18 Околовръстен път София; • път II-99 Бургас-Царево. Забраната не важи за моторни превозни средства, които извършват превози на опасни товари (ADR), живи животни, бързо развалящи се хранителни продукти и товари на температурен режим. ІІ. СЪСТОЯНИЕ НА АВТОМАГИСТРАЛИТЕ:   АМ \"Тр акия\": Област София: Движението от км 14+270 до км 20+660 в посока Бургас е ограничено поради ремонтни-възстановителни дейности на виадукти при км 17+440 и км 18+140. Движението се осъществява двупосочно в платното посока София. В празничните и почивни дни се въвежда реверсивно движение както следва: за посока Бургас се обособяват две ленти на движение и една посока София. През последния почивен или празничен ден - една лента за движение посока Бургас и две посока София. Срок 20.12.2018 г. Движението по АМ \"Тракия\" от 45+900 до км 53+000 и в двете посоки се осъществява с повишено внимание поради констатирани неравности по пътната настилка. Скоростта на движение се ограничава до 90 км/ч. Срок 20.12.2018 г. Движението по АМ \"Тракия\" при Ихтиман от км 34+980 до км 41+560 в посока Бургас е ограничено поради ремонтно-възстановителни дейности на виадукти при км 37+390 и км 38+240. Движението се осъществява двупосочно в платното посока София. Област Пазарджик: Движението по АМ Тракия от км 89+000 до км 89+600 в посока София е ограничено поради ремонт на пътно съоръжение над р. Елшишка. Движението се осъществява двупосочно в платното посока Пловдив. Срок до 15.10.2018 г. Област Стара Загора: Временно движението в участъка Чирпан - Стара Загора от км 168+000 до км 208+100 се осъществява с ограничение на скоростта до 90 км/ч и в двете посоки с цел осигуряване безопасност на движението поради неравности на пътната настилка. Срок до 20.12.2018 г. Област Сливен: Движението по АМ Тракия в участъка на с. Загорци от км 232+300 до км 232+500 в посока Бургас се осъществява в едната лента поради ремонт на ОС /мантинела/. Ограничено е движението по изпреварващата лента. Област Бургас: Движението от км 308+107 до км 359+475 в участъка Деветак - Ветрен се извършва косене на тревни площи. Организацията на движение е сигнализирана с пътни знаци и конуси. Срок до 30.10.2018 г. АМ \"Хемус\": Област София: Движението по АМ \"Хемус\" от км 6+790 до км 11+850 посока София е ограничено поради ремонтни дейности по виадукт при км 9+360. Движението се осъществява двупосочно в платното посока Варна. Срок до 05.10.2018 г.; Движението по АМ \"Хемус\" при Потоп от км 18+680 до км 19+600 в посока Варна се осъществява с повишено внимание поради ремонтни дейности в аварийната лента по виадукт при км 19+250. Скоростта на движение е ограничена до 70 км/ч. Срок до 20.12.2018 г.; Движението от км 29+860 до км 35+150 в посока София е ограничено поради ремонтни дейности на виадукт при км 33+600 и тунел \"Витиня\". Движението се осъществява двупосочно в платното посока Варна. Срок 20.12.2018 г.; Движението от км 30+260 до км 47+060 /от п.в. \"Витинска река\" до п.в. Ботевград/ е ограничено за МПС  над 12 тона  в двете посоки поради ремонтно - възстановителни дейности по виадукт \"Коренишки дол\" при км 36+450. Движението се осъществява по обходен маршрут: п.в. \"Витинска река\" - път I-1 /София - Ботевград/ - път II-17 /Ботевград - АМ \"Хемус\"/ - п.в. Ботевград. Срок 20.12.2018 г.; Движението от км 34+010 до км 40+510 в посока София е ограничено поради аварийно - възстановителни дейности по виадукт \"Коренишки дол\" при км 36+450 и виадукти при км 37+520 км 37+920. Движението се извършва двупосочно в платното посока Варна. Срок до 15.12.2018 г.; Движението по АМ \"Хемус\" от км 48+800 до км 53+690 в посока Варна е ограничено поради ремонтни дейности по виадукт при км 51+360. Движението се осъществява двупосочно в платното посока София. Срок 15.12.2018 г.; Област Шумен: Временно движението на МПС в участъка от жп надлез на км 364+744 до надлез на км 365+597 се осъществява двупосочно в едно платно поради извършване на строителни и монтажни работи по мостовите съоръжения. Срок до 17:00 часа на 15.11.2018 г. АМ \"Струма\":  няма ограничения.   АМ \"Марица\":  няма ограничения. АМ \"Черно море\": Област Варна: Движението от км 0+000 до км 8+600 се осъществява двупосочно в едното платно посока Варна - Бургас поради ремонтни дейности на асфалтовата настилка съобразно ВОБД. Срок 23.12 2018 г. АМ \"Люлин\": Област София: Движението по АМ \"Люлин\" в посока София от км 7+100 до км 12+860 е ограничено за всички МПС поради изтичане на кална маса и опасност от срутване на скална маса на пътното платно при км 9+600. Ограничението е от втори тунел \"Люлин\" до първи тунел \"Мало Бучино\", където движението на всички МПС се осъществява двупосочно в платното посока София - Перник. Скоростта на движение се ограничава до 50 км/ч. Срок 20.11.2018 г. ІІ I . ВЪВЕДЕНИ ОГРАНИЧЕНИЯ ПО ОСНОВНИТЕ ПЪТНИ НАПРАВЛЕНИЯ : 1.  Проходи: - \"Върбишки\" - затворен за всички МПС. Срок: целогодишно; - \"Златишки\" - затворен за всички МПС. Срок: целогодишно; - \"Айтоски\" - отворен за всички МПС; - \"Котленски\" - отворен за всички МПС; - \"Обзорски\" - отворен за всички МПС; - \"Печинско\" - отворен за всички МПС; - \"Превала\" - отворен за всички МПС; - \"Предел\" - отворен за всички МПС; - \"Републиката\" - отворен за всички МПС; - \"Ришки\" - отворен за всички МПС; - \"Рожен\" - отворен за всички МПС; - \"Троянски\" - отворен за всички МПС; - \"Пампорово\" - забранен за МПС  над 3,5 т.  Срок: целогодишно; - \"Вратник\" - забранен за МПС  над 10 т.  Срок: целогодишно; - \"Дюлински\" - забранен за МПС  над 3,5 т.  Срок: целогодишно; - \"Петрохан\" - забранен за МПС  над 12 т  както и тегленето на ремаркета и полуремаркета. Срок целогодишно; - \"Твърдишки\" - забранен за МПС  над   10 т.  Срок: целогодишно; - \"Шипка\" - забранено е движението на МПС, предназначени за превоз на товари с технически допустима максимална маса над 12 т  от категория N3, както и тегленето на ремаркета и полуремаркета с технически допустима максимална маса  над 10 т  от категория О4. Срок: целогодишно.", "date": "2018.10.05", "title": "Всеки шофьор трябва да знае това иначе лошо му се пише"}
{"url": "https://www.blitz.bg/politika/temenuzhka-petkova-razkri-koga-shche-se-namesi-v-pregovorite-mezhdu-bulgargaz-i-gazprom_news631164.html", "text": "Когато се наложи, министърът на енергетиката ще влезе в своята роля в преговорите между „Булгаргаз“ и „Газпром“. Това каза пред журналисти в Народното събрание министърът на енергетиката Теменужка Петкова, предаде агенция „Фокус“.  „Много неща се казаха по темата за „Булгаргаз“ и „Газпром“, но е важно да се придържаме към това, което предвиждат възможностите в този конкретен случай. Ситуацията е следната – между „Газпром“ и „Булгаргаз“ предстоят преговори, като те ще бъдат на базата на споразумението между Европейската комисия и „Газпром“ по няколко основни въпроса. Един от тях е свързан с цената на природния газ, друг – с възможността за промяна на входната точка за доставка, а друга важна тема е свързана с евентуални ограничения по препродаването на руски природен газ. От страна на ЕК са съгласувани ангажиментите от страна на „Газпром“ и те са материализирани в две допълнения към основния договор, които „Газпром“ е изпратил за подписване на съответните държави. Тези две допълнителни споразумения са подписани от страна на изпълнителния директор на „Булгаргаз“ по време на посещението му в Санкт Петербург. Те са такива клаузи, които са изцяло в защита на пазарния механизъм, свързан с продажбата на природен газ в Европа. И подписването на този документ на практика дава възможност за стартиране на преговори по определените в допълнителното споразумение случаи и съответно търсенето за възможности за оптимизиране на цената“, коментира енергийният министър.  Попитана дали ще се включи в преговорите, Петкова заяви, че министърът на енергетиката никога не бяга от отговорност, когато става въпрос за такива важни въпроси като цената на природния газ. „Но трябва да сме наясно, че това са преговори между две търговски дружества. Но когато се наложи, министърът ще влезе в своята роля“.  Тя обясни, че трябва да се направи преглед и да се прецени дали цената, която плащаме в определен момент, е по-висока от пазарната. „Така че това въпрос на анализ, който в момента се извършва от „Булгаргаз“ и се надявам скоро да разполагаме с конкретни данни, които да ни дадат възможност да преценим в кой момент трябва да се проведат подобни разговори“, коментира Петкова. ", "date": "2018.10.05", "title": "Теменужка Петкова разкри кога ще се намеси в преговорите между „Булгаргаз“ и „Газпром“"}
{"url": "https://www.blitz.bg/kriminalni/nakazanie/osdikha-bivsh-zam-ministr-na-vnshnite-raboti-na-blgariya_news631182.html", "text": "По внесен от Софийска градска прокуратура (СГП) обвинител акт Специализираният наказателен съд постанови осъдителна присъда спрямо бившия заместник - министър на външните работи Христо Ангеличин, съобщиха от институцията.   Ангеличин бе предаден на съда през януари 2018г.  с обвинение за неупражняване на достатъчен контрол върху дейността на подчинените му дирекции в министерството по процедурата за закупуване на телефонни централи в 12 задгранични представителства на РБългария. От СГП съобщават, че щетите за Министерството на външните работи са в размер на 419 934,29 лв. В началото на 2015 г. Ангеличини е назначен за съветник в политическия кабинет на тогавашния външния министър Даниел Митов, а през септември, със заповед на министър-председателя Бойко Борисов е назначен за заместник-министър на външните работи.", "date": "2018.10.05", "title": "Осъдиха бивш зам.-министър на външните работи на България"}
{"url": "https://www.blitz.bg/ikonomika/aikb-nastoyava-za-balansiran-byudzhet-2019_news631194.html", "text": "Асоциацията на индустриалния капитал в България (АИКБ) настоява за балансиран бюджет и препоръчва на правителството да се стреми към намаляване на нивото на държавния дълг, съобщиха от пресцентъра на работодателската организация.   Бюджет 2019 да бъде изготвен така, че да осигури инструменти и стимули за ускоряване на реформите в сферата на пазара на труда, образованието, енергетиката, съдебната система, здравеопазването, сигурността и пенсионното осигуряване, посочват от организацията. Според Асоциацията в период на икономически растеж трябва да се извършват реформи и да се увеличават резервите, а не да се формират бюджетни дефицити. Планирането на бюджетните приходи трябва да бъде правено реалистично, като бъдат оценени всички фактори, които биха повлияли на размера им. Това са част от препоръките, които членовете на Националния съвет на АИКБ са одобрили да изпратят до правителството във връзка с изготвянето на държавния бюджет за следващата година. По време на заседанието си членовете на Националния съвет на АИКБ са разгледали и предложенията на Министерство на здравеопазването за промени в здравноосигурителния модел у нас. Работата по изготвяне на цялостна позиция на АИКБ по въпроса ще продължи. Асоциацията категорично е против административното определяне на минималната работна заплата, повишаването на максималния осигурителен доход и повишаването на размера на социалните помощи и обезщетения за здрави хора в работоспособна възраст. Според АИКБ, бюджетните средства в сектор \"Образование и наука\" трябва да бъдат увеличени. Акцентът в разходването им обаче трябва да бъде поставен приоритетно към техническото образование и професионалното образование, приложните научни изследвания, \"защитените професии\" и държавни стипендии, с ангажимент за реализация на студентите и страната. АИКБ е готова да подкрепи осезаем ръст в средствата за култура, както и за създаването и управлението на нов фонд за финансиране на научни изследвания с директно приложение в българската индустрия. В препоръките си към бюджет 2019 Асоциацията обръща сериозно внимание и на размера на отчетената в последните две тримесечия инфлация. Според АИКБ, ако не бъдат взети мерки за ограничаването й, страната ни рискува да не отговори на изискванията за приемане в еврозоната. Работодателската организация обаче напълно подкрепя данъчната стабилност при ниски равнища на данъчните ставки и осигурителните вноски, и ограничаване на преразпределението на доходите на хората и бизнеса чрез бюджета.", "date": "2018.10.05", "title": "АИКБ настоява за балансиран Бюджет 2019"}
{"url": "https://www.blitz.bg/politika/drzhavata-broi-na-gergov-43-mln-za-imot-vv-varna-bsp-besni-zaradi-sdelkata-mezhdu-gerb-i-spartietsa-im-snimka_news631200.html", "text": "БСП порица съпартиеца си и член на Националния съвет на партията Георги Гергов заради това, че днес община Варна реши да купи от него 3 дка терен в топ центъра за сумата от 43 млн. лв. Парите за покупката на известния сред варненци терен като \"Дупката\" обаче не са общински, а са от държавния бюджет, пише Канал 3.   Морската община се опитва да придобие терена от години, а предишният вариант беше замяна на проценти от Пловдивския панаир, собственост на Варна, срещу имота в центъра на града, който да им преотстъпи пловдивският бизнесмен. Тази сделка обаче пропадна. Не се знае какво ще прави общината с терена, на който от оценителите е дадена оценка за изграждане на магазин. Още преди далечната 1989 г. идеята е била да се построи втори ЦУМ в морската столица, но строежът е замразен поне от 35 години. Предложението на кмета Иван Портних, направено на сесията днес, не е било подкрепено от червените общинари във Варна, които гласували \"въздържал се\". Като причина те изтъкнали, че сумата от 43 млн. е прекалено висока за 3 декара място и ощетява държавата, съобщиха от \"Позитано\" 20. \"Дупката\" е много голям проблем за Варна наистина, който стои от 35 г. Става въпрос за решение на Общинския съвет за придобиване на на акции на ЦУМ Варна, които да станат собственост на община Варна. Но цената е изключително висока. Около 3 дка място в центъра на Варна не струва такава сума. 43 млн. е прекалено много\", коментира пред Канал 3 един от червените общинари - Борислав Гуцанов. Петимата от групата на левицата са гласували \"въздържал се\" и \"против\", обясни той. Категорично се разграничаваме от сделката, сключена между ГЕРБ и Георги Гергов, заявиха в нарочна позиция и от ИБ на БСП, които се възмущават, че за сделката на съпартиеца им са гласували всички общински съветници от ГЕРБ и техните сателити. Тази сделка е поредната, която предизвиква съмнение за скритата обвързаност на политиката с бизнеса, съществувала в годините на прехода. Искаме да сложим край на този модел, се заканва соцръководството в официалната си позиция.", "date": "2018.10.05", "title": "Държавата брои на Гергов 43 млн. за имот във Варна, БСП бесни заради сделката между ГЕРБ и съпартиеца им! (СНИМКА)"}
{"url": "https://www.blitz.bg/obshtestvo/stolitsa/prvo-v-blits-anton-todorov-izbukhna-zaradi-ekshna-pred-stolichna-obshchina-politsaite-imat-zhelezni-nervi-da-trpyat-glishev-az-bikh-go-snimki_news631216.html", "text": "Политологът Антон Тодоров отново взе отношение по скандала с ремонта на столичната улица \"Граф Игнатиев\".Както БЛИЦ писа по-рано днес протестиращи пред Столична община опитаха да нахлуят в сградата на общината, което доведе и до сблъсъци с полицията.  Протестът бе във връзка с ремонта на ул. \"Граф Игнатиев\" в столицата и на прилежащата градинка пред църквата „Свети Седмочисленици”. Според протестиращите и двата ремонта са извършени некачествено и без зачитане на околната градска среда.  Оказа се, че в основата на мероприятието са лидери и симпатизанти на ДСБ и \"Да, България\". Сред агресорите бе и Манол Глишев. Ето какво написа за него Антон Тодоров, като постна и две снимки:    ", "date": "2018.10.05", "title": "Първо в БЛИЦ! Антон Тодоров избухна заради екшъна пред Столична община: Полицаите имат железни нерви да търпят Глишев, аз бих го... (СНИМКИ)"}
{"url": "https://www.blitz.bg/obshtestvo/manolova-iskaniyata-na-khorata-s-uvrezhdaniya-mogat-da-se-izplnyat-v-kratki-srokove_news631218.html", "text": "Има възможност в кратки срокове да бъдат доработени обещаните проектозакони за личната помощ и за хората с увреждания, така че да удовлетворяват исканията и да съответстват на финансовите възможности на държавата. Това каза омбудсманът Мая Манолова по време на експертната работна среща в социалното министерство за реформата в системата.  \"Не мога да предам хората с увреждания, така че съм тук да настоявам министърът... наистина да му дам кураж всичко това, което искат протестиращите, което искат хората с увреждания да се върне в проектите, да ги доработим във вид, в който реформата да започне.  Основните искания да се удовлетворят и все пак да се вместим във финансови рамки, които да са поносими за бюджета през следващата година\", каза още Манолова. ", "date": "2018.10.05", "title": "Манолова: Исканията на хората с увреждания могат да се изпълнят в кратки срокове"}
{"url": "https://www.blitz.bg/politika/dps-nastoyava-za-vazhna-promyana-koyato-da-povishi-vsichki-pensii-oshche-ot-1-april-2019-g_news631156.html", "text": "Председателят на социалната комисия д-р Хасан Адемов от ДПС обяви, че движението сериозно обмисля да настоява преизчисляването на пенсиите да се състои не от 1 юли, а от 1 април заради поскъпването на живота.  \"За да може всички пенсионери да получат подкрепа при увеличаването на цените от началото на тази година\", каза той в кулоарите на парламента. Адемов лансира още идеята за отпадането на максималния осигурителен доход. \"Аз не разбирам защо изобщо не се повдига идеята да няма максимален осигурителен доход. Ако искаме да се осигуряваме върху реални доходи. Това е една от сериозните теми\", коментира депутатът от ДПС, цитиран от Канал 3.   В същото време, по думите му, решението от вчера за вдигането на максималната пенсия на 1200 лева не е от най-първостепенните задачи и не трябва да се вади пред скоби, преди да е ясно по какъв начин ще се преизчисляват всички пенсии. Освен другото, това засяга не повече от 65 хил. пенсионери.  \"В години, в които предстоят два избора, управляващите са показали, че трудно вземат определени мерки, така че този ход от тяхна страна е по-скоро страхлив и предпазлив ход от тяхна страна, отколкото уместен ход\", разкритикува Адемов.  Той изрази недоумение и несъгласие с подхода такива важни решения за пенсиите да се вземат във формат без участието на социалния министър Бисер Петков, както и в отсъствието на работодателите.  \"Сериозен ли е един такъв подход да се предлага в отсъствието на министъра на труда и социалната политика? Това е едно пренебрежение на министъра. Нямам нищо против споразуменията, стига те да бъдат коректни и осъществени по процедура. Процедурите не предполагат такива срещи, макар и в кабинета на министър-председателя, в тях да не участва основният играч, наречен социален министър\", негодува Хасан Адемов по повод обявното вчера в МС от финансовия министър Владислав Горанов след среща със синдикатите и вицепремиера Валери Симеонов в кабинета на Борисов.  Той разкритикува управляващите още и за това, че данъци и осигуровки не трябва да се променят по всяко време, а да са заложени още в предизборната програма. Другото е несериозно, отсече депутатът от ДПС.    ", "date": "2018.10.05", "title": "ДПС настоява за важна промяна, която да повиши всички пенсии още от 1 април 2019 г.!"}
{"url": "https://www.blitz.bg/obshtestvo/babkh-otkri-sluchai-na-treska-ot-zapaden-nil-v-blgariya_news631250.html", "text": "Българската агенция по безопасност на храните (БАБХ) е установила вирус на болестта Треска от Западен Нил при 2 броя щъркели в село Атия през месец август тази година и при една посевна врана в град Бургас през септември.   Заболяването е потвърдено в Националната референтна лаборатория на Националния диагностичен научноизследователски ветеринарномедицински институт (НДНИВМИ) към БАБХ. БАБХ ежегодно изпълнява програма за надзор на болестта Западнонилска треска. За всеки положителен резултат при животни и птици незабавно се уведомяват здравните власти за предприемане на конкретни мерки. През 2018 г. случаи на болестта са докладвани в редица европейски държави, включително и в съседните на България – Гърция и Румъния. Положителните резултати при птици в област Бургас са доказателство за вирусна циркулация в страната, съобщиха от пресцентъра на БАБХ. БАБХ напомня, че Треска от Западен Нил е заболяване, от което боледуват както животни (най вече еднокопитни и птици), така и хора. Птиците са резервоар на вируса в природата. Болестта се предава чрез ухапване от комари като борбата с комарите е основния начин за предпазване от заразата. При по-тежките случаи се наблюдава възпаление на мозъка (енцефалит). Смъртността при хората е ниска и в повечето случаи заболяването протича безсимптомно.", "date": "2018.10.05", "title": "БАБХ откри случаи на Треска от Западен Нил в България"}
{"url": "https://www.blitz.bg/svyat/unikalno-video-poroshenko-sam-vozi-boyko-borisov-po-traseto-odesa-reni_news631202.html", "text": "Президентът на Украйна Петро Порошенко лично вози с бус българския премиер Бойко Борисов. Кадрите разпространи украинската служба за сигурност, пише flashnews.bg.   Двамата инспектираха трасето Одеса-Рени. Порошенко изрази перспективата за разширяване на пътя като транспортен коридор за Варна и София. „Сънувах, че ще седнем с вас в колата или във Варнам или в Одеса и след 3-4 часа ще пристигнем по нов път“, се обърнал към българския премиер Порошенко. След това, по маршрута М-15, беше представен мостов проект по река Дунав, който ще стане част от европейския маршрут Е87.", "date": "2018.10.05", "title": "Уникално ВИДЕО! Порошенко сам вози Бойко Борисов по трасето Одеса-Рени"}
{"url": "https://www.blitz.bg/svyat/ribari-izvadikha-strakhovito-chudovishche-s-choveshki-zbi-ot-ezero-v-rusiya-video_news631191.html", "text": "Рибари извадиха истинско чудовище от езеро в руския град Зеленоград. В устата си страховитият мутант имал човешки зъби и рибарите толкова се уплашили, че се отказали да го ядат.  По думите на Аркадий Балушкин от Института по зоология, чудовището е познато на науката и изобщо не е опасно. Рибата паку (Piaractus brachypomus), която се явява роднина на пираните, не е агресивна и не представлява опасност за хората и животните.  Храни се основно с растителност, не е претенциозна и лесно се адаптира към новите условия на живот.          ", "date": "2018.10.05", "title": "Рибари извадиха страховито чудовище с човешки зъби от езеро в Русия (ВИДЕО)"}
{"url": "https://www.blitz.bg/svyat/trmp-s-moshchna-ataka-sreshchu-soros_news631211.html", "text": "Президентът на САЩ Доналд Тръмп заяви, без да привежда доказателства, че жените, притиснали сенатор републиканец в асансьор, за да протестират срещу номинацията на съдия Брет Кавано за Върховния съд, са били \"платени от Сорос и други\", предаде ДПА.   \"Твърде невъзпитаните кресливи жени в асансьора са професионалистки, които само гледат как да злепоставят сенаторите. Не се хващайте не това! И също, погледнете всичките професионално изработени значки с имената им. Платени от Сорос и други. Това не са значки, изработени в мазето от любов!\", написа Тръмп в Туитър и добави хаштаг \"#Troublemakers\" (\"Смутители\").", "date": "2018.10.05", "title": "Тръмп с мощна атака срещу Сорос"}
{"url": "https://www.blitz.bg/layfstayl/skorost/nay-skpiyat-avtomobil-na-vsichki-vremena-shche-bde-otnovo-proizvezhdan-snimki_news631050.html", "text": "Ателието Ares Design стана известно с редица смели проекти, сред които много необичайният Gelendwagen и купето Bentley Mulsanne. Сега британците се ангажираха да възродят легендарния и най-скъп автомобил на всички времена и народи.    ", "date": "2018.10.05", "title": "Най-скъпият автомобил на всички времена ще бъде отново произвеждан (СНИМКИ)"}
{"url": "https://www.blitz.bg/svyat/koshmar-za-dvoykata-ot-kshchata-na-uzhasite-v-germaniya_news631204.html", "text": "Германски съд днес осъди жена и бившия й съпруг за това, че са задържали насила и убили две жени в своята \"къща на ужасите\" - случай, който потресе страната, предаде Франс прес.   След продължил близо две години процес, съдът в град Падерборн осъди 49-годишната Ангелика Вагенер на 13 години затвор, а бившия й съпруг, 48-годишния Вилфрид, на 11 години лишаване от свобода и психиатрично лечение. В продължение на години двамата са примамвали с малки обяви жени във фермата си в провинция Северен Рейн-Вестфалия, където ги подлагали на психически и физически тормоз. Две от пленничките не оцелели: 41-годишна жена, която починала в болница, след като била пребивана седмици наред, и жена, убита през 2014 г., чието тяло според самопризнанията на Ангелика Вагенер е било държано във фризер, след което било разфасовано и изгорено в камина. Те са държали като пленнички и малтретирали други жени, които са оцелели. Жените били връзвани и бити, но не са били подлагани на сексуално насилие. Техните мъчители по-скоро искали да докажат властта си над тях.", "date": "2018.10.05", "title": "Кошмар за двойката от \"къщата на ужасите\" в Германия"}
{"url": "https://www.blitz.bg/svyat/le-monde-sobshchi-izvnredna-novina-za-izcheznaliya-bos-na-interpol_news631203.html", "text": "Президентът на Международната полицейска организация „Интерпол” Мън Хунвей, който е в неизвестност от 29 септември, може да е задържан от китайските спецслужби в Пекин, пише „Le Monde”, позовавайки се на свои източници. Изчезването на Хунвей не е свързано с наказателно преследване срещу него, твърди събеседник на изданието.  По данни на китайските медии, 64-годишният Хунвей е бил отведен за разпит, веднага след като е кацнал в страната миналата седмица.  Според изданието, задържането му може да е свързано с борбата за влияние след управляващите кръгове в страната. Шефът на „Интерпол” е и зам.-министър по обществената сигурност на Китай.  Все още няма информация за актуалното му местонахождение.   Мън Хунвей оглави „Интерпол” през 2016 година. Съпругата и децата му живеят в Лион, където се намира щаб квартирата на организацията. На 29 септември Хунвей заминава за Китай. От този момент следите му се губят. Сигналът за изчезването му бе подаден от неговата жена.  От „Интерпол” заявиха, че са запознати със съобщенията за \"предполагаемото изчезване\" на президента си и че въпросът е работа на съответните органи във Франция и Китай.  Превод: БЛИЦ  ", "date": "2018.10.05", "title": "„Le Monde” съобщи извънредна новина за изчезналия бос на Интерпол!"}
{"url": "https://www.blitz.bg/svyat/otvratitelno-khospitalizirakha-po-speshnost-bebe-na-dve-sedmitsi-sled-kato-e-bilo-iznasileno_news631196.html", "text": "Бебе на две седмици е било хоспитализирано по спешност в тежко състояние, след като е било намерено изнасилено. Бебето е под постоянно наблюдение в специализираната детска болница \"Роял Белфаст\" в близост до град Арма в Северна Ирландия, предава Daily Mail.25-годишен мъж е обвиненият в изнасилване и нанасяне на тежка телесна повреда. Той се е явил във Върховния съд на град Арма във вторник. За детето се твърди, че е от морското село Анналонг.  Говорител на полицията в Северна Ирландия заяви пред MailOnline: \"Детективи от PSNI Serious Crime Branch, разследват инцидент, при който дете от Анналонг е открито с редица сериозни наранявания, след като е било изнасилено от 25-годишен мъж.  Ирландските органи на реда дават повече информация около обстоятелствата на грозното посегателство. Не е ясно дали детето е било отвлечено или поверено на грижите на 25-годишния мъж.  Превод и редакция: БЛИЦ", "date": "2018.10.05", "title": "Отвратително! Хоспитализираха по спешност бебе на две седмици, след като е било изнасилено"}
{"url": "https://www.blitz.bg/layfstayl/skorost/kakvo-se-sluchva-toyota-izteglya-oshche-243-miliona-khibridni-koli-v-tsyal-svyat_news631128.html", "text": "Японският автомобилен концерн Тойота (Toyota) обяви днес, че изтегля 2,43 милиона хибридни коли в цял свят.  Това става по-малко от месец, след като компанията бе принудена да изтегли над 1 милион автомобила с тази технология, информира АФП.  ", "date": "2018.10.05", "title": "Какво се случва? Toyota изтегля още 2,43 милиона хибридни коли в цял свят"}
{"url": "https://www.blitz.bg/layfstayl/skorost/audi-a1-ot-novo-pokolenie-debyutira-na-avtosalona-v-parizh-snimki_news631051.html", "text": "Първото поколение на Audi A1 се появи през 2010 година. Между другото, той бе показан тогава за пръв път отново на автомобилното изложение в Париж. Новото поколение на този малък хечбек изглежда страхотно. Въобще, Audi A1 Sportback 2019 е по-голям, по-добър и по-бърз от модела от 2010 година.    ", "date": "2018.10.05", "title": "Audi A1 от ново поколение дебютира на автосалона в Париж (СНИМКИ)"}
{"url": "https://www.blitz.bg/ikonomika/nap-otnovo-zapechata-khotel-marinela_news631233.html", "text": "НАП за втори път запечата хотел \"Маринела\", който е собственост на бизнесмена Ветко Арабаджиев, издирван заради обвинения за данъчни престъпления, научи БЛИЦ. Мярката беше наложена, след като само преди ден съдът отмени предишната санкция на Приходната агенция.   В четвъртък вечерта данъчните са затворили рецепцията и лоби-бара. Този път причината е, че хотелът не подава данни за приходите си към информационната система на НАП. Мярката отново е наложена за срок от една седмица. В края на август синът на Ветко Арабаджиев - Вълчо, беше арестуван по обвинение за пране на пари и данъчни престъпления. Неговият баща и съпругата му се издирват с европейска заповед за арест. По-рано Специализираният наказателен съд запорира банкови сметки, дружествени дялове и имоти на семейство Арабаджиеви.", "date": "2018.10.05", "title": "НАП отново запечата хотел \"Маринела\"!"}
{"url": "https://www.blitz.bg/kriminalni/vinpromt-v-pomorie-s-pozitsiya-za-proverkata-na-agentsiya-mitnitsi_news631246.html", "text": "От \"Черноморско злато\" АД разпростарниха своя официална позиция по повод проверката във винпрома в Поморие от страна на Агенция \"Митници\".   В нея се твърди, че посочените от митниците кранчета служели за контрол при дестилацията, от тях не се източвал алкохол. Публикуваме съобщението без редакторска намеса. \"Във връзка с проверката, извършена от Агенция Митници в периода 1-3 октомври 2018 г. и отразена от медиите информация по темата, бихме искали да заявим следното: През дългогодишната история на дружеството никога не е имало  митнически и/или данъчни нарушения. През годините екипът на Черноморско злато АД е оказвал пълно съдействие на контролните органи при извършваните регулярни проверки. За последните три години дружеството е внесло над 25 млн. лева акциз и над 10 млн.  лева ДДС. Важно е да започнем с това, че в разпространен брифинг от Агенция Митници никъде не се споменават „незаконни кранове“, както бе отразено от някои медии. Считаме, че употребата на този израз води към неверни внушения за незаконна дейност. С оглед запазване на доброто ни име, бихме искали да представим пред уважаваните от нас медии и обществеността следните факти: Тъй като става въпрос за специфичен технологочен процес на производството, искаме да внесем повече яснота по темата. Дестилационната колона е съоръжение, което служи за производство на дестилат от грозде, а не за съхранение на готова продукция. Колоните се ползват между 2 и 3 месеца в годината, в зависимост от изкупвателната кампания на грозде. Тоест течността в тези съоръжения не е краен продукт, готов за консумация, а дестилат с алкохолно съдържание между 55 и 75%. Всяка дестилационна колона фабрично съдържа барета с пробно кранче съгласно технологичните изисквания за работа на колоната. Както ясно е написано в официално писмо от производителя на нашите съоръжения: „Крановете на баретките на дестилационните инсталации, произведени и продадени на Черноморско злато АД, с размер ½’’ са фабрично монтирани съгласно технологичните изисквания за работа на колоната, от Бенковски Ко, София“ . За по-голяма яснота ще поясним, че функцията на баретата и контролните кранчета, е за извършване на контрол при дестилационния процес, като се отчитат алкохолният градус, температурата и вкусово-ароматните качества на произведения продукт. Обръщаме внимание, че технологичният процес на изваряване се настройва точно от тези показатели. Също така е редно да отбележим, че при продължително отворен кран дестилационната инсталация не може да функционира, тъй като уредът за отчитане на алкохол (спиртомер) пада на дъното на баретата и се чупи, тоест течност не може да бъде източвана в големи количества. Максималното време, без да излагаме спиртомера на риск, е около 10-15 секунди. Отбелязваме, че въпросните барети, чиято неразделна част са пробните кранове, присътват на официалните технологични схеми от производителите. Относно пластмасовите 5-литрови туби, които бяха коментирани в медийното пространство, повтаряме, че откритата безцветна течност е промивна вода с остатъчен алкохол от измиване на съоръжение с аромат на анетол. Жълтеникавата течност е водно-алкохолна смес с лек аромат на ракия и е от промиване на инсталации. Заявяваме, че въпросните туби никога не са били скрити, а са съхранявани именно в данъчния склад\", завършва съобщението.", "date": "2018.10.05", "title": "Винпромът в Поморие с позиция за проверката на Агенция \"Митници\""}
{"url": "https://www.blitz.bg/politika/petr-stoyanov-rimskata-imperiya-se-e-razpadnala-vinagi-ima-risk-da-se-razpadne-i-evropeyskiyat-syuz_news631249.html", "text": "За съвременниците на една цивилизация е много трудно да предугадят нейния край. Това каза в предаването \"Панорама\" по БНТ президентът (1997-2002 година) Петър Стоянов.   Лидерите на Европейския съюз трябва да проявяват загриженост. Те се държат твърде технократски. Ежедневието ни е много бързо, технологиите се развиват бързо – това може и да е полезно, но може и да ускори края на една цивилизация, заяви Стоянов. По думите му, щом дори Римската империя се е разпаднала, винаги има риск да се разпадне и Европейският съюз. Всяка цивилизация има своя апогей, има и своя залез. Хубаво е да има мъдри хора, които да мислят за това, коментира президентът. Според него обаче краят на европейската цивилизация не е настъпил. Кризата в Европейския съюз е институционална, не е криза по същество, каза Петър Стоянов. Европейският съюз е инструментът, чрез който искаме да подредим нашата държава. Европейското цивилизационно мислене доминира през последните четири века, така че от тази гледна точка България се връща там, където винаги е била. Българите сме категорични европейци. От първия ден на Освобождението си сме се чувствали европейци, работили сме за членството в Европейския съюз и слава Богу, накрая сме го постигнали, заяви президентът. Америка никога не е била толкова разделена, а това влияе и нас европейците. Америка е европейско въплъщение. Америка без Европа и Европа без Америка не могат. Президентът Тръмп е законно избран президент, но в чисто исторически план, мисля че съдбите на Америка и на Европа трябва да бъдат преплетени, каза още Петър Стоянов.", "date": "2018.10.05", "title": "Петър Стоянов: Римската империя се е разпаднала, винаги има риск да се разпадне и Европейският съюз"}
{"url": "https://www.blitz.bg/svyat/misteriyata-se-zaplita-ot-interpol-progovorikha-za-izchezvaneto-na-prezidenta-im_news631190.html", "text": "Международната полицейска организация Интерпол заяви, че е запозната със съобщенията за \"предполагаемо изчезване\" на нейния президент Мън Хунвей и че въпросът е работа на съответните органи във Франция и Китай, предадоха Ройтерс и ДПА.   \"Това е въпрос за съответните власти във Франция и Китай\", каза Интерпол. \"Генералният секретар е служителят на пълно работно време, отговорен за ежедневното ръководене на Интерпол\", заяви организацията.  \"Генералният секретариат на Интерпол няма да коментира повече\", каза тя.  По-рано беше съобщено, че френските власти са започнали разследване, след като съпругата на Мън е подала сигнал за изчезването му. Тя казала, че няма вест от него, откакто той заминал за Китай на 29 септември. Централата на Интерпол е във френския град Лион.  ", "date": "2018.10.05", "title": "Мистерията се заплита! От Интерпол проговориха за изчезването на президента им!"}
{"url": "https://www.blitz.bg/svyat/kibersigurnost-ne-trsete-kim-kardashiyan-v-neta-opasno-e_news631181.html", "text": "Излагате се на риск, ако често търсите информация за риалити звездата Ким Кардашиян в Google. Тя е \"най-опасната\" знаменитост, посочват от американска фирма за киберсигурност. Под риск сте, защото киберпрестъпниците си набелязват за жертви хора, които отговарят на тенденциите и търсят информация за най-често търсените знаменитости или най-често търсените теми.Престъпниците надхитряват интернет потребителите, като ги карат да кликват върху лъжливи линкове, които ги свързват с измамни и фалшиви сайтове. Или карат потребителите да разкрият някаква лична информация, като парола за социална мрежа и т.н.  От киберфирмата посочват, че живеем в забързан свят, който е доста повлиян от поп културата и социалните медии. \"С влиянието на Ким Кардашиян и нейния бизнес, хората биха направили какво ли не, за да приличат поне малко на нея. Важно е потребителите да мислят преди да кликнат, да се уверят, че сърфират в безопасен и сигурен сайт и да пазят себе си от измами, които може да засегнат устройствата им или да откраднат лична информация\", каза Раж Самани, учен от фирмата.  Други опасни звезди за търсене са Наоми Кембъл, Кортни Кардашиян, Адел, Каролайн Флак и др. ", "date": "2018.10.05", "title": "Киберсигурност: Не търсете Ким Кардашиян в нета, опасно е!"}
{"url": "https://www.blitz.bg/svyat/izvnredno-kola-se-vryaza-v-grupa-khora-v-tsentra-na-berlin-snimkivideo_news631167.html", "text": "Автомобил се вряза в група хора в централния берлински квартал „Шарлотенбург“, след което се удари в сграда, съобщава столичният ежедневник Die Berliner Zeitung.  По данни на изданието при инцидента са пострадали най-малко шестима души.  Причината за катастрофата вероятно са здравословни проблеми на водача, няма основания да се говори за терористична дейност, поясниха от полицията.  Уточнява се, че превозното средство е ударило хора, които са били в заведение. Най-малко двама души са пострадали сериозно и са настанени в болница.                ", "date": "2018.10.05", "title": "Извънредно! Кола се вряза в група хора в центъра на Берлин (СНИМКИ/ВИДЕО)"}
{"url": "https://www.blitz.bg/layfstayl/skorost/robrt-de-niro-predstavi-noviya-kia-e-niro-snimkivideo_news631048.html", "text": "Известният холивудски актьор Робърт Де Ниро анонсира корейския електрически автомобил в Европа.На 75-годишна възраст актьорът продължава активно да се снима във филми и реклами. От автомобилната компания са решили да се доверят на Робърт Де Ниро за промоцията на новия кросоувър Kia e-Niro на Стария континент.    ", "date": "2018.10.05", "title": "Робърт Де Ниро представи новия Kia e-Niro (СНИМКИ/ВИДЕО)"}
{"url": "https://www.blitz.bg/svyat/erdogan-prognozira-nablizhava-krayat-na-es_news631173.html", "text": "В интервю за телевизионния канал TRT World турският президент Реджеп Ердоган заяви, че вижда много знаци за близкия край на Европейския съюз. Той дори пожела този край да се случи възможно най-скоро, за да може Турция да начертае собствената си посока.    \"Годината е 1963, после 2018 – все още ни бавят. Няма такава жестокост. Страни, които в нито една област не могат да бъдат сравнявани с нас, са членове на ЕС. Изтъкват ни критериите от Копенхаген, ние сме ги изпълнили, но други, които изобщо не са се доближили до тях, сега са членове на ЕС. Според него по отношение на Турция няма никакви индикации, че вратата на ЕС е отворена, а се предлагат някакви по-специални условия. По време на последната сесия на ООН в Ню Йорк той е разговарял с редица европейски лидери и настоял да спрат взаимно да се уморяват. \"Ако ще ни приемате, приемете ни, ако не, кажете ни да вървим по пътя си и вие продължавайте по своя. Но те нямат умора. И на Меркел казах същото. Но те не смеят да кажат в прав текст, че не ни искат. А ние можем да предложим на ЕС много полезни неща“, посочи турският лидер. Запитан може ли Турция да защити цялостта на ЕС, той заяви, че никога Анкара не си е поставяла за цел разкъсването на съюза. \"Колкото е по-силен ЕС, толкова и ние бихме били по-силни. Ние можем да допринесем твърде много, ЕС също може за страната ни. Ако се ползва тази логика, медиите ще публикуват чудесни заглавия. Ние обаче сме длъжни да приемем решението на нашите 81 милиона жители“, намекна президентът за възможен референдум по въпроса за членството в ЕС. Според него народът му трябва да свиква с референдумите, тъй като има европейски държави, в които допитвания се провеждат по 2-3 пъти годишно, а новата система на управлението му предвиждала и това. ", "date": "2018.10.05", "title": "Ердоган прогнозира: Наближава краят на ЕС"}
{"url": "https://www.blitz.bg/svyat/osdikha-nikola-gruevski-na-2-godini-zatvor-zaradi-limuzina_news631137.html", "text": "Бившият премиер на Македония Никола Груевски беше осъден на две години затвор, съобщават местни медии.   Присъдата е потвърдена от Апелативния съд в Скопие. Груевски беше обвинен за противозаконно закупуване на луксозен автомобил „Мерцедес“ за 600 хил. евро с бюджетни средства.", "date": "2018.10.05", "title": "Осъдиха Никола Груевски на 2 години затвор заради лимузина"}
{"url": "https://www.blitz.bg/svyat/bedstvie-preskhva-edno-ot-nay-populyarnite-ezera-v-sveta-video_news631101.html", "text": "Водите на едно от най-известните по цял свят френски езера - Анси, спаднаха до рекордно ниско ниво.  След сухото и топло лято, нивото се понижи до едва 20 см, което не се е случвало от 1947 г. насам. Обикновено езерото, което се захранва с води от Алпите, е предпочитано място за плуване и къпане от много хора.  Заради пресъхването е преустановено и движението на популярните в района туристически корабчета.     ", "date": "2018.10.05", "title": "Бедствие: Пресъхва едно от най-популярните езера в света (ВИДЕО)"}
{"url": "https://www.blitz.bg/svyat/kiev-obyavi-che-veche-ima-raketi-s-koito-mozhe-da-udari-moskva_news631097.html", "text": "Украйна може да създаде ракета с обсег 1500 километра, която \"може да достигне до Москва\", каза украинският военен експерт Валентин Бадрак в интервю за украинското онлайн издание UkrLife.  Според Бадак конфликтът с Русия е причинил \"сериозен скок\" в развитието на украинските военни технологии, и днес инженерите са способни да произвеждат дори повече отколкото армията на Украйна може да поеме на въоръжение.  Според него новото оръжие има за цел да \"промени реториката на преговорите\", тъй като Украйна, въоръжена със \"сто и двеста такива ракети\", ще може да \"диктува своите условия\" на Москва и да \"защити позицията си в областта на евроатлантическата интеграция\".  По-рано украинският генерал-лейтенант Игор Романенко заяви, че Украйна трябва да работи за подобряване на ракетите \"Харпун\" и \"Гръм-2\". Те трябва да имат няколко хиляди километра обсег, за да достигнат европейската част на Русия. ", "date": "2018.10.05", "title": "Киев обяви, че вече има ракети, с които може да удари Москва!"}
{"url": "https://www.blitz.bg/intsidenti/stikhii/apokalipsist-v-italiya-prodlzhava-sled-rieneto-na-snyag-s-fadromi-sega-novo-bedstvie-zalya-stranata-snimkivideo_news631098.html", "text": "Апокалипсисът в Италия продължава с пълна сила. Само преди дни  . Сега пък се оказа, че проливни дъждове са предизвикали големи наводнения.   Най-тежко засегнат е град Катания.  Кадри, публикувани в социалните мрежи, показват улици, превърнати в реки и затънали във вода автомобили. Местни медии съобщават, че се очакват нови поройни валежи. Издадено е предупреждение и за наводнения. Училищата и офисите ще останат затворени.  ", "date": "2018.10.05", "title": "Апокалипсисът в Италия продължава: След риенето на сняг с фадроми сега ново бедствие заля страната! (СНИМКИ/ВИДЕО)"}
{"url": "https://www.blitz.bg/stsena/sboguvane-s-maestroto-frantsiya-se-proshchava-s-sharl-aznavur-na-zhivo_news631115.html", "text": "Франция се прощава с легендарния изпълнител Шарл Азнавур. Световноизвестният певец издъхна в понеделник на 94-годишна възраст.   Националната церемония в Дома на инвалидите в Париж ще бъде водена от президента Еманюел Макрон. На нея са поканени около 200 души – роднини и официални лица. На церемонията ще присъства и министър-председателят на Армения Никол Пашинян.  Шарл Азнавур е носител на най-високото отличие за заслуги - Ордена на почетния легион и ще бъде изпратен с държавни и военни почести.           ", "date": "2018.10.05", "title": "Сбогуване с маестрото: Франция се прощава с Шарл Азнавур (НА ЖИВО)"}
{"url": "https://www.blitz.bg/intsidenti/stikhii/nov-silen-trus-udari-yaponski-ostrov_news631065.html", "text": "Нов трус удари японския остров Хокайдо, който преди месец беше ударен от друго силно земетресение, което взе жертви, съобщават световните осведомителни агенции.   Новият трус е с магнитуд 5,3 по скалата на Рихтер. Засега няма данни за пострадали. Междувременно Националната агенция за справяне с бедствията в Индонезия съобщи, че броят на жертвите на труса и вълните цунами на остров Сулавеси вече надхвърля 1500 души.   Две земетресения разтърсиха индонезийския остров на 28 септември. Вторият, по силен трус, който беше с магнитуд 7,4 предизвика разрушителни вълни. Повечето от жертвите са в град Палу, столицата на провинция Централно Сулавеси.  ", "date": "2018.10.05", "title": "Нов силен трус удари японски остров!"}
{"url": "https://www.blitz.bg/svyat/unikalno-pismo-na-aynshchayn-na-trg-za-1-mln-dolara_news631057.html", "text": "Ръкописно писмо от Алберт Айнщайн, известно като „Божието писмо“, с негови мисли за Бог, религията и търсенето на смисъла на съществуването ще се продава на търг в Ню Йорк, оценено на стойност до 1,5 млн. долара, съобщи аукционната   „Кристи‘с“.   Писмото на Айнщайн, чието име е синоним на гений, е написано на немски от Принстън, Ню Джърси до германския философ Ерик Гъткинд година преди легендарният физик да умре през 1955 г. \"Думата Бог за мен не е нищо друго, освен изражение и продукт на човешките слабости, а Библията е колекция от ценни, но все пак по-скоро примитивни легенди. Никакво тълкуване, без значение колко умело, може да промени (за мен) нещо по въпроса\", пише физикът. Писмото от една и половина страници ще бъде пуснато на търг на 4 декември и аукционната   очаква цената му да донесе между 1-1,5 млн. долара. То е било предложено на търг през 2008 г., когато частен колекционер плаща за него 404 000 долара. Миналата година на търг беше предложена кореспонденцията на Айнщайн с неговия приятел Мишел. Сетът от 50 писма, писани от автора на теорията на относителността, в които се разглеждат някои от най-важните научни концепции, включително и емблематичната теория, бяха продадени за сумата от 1,7 млн. долара.", "date": "2018.10.05", "title": "Уникално писмо на Айнщайн на търг за 1 млн. долара"}
{"url": "https://www.blitz.bg/svyat/yaponiya-pak-se-trese-tozi-pt-5-po-rikhter_news631053.html", "text": "Земетресение с магнитуд 5.0 по скалата на Рихтер е регистрирано в региона на островите Рюкю в Япония, показва справка на интернет страницата на Европейския средиземноморски сеизмологичен център (EMSC).   Земетресението е регистрирано в 07:44 часа местно време (01:44 часа българско време) на дълбочина от 10 км. Епицентърът е на 155 км източно от град Наго, на 191 км източно от град Наха и на 774 км южно от град Фукуока. Засега няма данни за жертви и материални щети и не се съобщава за опасност от цунами. ", "date": "2018.10.05", "title": "Япония пак се тресе - този път 5 по Рихтер"}
{"url": "https://www.blitz.bg/svyat/erdogan-s-vazhni-dumi-za-siriya-i-putin_news631013.html", "text": "Турция няма да напусне Сирия, докато сирийският народ не проведе избори. Това заяви турският президент Реджеп Тайип Ердоган, цитиран от Фокус.  „Когато сирийският народ проведе избори, тогава ще оставим Сирия на нейните собственици“, заяви Ердоган по време на форум в Истанбул.  По отношение на споразумението с руския президент Владимир Путин за създаване на демилитаризирана зона между бунтовническите и правителствените бойци в Северна Сирия, той заяви: „Осигуряването на този коридор означава осигуряване на Идлиб. И ние започнахме да укрепваме нашите постове за наблюдение“    ", "date": "2018.10.05", "title": "Ердоган с важни думи за Сирия и Путин"}
{"url": "https://www.blitz.bg/svyat/bolsonaru-favorit-za-prezident-na-braziliya_news631054.html", "text": "Крайнодесният кандидат за президент на Бразилия Жаир Болсонару остава фаворит и увеличава преднината си дни преди вота, предаде \"Ройтерс\". Той вече има подкрепата на 35% от гласоподавателите, с 3% повече от последното допитване.   След него се нарежда Ферднандо Хадад от Работническата партия, избран, след като съдът забрани на основния фаворит Лула да Силва да участва в изборите. Той запазва 22-та си процента.  Двамата са с най-големи шансове за балотаж. Това показва проучване на Datafolha. Предизборната кампания в Бразилия беше официално закрита и в неделя ще се проведат изборите.  63-годишният Жаир Болсонару, бивш парашутист-десантчик, се позиционира като антисистемен кандидат. Той използва расистка и хомофобска реторика, обявява се за връщане на смъртното наказание, възхвалява военната диктатура. Някои от избирателите го определят като \"бразилския Тръмп\". Хадад сравни конкурента си с Хитлер. ", "date": "2018.10.05", "title": "Болсонару фаворит за президент на Бразилия"}
{"url": "https://www.blitz.bg/svyat/braziliya-vri-i-kipi-potva-stremglavo_news631040.html", "text": "Бразилия е обзета от сляпа омраза и невиждана поляризация: в навечерието на президентските избори страната изглежда все по-непредвидима. Какво точно се случва в петата по големина държава в света? Какво става с тази Бразилия? Страната вече изглежда напълно непредвидима. И никой не знае накъде ще я поведе новият ѝ президент, който ще бъде избран на предстоящите избори /на 7 октомври/, пише Дойче веле.  Дълго време резултатите от тези избори също бяха смятани за непредвидими - петима кандидати се конкурираха за участие в балотажа, но фотофинишът показва, че на финала ще се състезават крайнодесният бивш военен Жаир Болсонаро и кандидатът на лявата Работническа партия Фернандо Адад.  В продължение на месеци бившият президент Лула да Силва, който управлява страната от 2003 до 2010 година, водеше с голяма преднина в социологическите допитвания. Но бившият любимец на народа няма право да се кандидатира отново, тъй като бе задържан по обвинение в корупция и пране на пари. Самият той смята, че е станал жертва на „съдебен заговор\".  Болсонаро, който сега води в допитванията на социолозите, също пропусна горещата фаза на предизборната борба. След като бе атакуван с нож, почти неизвестният доскоро политик прекара седмици в интензивно отделение. А сега гръмко заявява, че бил призван от Бог и нямало да се примири с поражение. Така той де факто намеква, че в случай на нужда може да прибегне до услугите на военните, към които изпитва особено топли чувства заради извършения от тях преврат през 1964 година. Връхна точка на хаоса  Бурната предизборна борба се явява връхна точка на хаоса от последните няколко години. В средата на 1990-те Бразилия преживя икономически бум, но през 2014 бе разкрита гигантска корупционна мрежа, в която бяха замесени най-големите частни концерни, държавни предприятия и политици от почти всички партии. Най-известната \"жертва\" на последвалите разкрития е бившият президент Лула.  В средата на септември заместникът му Фернандо Адад пое кандидатурата за президент. А това означава, че ще наследи и гласовете за Лула. Болсонаро пък трупа точки с аргумента, че именно Лула бил отговорен за корупцията и икономическата криза в страната, а неговата Работническа партия искала да превърне Бразилия в нещо като втора Куба. В отговор от лявата Работническа партия твърдят, че Болсонаро щял да върне военната диктатура. Накратко: двата лагера са се вкопчили един в друг със зъби и нокти. И така поляризират Бразилия до краен предел.  Масовите протести от последния уикенд, в които се включиха стотици хиляди демонстранти от цяла Бразилия, показаха, че много хора в страната едва ли ще се примирят с евентуална победа на Болсонаро, смятан за хомофоб, расист и женомразец. В същото време привържениците на Болсонаро обвиняват левите сили в страната за какво ли не, включително и за германския националсоциализъм. Хитлеровият националсоциализъм бил всъщност ляво радикален, твърдят те.  Именно Болсонаро е главният виновник за нажежената атмосфера в страната, смята бразилският политолог Сержу Праса. \"Бразилия винаги е била поляризирана, но новото в сегашната ситуация е, че обществото е обзето и от силна агресия. А тя идва именно от Болсонаро\", твърди експертът. \"По-зле от Аржентина\"  Между 2014 г. и 2017 г. Бразилия изживя невиждана криза. БВП се срина, милиони работни места бяха закрити, а бурно развиващата се дотогава страна се превърна в проблемно дете. Независимо от всичко това икономическите теми изобщо не присъстват в предизборната борба, твърди германският журналист Александър Буш, който добре познава Бразилия. По неговите думи, ако сравняваме бюджетния дефицит и вътрешния дълг, Бразилия е дори по-зле от Аржентина. \"Но както Адад, така и Болсонаро омаловажават икономическите проблеми. Да, Бразилия още не е ударила дъното, но свличането ѝ продължава\", предупреждава експертът.  В същото време идеологическите битки поляризират обществото и го хвърлят в обятията на разединението и сляпата омраза. Ситуацията ще се нормализира навярно чак след изборите - когато стихне шумотевицата от днешните битки и когато по-умерените сили отново се завърнат на сцената, за да загасят подпалените сега пожари.    ", "date": "2018.10.05", "title": "Бразилия ври и кипи, потъва стремглаво"}
{"url": "https://www.blitz.bg/svyat/makedonskiyat-premier-otkhvrli-iskaniyata-na-vmro-dpmne-za-sluzhebno-pravitelstvo_news631038.html", "text": "Македонският премиер Зоран Заев отхвърли исканията на ВМРО-ДПМНЕ за служебно правителство, нов главен прокурор и анкетна парламентарна комисия за референдума. Заев се надява договорът за промяна на името на страната да бъде подкрепен в парламента. Алтернативата е предсрочни избори, но Заев определи този сценарии като нежелателен   Диалогът между политическите лидери в Македония явно не върви. Днес премиерът Зоран Заев съобщи в Охрид, че през идните дни залага на контакти с депутати в парламента, но няма за какво да разговаря с лидера на ВМРО-ДПМНЕ Християн Мицкоски, след отстъпките, които са правени в миналото на партията му. Той подчерта, че в миналото е бил даден картбалнш за служебно правителство, били са приети исканията за финансиране на политически партии, била е създадена Държавна избирателна комисия с председател от ВМРО-ДПМНЕ, но по думите му, в замяна на всичко това, от опозицията не искат да подкрепят процесите, които са важни за Македония  На първото заседание след референдума Изпълнителният комитет на ВМРО-ДПМНЕ даде категорична оценка за ситуацията, като заяви, че изпълнителният комитет е стигнал до заключението, че договорът от Преспа е политически мъртъв и е празни думи на хартия В задочния диалог се включи президентът Георге Иванов от Прага, където е на посещение - с критики към премиера и към ЕС. Очаква се до седмица да станат ясни следващите стъпки. Ако в парламента не бъде осигурено мнозинство от 2/3 за конституционните промени, произтичащи от договора с Гърция, очакват се предсрочни избори в края на ноември.", "date": "2018.10.05", "title": "Македонският премиер отхвърли исканията на ВМРО-ДПМНЕ за служебно правителство"}
