{"url": "https://www.blitz.bg/obshtestvo/nay-mladata-zhertva-ot-krvaviya-avtobus-bila-otlichna-uchenichka-sled-broeni-dni-malkata-mila-shchyala-da-praznuva-rozhden-den_news593422.html", "text": "16-годишната Мила Ножделова от старозагорската гимназия „Ромен Ролан“ е пътувала за София, за да присъства на дипломния спектакъл на по-големия си брат Георги, който е студент от класа на проф. Румен Рачев в НАТФИЗ, съобщиха близки на потъналото в скръб семейство на Петър и Станка Ножделови. Момичето било изключително щастливо, че ще може да поздрави батко си с дипломирането му, ден по-рано за София тръгнала майката, пише \" \".   „Не мога да повярвам, че я няма. Те беше толкова емоционална, приятна, весела, готова да се притече на помощ на всеки, който се нуждае…“, сподели през сълзи красната на загиналата при автобусната катастрофа край Вакарел на АМ \"Тракия\" десетокласничка Биляна Димитрова.  След броени дни, на 3 май Мила имала рожден ден, предварително обявила ,че ще го отпразнува със съучениците си. В бележника си имала само шестици, учела английски и френски.  „Преди седмица с класа бяхме на екскурзия в Словакия и Унгария, през цялото време Мила беше като „гербова марка“ до мен, толкова се вълнуваше…“, сподели още класната й ръководителка. До последно родителите се надявали, че тя е сред оцелелите, обиколили всички болници с ранени, докато научат тъжната новина късно вечерта в петък.  Поклонението е насрочено за 14,00 часа в залата при старозагорския гробищен парк.  Сред загиналите е и 49-годишната Антоанета Орлова, съпругата на треньора по волейбол в детско–юношеската школа при волейболния клуб „Берое“ – Стара Загора Владимир Орлов. Родената в Смолян жена пътувала за среща с приятели в София, коментираха нейни познати.  Съболезнователен адрес  до близките на загиналите и ранените изпрати старозагорският митрополит Киприан. В него владиката е написал: “Докато стоим в дните на Светлата седмица и съпреживяваме Пасхалната радост, ние бяхме застигнати от новината за смразяваща кръвта пътнотранспортна злополука.  С дълбока тъга ние посрещнахме страшната вест за трагичния инцидент, който в тринадесетия ден на месец април край Вакарел на автомагистрала „Тракия“, отне живота на шестима и причини страдания на мнозина. Ние, бидийки съпричастни със страданието на нашите братя, дълбоко скърбим, заедно с цялото българско общество, но същевременно, чувствайки Възкресението на нашия Спасител и Господ Иисус Христос като залог за общото възкресение и вечния живот, изпълваме сърцата си с упование и вяра, защото знаем за починалите, знаем, че тяхното битие не приключва, знаем, че душите им ще бъдат настанени на място добро…“.  Съболезнования поднесоха кметът на Сливен Стефан Радев и общинското ръководство. От общината изразиха готовност да окажат помощ на семейството на загиналата 31-годишна начална учителка от ОУ „Елисавета Багряна“ Станислава Петкова, която остави сираче момиченцето си, ученичка в четвърти клас. Отворен бе и горещ телефон за информация.", "date": "2018.04.14", "title": "Най-младата жертва от кървавия автобус била отлична ученичка, след броени дни малката Мила щяла да празнува рожден ден"}
{"url": "https://www.blitz.bg/svyat/svett-za-sigurnost-na-oon-otkhvrli-ruskata-rezolyutsiya-za-siriya_news593462.html", "text": "Съветът за сигурност на ООН не прие руският резолюция с призив да се прекрати агресията по отношение на Сирия. Документът бе подкрепен от Русия, Китай и Боливия. Против него се обявиха осем държави, други четири гласуваха „въздържал се”. Русия разпространи проекта на резолюцията, в която се осъждат действията на коалицията и се изисква от САЩ и съюзниците незабавно да прекратят агресията по отношение на Сирия, както и да се въздържат от по-нататъшното използване на сила, което е в нарушение на Устава на ООН и международното право.  Припомняме, че в нощта на 14 април САЩ, Великобритания и Франция нанесоха над 100 ракетни удара по Сирия. В резултат на масираните бомбардировка са пострадали трима мирни граждани. Превод: БЛИЦ", "date": "2018.04.14", "title": "Съветът за сигурност на ООН отхвърли руската резолюция за Сирия"}
{"url": "https://www.blitz.bg/politika/ninova-obyasni-kak-mozhe-da-se-reshi-konfliktt-v-blizkiya-iztok_news593409.html", "text": "Конфликтът в Близкия изток не може да бъде решен с военни средства. Това каза лидерът на БСП Корнелия Нинова в изявление по време на срещата си с младежи от цяла Европа в София, съобщава „Фокус“. „Конфликтът в Близкия Изток не може да бъде решен с военни средства. Военната сила само задълбочава проблемите, а не ги решава. Употребата на химическо оръжие е недопустима. Такава употреба в Сирия трябва да бъде установена и доказана от независимо разследване на ООН“, каза лидерът на БСП.  По думите ѝ военни действия, без санкция на ООН, както и задълбочаване на кризата в отношенията между Русия и САЩ ни отдалечават от целта – траен мир в Близкия изток. „Решение на кризата маже да бъде постигнато само по политически начин, с устойчиво политическо решение. Мястото на това решение е Съвета за сигурност към ООН.  Надяваме се, че там ще се свали напрежението и в диалог и във взаимно разбирателство ще бъде изготвена трайно позиция“, каза Нинова.", "date": "2018.04.14", "title": "Нинова обясни как може да се реши конфликтът в Близкия изток"}
{"url": "https://www.blitz.bg/obshtestvo/intervyu/pred-v-shou-dzhino-biankalana-napravi-smrazyavashchi-krvta-priznaniya-snimki-18_news591402.html", "text": "Любимата риалити звезда на България Джино Бианкалана претърпя 5-часова операция в Анкара преди дни. Той отново легна под ножа заради проблем с крака и пластината в него. По време на интервенцията е бил отстранен металният имплант от коляното до глезена в левия крак. Той му бе поставен преди 2 години в Америка, след като се потроши при тежка катастрофа с мотор и едва оцеля. Поставен е нов имплант и сега предстои на Джино да се възстанови. Единствено и само пред „ШОУ“ двукратният победител във „ВИП брадър“ реши да внесе яснота по случая и от първо лице да разкаже за причините, довели до спешната операция и поредното рязане на крайника му.- Джино, преди дни претърпя поредна операция на крака в турска болница. Как се чувстваш и какво е състоянието ти в момента?  - Беше доста тежка операция, 5-6 часа продължи. Имаше лек проблем – 3 часа след упойката не можаха да ме събудят. Вече тялото ми не издържа, имам над 16 операции за кратко време.   Бях хванал някаква инфекция на импланта на кокала, който отрязаха и изхвърлиха. Сега сложиха специална скоба, която дърпа кокала. На ден по два пъти натягам едни пластини, които опъват кокала, за да може да се издължи. Това устройство се слага на хора, които са ниски и искат да станат високи. Няма такива болки, отвратително е. В момента не мога да обуя панталон. Срязал съм няколко чифта дънки с ципове отстрани, иначе тази шина няма как да мине през крачола.  - И така колко време?   - Няколко месеца ще е сигурно така, докато ми се разтегне кокалът и се приближи до другия. Трябва да хвърля патерицата и да ходя само с шината. Не се знае… Всичко зависи от организма и как ще зарасне кокалът. Тогава ще се реши кога ще има друга операция, за да ми го махнат това нещо. Наистина е неудобно за спане, и за всичко.  - От какво се е получила тази инфекция?   - Казаха ми, че от някаква мръсотия. Получи се от участието ми в „Биг брадър“. Моите приятели Константин и Фънки ме хвърлиха навън, направиха ме индианец. Всички твърдяха, че съм се преструвал с този бастун, играл съм го жертва и като изляза от Къщата съм щял да ходя нормално. Ето, сега могат да видят, че това им е поредната грешка и ситуацията въобще не е била такава. Не съм се преструвал, имах сериозни проблеми, невероятни болки, но се държах и не исках да се оплаквам и натрапвам на хората.  Не е виновен „Биг брадър“, а тези хора, които ме изхвърлиха навън. Те казаха, че там ще ми е екстра с този бастун като индианец.  - Вече две години минаваш през адски мъки и непрекъснати операции. Иска се голяма смелост да издържаш физически и психически на натоварването…   - Трудно е много, но аз съм човек, който не се предава лесно. Две години се борех да направим този имплант, дадохме много пари. Сега започвам наново, но нямам избор. Моето семейство ме обича, зад мен са и ако се предам – ще предам и тях. И дума не може да става да се предам.  - Семейството ли са хората, които те крепят в тези трудни моменти?   - Да, разбира се! Моето семейство е най-близо до мен. А и аз съм такъв характер, че не се предавам лесно. Трудно ми е, но гледам да не се оплаквам и да вървим напред. Има хора, които са с много по-сериозни проблеми. Даже   няколко приятелчета, които са били напълно здрави, при катастрофа остават на инвалидна количка   Те са хората, които ми дават кураж. Като гледам тяхното положение и че не спират да ме съветват и нахъсват, няма как да се предам. Нямам сърце и очи да кажа, че не мога повече. Това са истински хора.  - Би ли се качил отново на мотор и след инцидента имаш ли страх от високи скорости?   - Татко ми е моторист и ми каза, че ако ме е страх да се кача на мотор след катастрофата, трябва да спра, защото ще ме убие. Година след инцидента, ходех с патерици още, се качих и направих едно кръгче. Не ме е страх от мотора, което е добре. Но за момента нямам намерение да се връщам към това си хоби, което е голямата ми страст. Семейството ми преживя достатъчно и не искам да ги наранявам. Бързите скорости са голяма моя болест. Моторите обаче за момента съм ги сложил в гаража.  - Обикновено когато човек се срещне очи в очи със смъртта преосмисля съществуването си и след това като че ли започва на чисто, по съвсем нов начин да живее. При теб така ли стана?  - Неведнъж съм се сблъсквал очи в очи със смъртта. Явно не съм си свършил работата още и затова ме държат на земята. Има някой, който ме пази, някаква ангел зад гърба ми.  - По време на участието ти в „Биг брадър“ като че ли нещата в здравословен план бяха потръгнали или просто не искаше да покажеш колко ти е тежко?   - Нещата вървяха добре. Първия път отхвърлих поканата на продуцентите, но след това реших да се включа заради себе си. Искам да ми се отнеме малко мисълта, тъй като през последните две години минах през тежки неща. Исках нещо по-различно да ми се случи. Чувствам го като грешка. На първо място е здравето, след това всичко останало. Болеше ме адски много след първата мисия, в която живяхме отвън на студа и мръсотията. Една вечер ме откараха по спешност до болницата, което не е излъчено. Бях се подул целият, имах сериозни проблеми. Но аз съм такъв човек, че прибързвам с нещата, взимам импулсивно решенията. Съжалявам, че се съгласих да участвам в риалити формата, защото сега трябва лечението ми да започне наново. Това е част от живота. Тези трудни неща ме правят по-силен.  - Минаха няколко месеца от края на риалити формата – какви спомени запази от пребиваването си там? Обиден ли си на Константин, Фънки, Динко…   - Не съм човек, който държи лошото в себе си. Всички ми се обадиха след това, обсъдихме някои неща. Специално Коцето ми се извини, че не е бил прав спрямо мен.   Казах им още вътре, че там има камери и цяла България гледа, но след това играта продължава навън. Всеки човек отговаря за постъпките си.   По-добре да не си го мерим с всички   По-добре да си останем приятели или познати, отколкото врагове. Много по-трудно се печели приятел, отколкото враг. Лесно е да седнем да си го мерим, но винаги ще има някой по-голям, по-силен и по-богат от всеки. Те разбраха някои неща и нямам проблеми с тях. Разочарован съм от нещата, които казаха за мен. Боли ме още, че никой не се качи на сцената да ме поздрави за победата. Това е една игра, в която всеки показва характер. България застана зад мен. Обиди ме това, че станаха и си тръгнаха най-демонстративно. Не мога да разсъждавам вместо тях…  - Конфликт с Люси Иларионов имаш ли и дължиш ли му пари, както се изписа в някои медии?  - Нямам конфликт с Люси. Никога не съм взимал пари назаем от някого, а напротив – те взимат от мен и не ми ги връщат. Но с Люси нямам никакъв проблем. Просто аз си гледам здравето в момента и не мога да ходя на мероприятия, на които ме канят, и някои хора се цупят. Специално за тази статия се чух с Люси и той каза, че това е жълта клюка. Нека някой да излезе и да докаже, че му дължа пари. Никога не съм взимал пари назаем. Даже да няма какво да ям никога не бих поискал пари от някого.  - Има ли жена до теб в момента? Кой надраска колата ти със сърце навръх 14 февруари?  - Не знам кой надраска колата ми, вероятно някоя фенка, която не е имала химикалка и лист. Беше ми кофти, че колата ми е надрана. Но пък от друга страна беше сладко, защото е надрана със сърце, а не с някакви глупости.   Имам човек до мен, с когото контактувам в момента. Давам му малко повече внимание, но не е нищо сериозно засега. Не съм обвързан.  - Каква е разликата между българските жени и американките?   - Не бих казал, че едните са по-добри от другите. Българките са наистина много красиви, но интересите им са различни. Заставам зад българките и искам жена ми да е от тук.  - Умееш ли да отсееш истинските жени сред множеството златотърсачки? Бил ли си използван някога като банкомат и нищо повече?   - Разбира се, всеки мъж може да потвърди, че е бил използван. Предпочитам да си платя и да видя колко струва този човек и да знам, че повече няма да е в живота ми. Имал съм момент, в който съм плащал хиляди, за да разбера какво представлява този човек. Предпочитам да ме изпържат с пари, отколкото да си платя с чувства. ", "date": "2018.04.14", "title": "Пред в. \"Шоу\" Джино Бианкалана направи смразяващи кръвта признания (СНИМКИ 18+)"}
{"url": "https://www.blitz.bg/obshtestvo/kultura/nikol-kidman-i-dzhordzh-kluni-na-parti-v-nirvana_news593207.html", "text": "С бляскаво кино парти с актьори от ранга на Никол Кидман, Джордж Клуни, Уил Смит и Джоди Фостър, изненада ценителите на красивото тв водещата от Канал 3 Ивелина Кунчева в галерия Нирвана. Интерактивната мултимедийна изложба \"Спомени от звезден прах\" събра звезди от кинофестивала в Кан в артпространството на Ники Младжов. В трите зали на галерията десетина плазмени телевизори излъчваха моменти от червения килим, и заедно с 60 автографа от кинозвезди, снимки и прожекционен апарат, превърнал една от стените в кино екран, потопиха гостите в атмосферата на седмото изкуство. Красивата блондинка, която всяка година отразява кинофестивала в Кан с подкрепата на Ники Младжов, и се среща с най-известните представители на филмовата индустрия, които се борят за \"Златната палма\", блестеше в червена рокля. \"Като че ли е излязла от филм на Фелини\",  коментира проф. Любомир Стойков, който откри изложбата и сподели, че Ива е една от най-добрите му студентки, защитила блестящо магистратура на тема кинофестивала в Кан.  Председателят на съюза на артистите в България Христо Мутафчиев, актьорът Ники Сотиров с половинката си Анна Каридова - ексмодел и настояща бизнес дама, мис България Наталия Гуркова, известна със страстта си към любимите на кинозвездите диаманти, прочутата бижутерка Мирела Ненчова, собственичката на модна къща \"Романтика\" София Борисова бяха сред гостите на партито, което продължи повече от 4 часа. Шампанско, музика от кинохитове и приглушена светлина допълваха усещането за изискан коктейл, който пренесе присъстващите на Лазурния бряг. Ива Екимова, младата художничка Моника Тошева и колежката й Лили Сотирова, Меги Савова - организатор и собственик на марки на престижни конкурси, скулпторката Кунка Димитрова, актьори, певци, бизнесмени, писатели и светски красавици бяха възхитени от факта, че в галерията се влизаше по червен килим.   \"Тази година са забранени селфитата на кинофестивала в Кан, чието 71-во издание стартира на 8 май. Церемонията по връчването на наградите ще е в неделя, а не в събота, както е било досега. Има още една новина - тази година за журналистите няма да се правят специални прожекции, те ще гледат филмите заедно с останалите гости на фестивала\", сподели новини от кухнята на събитието на Френската Ривиера Ники Младжов. Сред гостите се открояваха с черни фракове и папионки операторите Христо Янков и Таси Асенов, които всяка година придружават Ива на пътешествията й до Кан.     ", "date": "2018.04.14", "title": "Никол Кидман и Джордж Клуни - на парти в Нирвана"}
{"url": "https://www.blitz.bg/stsena/infarkt-porazi-legendata-dzho-lin-trnr_news593408.html", "text": "Бившият вокалист на Deep Purple Джо Лин Търнър е приет по спешност в болница в Минск, съобщават от здравното министерство на Беларус. Рок изпълнителят е хоспитализиран с инфаркт на миокарда. В момента изпълнителят се намира в стабилно състояние. Превод: БЛИЦ       ", "date": "2018.04.14", "title": "Инфаркт порази легендата Джо Лин Търнър"}
{"url": "https://www.blitz.bg/svyat/pentagont-zaplashil-da-izprati-km-ruskite-bregove-yadreni-razrushiteli_news593376.html", "text": "По време на своето изслушва в Комитета в Палатата на представителите на Конгреса, посветен на бюджета на Пентагона за 2019 г., американският министър на отбраната Джеймс Метис призовал да се разположат на американските бойни кораби крилати ракети с ядрени бойни глави, съобщават световните медии. Той добавил, че е целесъобразно на подводниците да се монтират ядрени балистични ракети с малка мощност. Според Метис, тези мерки биха позволили на Москва да й се дадат „шах и мат”, като това я принуди да спазва Договора за ракетите със средна и малка далечина (500-1000-5500 км). Той счита, че за това са необходими „минимални разходи”.     Вашингтон и Москва често се обвиняват взаимно в разработката на системи, които излизат извън рамките на договора, подписан на 8 декември 1987 г. по времето на Михаил Горбачов.     Американски конгресмени предлагат понякога предлагат да се отправят към Русия преки обвинения за нарушаване на Договора за РСДМ, а после на това основание да излязат от него. Някога по такъв начин САЩ излязоха от Договора за ПРО.    Превод и редакция: БЛИЦ    ", "date": "2018.04.14", "title": "Пентагонът заплашил да изпрати към руските брегове „ядрени” разрушители"}
{"url": "https://www.blitz.bg/stsena/emili-rataykovski-shokira-fenovete-si-pusna-se-v-instagram-po-palto-no-snimka-18_news593247.html", "text": "26-годишната хубавица Емили Ратайковски зарадва последователите си в Инстаграм с нова гореща снимка. Този път обаче палавата моделка е решила да позира пред обектива с дрехи. Въпреки това никой не може да я обвини в излишна скромност, защото тоалетът, с който е избрала да застане пред камерата, е напълно прозрачен и по никакъв начин не може да скрие пищните й гърди.       \"Прекрасна, както винаги. Мечтая за гърдите и устните ти\", пише потребител с ник carloskanan.  \"Най-красивата жена на света\", отбелязва laodikaen. Превод: БЛИЦ  ", "date": "2018.04.14", "title": "Емили Ратайковски шокира феновете си, пусна се в Инстаграм по палто, но... (СНИМКА 18+)"}
{"url": "https://www.blitz.bg/svyat/beliyat-dom-posochi-edno-ot-nay-velikite-postizheniya-na-trmp_news593307.html", "text": "Уволнението на директора на ФБР Джеймс Коми е едно от най-великите постижения на президента Доналд Тръмп, заявила представителката на Белия дом Сара Сандърс. „Едно от най-величавите постижения на президента, което ще влезе в историята, ще стане уволнението на Джеймс Коми. Както и мнозина негови колеги, Коми завинаги ще бъде запомнен като опорочил репутацията си политикан. Американският народ вижда наглата лъжа на човека, който сам си призна, че станал източник за изтичане на информация” – казала Сандърс.     Тя коментирала публикуваната книга на Коми. Според Сандърс, мемоарите са „несполучлив пиар-трик”, насочен към реабилитация на опорочената репутация.     Бившият директор на ФБР сравнява сегашния американски лидер с мафиот, който иска лична преданост. Вестник Washington Post също отбелязва, че в книгата си Коми описва Тръмп като „отявлен лъжец”, действащ под влияние на своето его и изплел около себе си „какавида от алтернативна реалност, в която той енергично оплита” всички служители на кабинета. Мемоарите на бившия шеф на ФБР ще влязат в продажба следващата седмица.     Тръмп също реагира на неласкавите отзиви по свой адрес. Той разкритикува Коми, наричайки го лъжец.     Може да се счита, че Белият дом е направил добра реклама на книгата и тя ще бъде просто разграбена.    Превод и редакция: БЛИЦ    ", "date": "2018.04.14", "title": "Белият дом посочи „едно от най-великите постижения на Тръмп”"}
{"url": "https://www.blitz.bg/svyat/pentagont-razbi-na-pukh-i-prakh-tvrdeniyata-na-rusiya-i-razkri-dali-izstrelyanite-km-siriya-raketi-sa-dostignali-kraynite-si-tseli_news593429.html", "text": "От Пентагона съобщиха, че съвместните удари на САЩ, Великобритания и Франция срещу сирийския режим „са ударили всички цели\", което противоречи на твърденията на Русия, че 70 от 102 ракети са свалени, съобщават \"Франс прес\" и \"Фокус\". „Не искаме конфликт в Сирия, но не можем да допуснем подобни груби нарушения на международното право“, заяви говорителят на американското Министерство на отбраната Дана Уайт пред репортерите. „Ударихме успешно всяка цел“, добави тя.  „Ударите бяха оправдани, легитимни и пропорционални“.  На същия брифинг генерал-лейтенант Кенет МакКензи заяви, че три обекта, които са били „фундаментални компоненти от химическата инфраструктура на режима“ са ударени. Операцията е била „прецизна, съкрушителна и ефективна“, заяви той, като добави, че тя ще върне програмата за химически оръжия на Сирия „с години назад“. Маккензи отбеляза още, че нито един „самолет или ракета, използвани в операцията, не са засечени успешно от сирийската противовъздушна отбрана“.      ", "date": "2018.04.14", "title": "Пентагонът разби на пух и прах твърденията на Русия и разкри дали изстреляните към Сирия ракети са достигнали крайните си цели"}
{"url": "https://www.blitz.bg/svyat/na-zhivo-svett-za-sigurnost-na-oon-se-sbra-zaradi-udarite-po-siriya_news593444.html", "text": "Съветът за сигурност на ООН провежда извънредно заседание по искане на Русия, на което се обсъждат нанесените по Сирия ракетни удари от САЩ, Франция и Великобритания в отговор на предполагаемата химическа атака в Източна Гута, предават \"Франс прес\" и \"Фокус\". Русия предложи прокеторезолюция за осъждане на нападението, но постоянният представител на Великобритания при ООН заяви, че ударите са „и правилни, и легални“ и целят облекчаване на човешкото страдание в Сирия. ", "date": "2018.04.14", "title": "НА ЖИВО: Съветът за сигурност на ООН се събра заради ударите по Сирия"}
{"url": "https://www.blitz.bg/svyat/erdogan-komentira-srednoshchnite-raketni-udari-po-siriya-i-otseche-che_news593446.html", "text": "Турция смята, че ракетните удари на САЩ и нейните съюзници по Сирия са обосновани. Това заяви президентът на Турция Реджеп Ердоган по време на реч в Истанбул. \"Химическите атаки, извършени от режима на Асад, не трябва да остават без отговор. Смятаме, че военната операция на САЩ, Франция и Великобритания срещу режима е оправдана и правилна\", посочи той.  Ердоган каза още, че смята да обсъди операцията в Сирия с френския си колега Еманюел Макрон. По думите му, той вече е обсъдил тази тема с британския премиер Тереза ​​Май.", "date": "2018.04.14", "title": "Ердоган коментира среднощните ракетни удари по Сирия и отсече, че..."}
{"url": "https://www.blitz.bg/svyat/stoltenberg-vsichki-strani-ot-nato-podkrepyat-vzdushnite-udari-po-siriya_news593456.html", "text": "Страните членки на НАТО единодушно подкрепят извършените удари в Сирия. Това съобщи генералният секретар на Алианса Йенс Столтенберг след извънредно съвещание на посланиците на страните от пакта, на което САЩ, Великобритания и Франция са представили основанията за нанасянето на снощните удари. По думите му, трите държави са изложили множество причини да предприемат подобни действия сега. Столтенберг уточни, че следва Вашингтон, Лондон и Париж да кажат повече по този въпрос.  Снощният удар не реши всички въпроси, но беше правилна стъпка, защото предотвратява следваща употреба на химическо оръжие, посочи генералният секретар. Според него международната общност е трябвало да отговори, за да се избегне допълнително влошаване на обстановката.  Ударът снощи намали възможностите за нови нападения като това в Дума и изпрати ясно послание за сдържане, заяви Столтенберг. Няма военно решение на конфликта в Сирия, но международната общност не може да приеме действията на режима в Дамаск. Ако нищо не бе направено, усилията за постигането на политическо решение щяха да бъдат подкопани, добави той.  Столтенберг уточни, че в района на Дума действат силите на Дамаск, подкрепяни от Русия. По неговите думи \"много открити източници\" са потвърдили използването на химическо оръжие там и това е било повече от достатъчно за страните от НАТО да направят своята оценка. Получихме много информация, нямаме основание да се съмняваме в оценките, каза той.  Необходим е силен отговор от международната общност и това видяхме снощи. Нямаше друга възможност, освен употребата на сила, добави Столтенберг. Той съобщи, че САЩ, Великобритания и Франция са съобщили за предприемането на допълнителни и невоенни действия за ограничаването на възможностите на сирийския режим да използва химическо оръжие.  Генералният секретар призова Русия да прояви отговорност и да направи необходимото Сирия да участва в мирните преговори в Женева.    ", "date": "2018.04.14", "title": "Столтенберг: Всички страни от НАТО подкрепят въздушните удари по Сирия"}
{"url": "https://www.blitz.bg/kriminalni/nakazanie/div-ekshn-v-burgas-nevrstna-shoforka-skuba-i-dra-kolezhka-preprechila-y-ptya_news593421.html", "text": "Бойна бургазлийка, ученичка в 12-ти клас, не остана по-назад от екшън героите по пътищата и тръгна да се саморазправя с водачка, препречила й пътя в ж.к. „Меден рудник“. Нервната дама, управлявала лек автомобил „БМВ”. Пред заведението „Булсай” на бул. „Захари Стоянов“ движението й било препречено от лек автомобил „Фолксваген Поло”. Водачката на БМВ-то се ядосала, че другата жена бавно извършвала маневрата, за да осигури предимство на нейния автомобил, както и поради това, че свирнала с клаксона. Тогава слязла от автомобила, отворила шофьорската врата на другата кола, ударила в лицето на шофьорката шамар, дърпала я за косите и я одрала с нокти по лицето. В конфликта се намесили очевидци, които предотвратили екшъна.  Заради това, че не е осъждана и силно се разкайва за случилото се, ученичката се е разминала с глоба от 200 лева за дребно хулиганство. Източник: burgasinfo.com", "date": "2018.04.14", "title": "Див екшън в Бургас: Невръстна шофьорка скуба и дра колежка, препречила й пътя"}
{"url": "https://www.blitz.bg/svyat/britanskite-iztrebiteli-prestanali-da-letyat-nad-siriya-zaradi-opasnost-ot-sblskvane-s-ruski-iztrebiteli_news593305.html", "text": "Британските ВВС престанали да нанасят въздушни удари по позиции на „Ислямска държава” в Сирия поради опасност от сблъскване с руски изтребители, съобщават световните медии. Полетите са прекратени от 9 април, написал в Twitter иранският журналист Бабак Тагвай. Репортерът се позовава на военен журналист от Израел, пожелал анонимност.     BREAKING: According to an #Israel|i Military journalist who spoke on condition of anonymity & who monitors flight activities of foreign air forces over his country, #RoyalAirForce (#RAF) has stopped carrying out airstrikes against #ISIL / #Daesh in #Syria since 9th April 2018.     Според него, последните самолети, изпълняващи мисии против ИД, са два Tornado GR4 с бордни номера ZD716 и ZD792. Те прелетели над Израел на път за своята база в 19 часа в понеделник. /  БЛИЦ  ", "date": "2018.04.14", "title": "Британските изтребители престанали да летят над Сирия заради опасност от сблъскване с руски изтребители"}
{"url": "https://www.blitz.bg/kriminalni/prestplenie/tozi-lovk-apash-poiska-da-si-plati-smetkata-na-bara-no-zaedno-s-belezhkata-pribra-i-snimkivideo_news593426.html", "text": "Полицията търси неизвестен мъж, заподозрян в извършване на нагъл пладнешки обир днес следобед, в една от най-посещаваните и оборотни пицарии в Благоевград. Мъжът, пил кафе на маса отвън като обикновен клиент. Внезапно влязъл вътре в заведението и поискал да плати сметката си на бара. На маса пред пицарията го чакала негова придружителка. Неизвестният грабнал портмонето на управителката, поставено до монитора, съобщава struma.com.     Много ловко е извършена кражбата, твърдят от пицарията. Той успял да вземе портмонето за части от секундата, заедно с подадената му касова бележка. Мъжът бързо се изнизал от заведението и заедно с придружителката му изчезнали, носейки два куфара, което предполага, че или са идвали, или са отивали към гарата.  В откраднатия портфейл имало над 2000 лева - пари, приготвени за аванс на работещите в пицарията, който трябвало да бъде раздаден в края на работния ден.  На място са извикани полицаи, които издирват наглия обирджия. Прегледани са записите от камерите и това е клиентът, който полицията заподозря незабавно. Записите са иззети за детайлен анализ. Видео, запечатало наглия обир, може да видите ", "date": "2018.04.14", "title": "Този ловък апаш поиска да си плати сметката на бара, но заедно с бележката прибра и... (СНИМКИ/ВИДЕО)"}
{"url": "https://www.blitz.bg/obshtestvo/mlada-mayka-na-tri-detsa-ot-vresovo-e-sred-tezhko-postradalite-pri-meleto-na-am-trakiya-snimki_news593414.html", "text": "Майка на три деца от руенско село е сред тежко пострадалите при вчерашното меле на АМ \"Тракия\". 34-годишната Гюлджан Мустафа от с. Вресово е настанена в УМБАЛ \"Света Анна\" с политравматизъм и множество фрактури по цялото тяло - има счупени ребра, ръце и травма на главата, съобщава Флагман.бг. Припомняме, че инцидентът стана вчера на обяд на аутобана край Вакарел, в посока София. Автобус на Юнион Ивкони се преобърна в канавката заради удар от лек автомобил Рено. При зверската катастрофа загинаха 6 души - 5 мъже и един мъж. Над 20 са ранените, сред които петима са с опасност за живота. Единственият загинал мъж е 46-годишният Юмер Юмер от руенското село Вишна.  Както Юмер, Гюлджан също пътувала за София с автобуса на Юнион Ивкони, за да хване полет за Франция, където мъжът й Мустафа бил на гурбет. След като разбрал за инцидента, съпругът й се върнал в България по спешност.  \"Гюлджан е прекрасен човек, добра майка и домакиня. Има три дъщерички, от които най-малката на три годинки. През летните месеци работи в Слънчев бряг, а през зимата се грижи за дома и семейството си. Преди началото на сезона реши да посети съпруга си, който от години работи във Франция. Той се е върнал вчера веднага след като разбрал за ужасната катастрофа. Сутринта лично се чух с Мустафа. Каза ми, че засега състоянието й е стабилно, но възстановяването ще отнеме много време\", обясни пред Флагман.бг кметът на с. Вресово Хасан Осман.  Всички в селото се молят Гюлджан да прескочи трапа и да се върне жива и здрава у дома.", "date": "2018.04.14", "title": "Млада майка на три деца от Вресово е сред тежко пострадалите при мелето на АМ \"Тракия\" (СНИМКИ)"}
{"url": "https://www.blitz.bg/intsidenti/katastrofi/prvi-snimki-ot-zverskoto-mele-mezhdu-tri-koli-i-traktor-okrvavilo-ptya-kray-petko-karavelovo_news593412.html", "text": "Момиче от Свищов е една от пострадалите при катастрофата по главен път Русе – Силистра край село Петко Каравелово. Тя е настанена за лечение във великотърновската болница с фрактура на прешлен. Инцидентът стана тази сутрин в района между селата Раданово и Петко Каравелово.   Другият пострадал е от Силистра, информация за състоянието му няма, съобщава \"Фокус\", позовавайки се на говорителя на Областна дирекция на МВР във Велико Търново Марияна Христова.  Той е изпробван за употреба на алкохол и наркотични вещества, като пробите са отрицателни. Взета му е кръвна проба.  Загиналият водач е от село Петко Каравелово.  По случая е образувано досъдебно производство. Причините са в процес на изясняване.  Нормалното преминаване на автомобили покрай мястото на катастрофата вече е възстановено.  ", "date": "2018.04.14", "title": "Първи СНИМКИ от зверското меле между три коли и трактор, окървавило пътя край Петко Каравелово"}
{"url": "https://www.blitz.bg/intsidenti/katastrofi/shoforka-pomete-dve-momicheta-na-peshekhodna-pteka_news593418.html", "text": "Две млади момичета са блъснати от кола, докато са пресичали на пешеходна пътека при болница „Здраве” в Пазарджик, съобщи говорителят на ОДМВР – Пазарджик Мирослав Стоянов. Инцидентът е станал около 12.30 часа днес. Едното момиче е на 18 години от село Сарая, а другото – на 20 от Пазарджик. И двете са пресичали на пешеходната пътека.  Водачката на автомобила е 30-годишна, от Пещера, не е употребила алкохол, нито наркотични вещества, не е и напуснала местопроизшествието, пише \"Марица\".   Пострадало е 18-годишното момиче, но е без опасност за живота. Откарано е в болницата с фрактура, уточни Стоянов.  На мястото има екипи на Пътна полиция и на Районното управление, които извършват оглед. ", "date": "2018.04.14", "title": "Шофьорка помете две момичета на пешеходна пътека"}
{"url": "https://www.blitz.bg/intsidenti/katastrofi/cherna-vest-ot-am-trakiya-sled-intsidenta-s-ptnicheski-bus_news593437.html", "text": "Двама мъже загинаха, след като бус излезе от платното и самокатастрофира на автомагистрала „Тракия”. Инцидентът стана този следобед на 296-тия километър от аутобана, в района на село Воденичане.Поне осем души са ранени и се превозват към близките болници. На място са изпратени линейки от Карнобат и Бургас. В спешното отделение на ямболската болница са приети най-тежките случаи. Повечето са с черепно-мозъчни травми, съобщава bTV.  По непотвърдена информация в буса са пътували работници.  Движението в участъка от км 296 до км 298 в посока София на АМ \"Тракия\" в района на село Воденичане се осъществява само в изпреварващата лента, съобщиха от Агенция \"Пътна инфраструктура\". ", "date": "2018.04.14", "title": "Черна вест от АМ \"Тракия\" след инцидента с пътнически бус"}
{"url": "https://www.blitz.bg/intsidenti/katastrofi/prvi-snimkivideo-na-busa-koyto-ubi-dvama-na-am-trakiya_news593441.html", "text": "Двама души са загинали, а други шестима са пострадали след катастрофа с бус на АМ \"Тракия\". Инцидентът е станал в района на 296-и км. от аутобана, съобщава \"Фокус\", позовавайки се на ямболската полиция. Сигналът за произшествието е постъпил към 17:00 часа.   Бус „Форд Транзит“ е напуснал пътното платно и се е обърнал в канавката. На място има пристигнали полицейски екипи и екипи на \"Спешна помощ\".  По непотвърдена информация, в буса са пътували работници, които са се прибирали от Бургас към село Хаджидимитрово до Ямбол, информира bTV.  Обстоятелствата около инцидента се изясняват.   От Пътната агенция уточниха, че инцидентът е станал в района на село Воденичане. Движението се осъществява само в изпреварващата лента.", "date": "2018.04.14", "title": "Първи СНИМКИ/ВИДЕО на буса, който уби двама на АМ \"Тракия\""}
{"url": "https://www.blitz.bg/intsidenti/politsiyata-na-solun-na-krak-zaradi-granata-na-ppa-na-grada_news593454.html", "text": "Намериха граната в апартамент в центъра на Солун. По данни на в. \"Български новини\", жилището е на пенсионер, починал преди известно време. Понастоящем няма официални съобщения за инцидента.  Въпреки това, според информация от съседи, роднини на пенсионера, твърди се, че е служил във въоръжените сили. ", "date": "2018.04.14", "title": "Полицията на Солун на крак заради граната на пъпа на града"}
{"url": "https://www.blitz.bg/intsidenti/sstoyanieto-na-postradalite-v-katastrofata-s-bus-na-am-trakiya-e-mnogo-tezhko_news593458.html", "text": "Седем души са пострадали при катастрофата с бус на АМ „Тракия”. Всички те са в изключително тежко състояние. Четирима мъже и една жена в изключително тежко състояние са настанени в ямболската болница, други двама с тежки черепно-мозъчни травми са транспортирани в болницата в Сливен, информира Нова телевизия.  Инцидентът стана около 17 часа на 296-тия километър от аутобана. Автобусът е пътувал от Бургас до ямболското село Хаджидимитрово.    ", "date": "2018.04.14", "title": "Състоянието на пострадалите в катастрофата с бус на АМ \"Тракия\" е много тежко"}
{"url": "https://www.blitz.bg/obshtestvo/unikalen-aromat-na-gorski-zdravets-specheli-srtsata-na-blgarite_news592865.html", "text": "Рецептурник за пивка ракия от 1890 г. и днес вдъхновява карнобатските лозари „Мускатовата ракия носи нрава на жена. Нежна и деликатна, най-първо те привлича с ухание, опиянява те с вкуса си, а към характера й се привързваш навеки”. Поетичните слова са изписани с едър мъжки почерк върху кориците на „Рецептурникь за пивка ракия” от 1890 г.  Безценният свитъкът е събрал чалъмите на поколения лозари от Карнобатския край и е извор на вдъхновение за днешните майстори.    Авторът сравнява лозето с рода, от който женихът взема бъдещата си съпруга. Както девойката се изпълва с добродетели от възпитанието и примера родителите си, така и гроздето извлича скъпоценни аромати от земята, където зрее. Бъчвата е като бащината къща. „Затвориш ли муската твърде дълго зад железни обръчи, пламъкът му ще угасне, ще натежи и няма да буди страст”, вещо разсъждавал поклонникът на тънки питиета. „Създадеш ли й домашен уют, жената ще добие чудна зрялост и мекота, ще стане блага и ласкава. Досущ като пивка мускатова ракия, отлежала в дъбова бъчва”. Уникалният за България и Балканите мускатов аромат на горски здравец и цвят от дива роза, с които в наши дни „ ” спечели сърцата на българите, потвърждава тези думи.  „Ценните ухания са извлечени от нашите лозя на плодородна Карнобатска земя. Гроздето зрее върху уникалната местност „Двете Лули”, където от векове старите карнобатлии са засаждали най-добрия Мускат Отонел.”, поясниха енолозите на „Винпром Карнобат.     „Съвременните проучвания, които всяка година правим заедно с изтъкнати български учени показват, че песъкливо-каменистата структура на почвите, в съчетание с близостта до морето и умерения климат нямат аналог у нас, и са най-добри за засаждане на сорта Мускат отонел. Слънцето грее изобилно, липсват резки температурни колебания, камъните задържат топлината в корена на лозата и гроздето се налива със сладост. Добрият дренаж на почвата помага след дъжд водата бързо да слезе към затоплените корени. Така освен ценни захари се натрупват и невероятните аромати на горски здравец и дива роза”. След брането майсторите на ракията настойват гроздовата мъст с ципите за дълго време и провеждат ферментацията при ниски температури. Накрая дестилират, за да извлекат и концентрират ценните ухания.  Мекотата във вкуса пък се дължи на 12-месечното й отлежаване. Ни повече, ни по-малко  - както повелява прочутият рецептурник от 1890 г. Но не в какви да е бъчви, а в стари, защото укротяват силата на муската без да го задушават. И обогатяват ракията с аристократични нотки на ванилия. Те са на голяма почит сред енолозите от Бордо, Брюксел и Лондон, които оцениха високо родната мускатова и наградиха Карнобатските ракии със Златен и няколко Сребърни медала.  Съвременните майстори са убедени, че и в наши дни безименният съставител на рецептурника би бил горд с новата реколта на „ ”, защото  ценните й ухания са характерни само за елитните дестилати и логично към тях се насочват най-вече модерните градски жители.  Историци разказват, че точно такъв кръг на напредничави млади мъже, изучили винарските науки в най-добрите европейски школи, се бил формирал в Карнобат в средата на ХІХ в. и именно на тях дължим тайните на уникалния ракиен вкус.     Из повелите на „Рецептурникь за пивъки ракии”: МУСКАТОВАТА ДА СЕ СИПВА В ЧАША-ЛАЛЕ  За да се насладят най-добре на уникалните мускатови аромати от горски здравец и дива роза, истинските познавачи следва да избират чаша с форма на лале и изящно високо столче. Препоръките, наследени от 1890 г. и днес са част от тънкостите на ракиения етикет. Специфичната форма развива ароматите и вкусовете на „ ” в основата на чашата, а лекото стеснение в „гърлото” дава възможност на богатите мускатови ухания да се концентрират в пълна степен преди отпиване. Тъй като мускатовата ракия няма нужда от предварително затопляне в дланта, високото столче я оставя приятно охладена, дори човек да държи в ръка чашата през цялата вечер, разясниха още майсторите на сервирането. ЗА НАЙ-ДОБРАТА МУСКАТОВА РАКИЯ ГРОЗДЕТО СЕ БЕРЕ НОЩЕМ  Като елитен сорт, Мускатът за Карнобатските ракии се бере на ръка само в часовете от 1 през нощта до 5.30 сутрин, при контролиран добив. Нощният гроздобер е сред най-екологичните способи за направа на класни ракии и вина, защото ниските температури съхраняват по естествен път танините и всички ценни микроелементи на плода. Лозята се натоварват минимално за да дават не повече от 600-800 кг/дка. Способът е бил пренесен от италианския град Конелиано преди два века, където тогавашните Карнобатските лозари изучавали винарските и агрономски науки. По думите на множество енолози, това е една от тайните за отличното качество и богатия аромат на гроздето в лозята на „Винпром Карнобат”.    ", "date": "2018.04.14", "title": "Уникален аромат на горски здравец спечели сърцата на българите"}
{"url": "https://www.blitz.bg/kriminalni/prestplenie/burgaski-politsai-v-byasna-gonka-s-kradets-toy-khvrlya-plyachkata-za-da-byaga-po-brzo_news593425.html", "text": "Бесен екшън като по филмите се е разиграл този следобед пред бургаски мол в жк „Славейков”, съобщава Флагман.БГ, позовавайки се на очевидци. Сочен за крадец мъж, който носил нещо черно в ръцете си, пресичал пешеходната пътека на ул. „Янко Комитов” пред търговския център. Точно тогава той забелязал ченгетата, които се приближавали към него. Виждайки ги, мъжът, на видима възраст около 35 години, хукнал да бяга, а униформените се втурнали след него. Всичко се разиграло за секунди пред погледите на десетки смаяни минувачи. В разгара на гонката мъжът захвърлил „плячката”, но все пак бил заловен от полицаите, които се оказали по-бързи.  Очевидци съобщават, че непосредствено след това той е бил арестуван. ", "date": "2018.04.14", "title": "Бургаски полицаи в бясна гонка с крадец, той хвърля плячката, за да бяга по-бързо"}
{"url": "https://www.blitz.bg/kriminalni/prestplenie/shofor-bez-knizhka-podkara-audi-s-tabeli-na-vaz-no-nomert-mu-ne-mina-i_news593435.html", "text": "Неправоспособен водач подкара \"Ауди\" с чужди табели. В петък към 10.25 в село Габаре, автопатрул е спрял за проверка лек автомобил \"Ауди А6\" управлявано от Д.Г. на 24 години от село Каменно поле - неправоспособен. След извършената справка се установили, че регистрационните табели са от друга кола - \"ВАЗ 21011\", собственост на П.П. от Враца, съобщава \"Конкурент\".   Табелите са иззети и е започнато бързо производство.  ", "date": "2018.04.14", "title": "Шофьор без книжка подкара \"Ауди\" с табели на \"ВАЗ\", но номерът му не мина и..."}
{"url": "https://www.blitz.bg/kriminalni/nakazanie/uchenik-opita-da-otvleche-i-iznasili-momichentse-na-detska-ploshchadka-no-se-razmina-ss-zatvora_news593449.html", "text": "Прокуратурата поиска 7-годишна присъда за ученика, който се опита да отвлече дете и да го изнасили пред погледите на родителите му. На ужасяващата сцена станаха свидетели десетки. Тя се случи на площадка за игра в кърджалийския квартал „Възрожденци”. Момчето с психични проблеми се размина със затвора, след като вся паника на детската площадка. Н.Е. опита да отвлече и впоследствие да изнасили 9-годишно момиченце. Ужасяващата случка се разигра в следобедните часове на 18 март м.г. на съоръжението за игра между блоковете 61 и 62 във „Възрожденци”.  Н. Е. се приближил към групата деца и грабнал с ръце през гърба и краката малолетното момиченце. Младежът се затичал с детето към намиращите се наблизо гаражи. 9-годишната започнала да пищи и да вика за помощ. Дядото на детето в това време бил до един от блоковете и се впуснал веднага към нападателя. Н.Е. се спънал и паднал, но продължил да дърпа детето за якето. Момиченцето си мушнало краката под гумите на паркиран автомобил, за да попречи на агресора. В този момент дядото се приближил, а Н.Е. успял да избяга. Малко по-късно той бил установен от повиканите на място полицаи. Пред тях Н.Е. обяснил, че посегнал на детето с желание за съвкупление с него.  Тийнейджърът бил ученик в местно училище и бил освидетелстван с „лека умствена изостаналост”. Той живеел в дома на леля си, която полагала грижи за него от раждането му. Психичното му състояние и миналото, лишено от криминални прояви, дадоха основание на магистратите в Кърджали да дадат условна присъда от 2 години за Н.Е. Наказанието е с 5-годишен изпитателен срок.  От Прокуратурата протестираха присъдата пред Апелативния съд в Пловдив. От държавното обвинение поискаха увеличаване на условното наказание до размер от седем години. Апелативните магистратите обаче потвърдиха решението на Окръжния съд в Кърджали. То може да бъде обжалвано пред Върховния съд. Източник: 24rodopi.com", "date": "2018.04.14", "title": "Ученик опита да отвлече и изнасили момиченце на детска площадка, но се размина със затвора"}
{"url": "https://www.blitz.bg/obshtestvo/12-godini-sled-zverskoto-ubiystvo-na-sestrite-belneyski-mayka-im-s-raztrsvashcha-izpoved-za-mkata-nadezhdata-i-versiite-za-nerazkrit-ubiets_news593440.html", "text": "Никога няма да намеря покой и да повярвам, че убиецът е само един и е в затвора. Това заяви майката на зверски изнасилените и убити през 2006 година сестри Росица и Христина Белнейски – Фани. „Един ден ще науча истината. Лазар Колев прикрива някой, щом не говори”, каза Белнейска пред Нова телевизия.  „Бях длъжна да съм на съдебните заседания. Не беше лесно. Исках да зная цялата истина, как се е случило всичко.  Много пъти съм си мислила, че трябва да бъде въведено смъртно наказание. Тогава може би ще има по-малко престъпници”, добави Фани.  Сега единствената й опора в живота е Мария. Момичето се появи в живота на почерненото семейство година след инцидента. Първоначално Фани и Стоимен взеха момиченцето, за да се грижат за него, а по-късно го осиновиха.  „С покойния ми съпруг се поддържахме, не беше лесно, но решихме да продължим да живеем. В един момент обаче решихме, че не можем да живеем повече сами и си осиновихме детенце. Липсваше ми думичката „мамо”, липсваше ми някой да ми казва „мамо”.  Беше любов от пръв поглед. Обикаляхме групите. Тя беше в последната група, в която влязохме в село Лесичово, в дома за изоставени деца”, разказа Фани Белнейска.    „Сега тя е моята опора, моето слънчице. И двете не можем една без друга”, добави жената.  „Росица искаше да има дъщеря, която да кръсти Мария. Сподели ми го в нощта преди да бъде убита. Тогава си говорихме за много неща”, каза още Фани.       ", "date": "2018.04.14", "title": "12 години след зверското убийство на сестрите Белнейски, майка им с разтърсваща изповед за мъката, надеждата и версиите за неразкрит убиец"}
