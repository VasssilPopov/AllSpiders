{"url": "https://www.blitz.bg/svyat/silen-vzriv-izbukhna-v-rafineriya-v-sashch-ima-mnogo-postradali-snimkivideo_news596404.html", "text": "Най-малко 20 души са пострадали при експлозия в нефтопреработващ завод в американският щат Уисконсин. По данни на местни медии, инцидентът е станал тази сутрин в град Суперирор. След мощния взрив е избухнал пожар, който вече е овладян.   На мястото работят екипи на спешна помощ и на пожарната.  Превод: БЛИЦ", "date": "2018.04.26", "title": "Силен взрив избухна в рафинерия в САЩ, има много пострадали (СНИМКИ/ВИДЕО)"}
{"url": "https://www.blitz.bg/politika/menda-stoyanova-s-goreshch-komentar-za-vlizaneto-ni-v-evrozonata_news596368.html", "text": "В момента можем да се похвалим с политически консенсус за влизането ни в Еврозоната. Изпълнили сме всички критерии и приемането ни е въпрос на време. Това заяви председателят на Комисията по бюджет и финанси и народен представител от ГЕРБ Менда Стоянова по време на дискусията „България в еврозоната. Икономическа логика срещу митовете“, съобщават от пресцентъра на ПП ГЕРБ. Форумът е иницииран от президента на ПЕС и ръководител на Делегацията на българските социалисти в ЕП Сергей Станишев и евродепутата от ГЕРБ/ЕНП и председател на Европейското международно движение Ева Майдел.  В рамките на дискусията Менда Стоянова отбеляза, че в обществото също има положителни нагласи спрямо бъдещото присъединяване на България към Еврозоната.  „Вече въведохме валутния борд и на практика сме изпълнили числовите критерии за влизане във Валутния механизъм. Влизането в Еврозоната е един от най- положителните аспекти от членството в Европейския съюз и се радвам, че вървим в тази посока“, категоричен бе председателят на Комисията по бюджет и финанси. ", "date": "2018.04.26", "title": "Менда Стоянова с горещ коментар за влизането ни в Еврозоната"}
{"url": "https://www.blitz.bg/kriminalni/prestplenie/tsiganin-nakhlu-posred-noshch-v-doma-na-baba-mariya-i-sled-kato-ya-smlya-ot-boy-ya-sbleche-gola-i_news596393.html", "text": "35-годишен дървосекач от село Градец е нападнал в нощта срещу вторник самотна баба в Златарица, пребил я, съблякъл я гола, задигнал 90 лв. и банковата й карта и изчезнал. 77-годишната Мария успяла да се облече и да отиде при роднини, които извикали Спешна помощ. Линейката дошла по-бързо от полицията и откарала жената в болница, където се намира и в момента. Баба Мария не е била изнасилена, установил съдебен лекар, но с нея са опитани блудствени действия и е нанесен жесток бой за пари, пише \"Борба\".   Циганинът работел от известно време в Златарица и си бил наел квартира до баба Мария. Тя често го посрещала и понеже го познавала, отворила портата си във фаталната нощ. Предполага се, че той е бил пиян. Започнал да иска пари, а когато получил отказ, започнал с насилието над беззащитната жена.  Сега Георги Камчиков е обявен за общодържавно издирване, научи днес. Той имал предишни присъди и висящи дела за кражба на дърва в Златарица от миналата година, имал и дете в Южна България, където обаче също не го намерили.  Заради кражби и посегателства от дървосекачите от Градец, Котелско, днес местни жители поискаха те да бъдат изгонени от общината. Многолюдните фамилии обаче се наемат от собственици на частни и държавни гори в района и няма как общинското ръководство да окаже натиск.  Частници и държава наемат фирми за дърводобив, които от своя страна си търсят евтина работна ръка. Така сезонно Златарица се пълни с роми от Котелския край, а обикновено при проверка има един регистриран работник, но се появяват десетки и дори стотици мургави дървосекачи заедно със семействата си. Те превръщат района в гета и опъват шатри, а други дори си наемат квартири като нападателя на баба Мария. Никой не проверява дали са осъждани и за какво и след това започват мародерствата. ", "date": "2018.04.26", "title": "Циганин нахлу посред нощ в дома на баба Мария и след като я смля от бой, я съблече гола и..."}
{"url": "https://www.blitz.bg/intsidenti/pozhari/kucheshki-zhivot-nechoveshko-stradanie-i-uzhasna-smrt-na-78-godishnata-veneta-potrese-petrich-video_news596342.html", "text": "Нелепа трагедия разтърси вчера Петрич. 78-годишна жена издъхна, погълната от пламъци в \"дома\", в който живее с двете си дъщери. Пожар изпепели \"къщата\" на трите жени и никои не успя да спаси овъглената, болна и стара Венета, която издъхна в нечовешки мъки, пише struma.com.  Огледът на \"произшествието\", потресе огнеборци и полицаи. Домът на трите жени е оранжерия, направена от парцали и найлон. На 6 квадратни метра живеели майка и двете и дъщери. Спели на легло, направено от стари одеяла и дъски, събирани в кофите за смет. Завчера при 32 градуса в Петрич, жените запалили печката си, за да се греят под найлоните, адска жега, истински мор. Нямали ток и използвали свещ, за да светят. Именно свещта е запалила пожара. Страховити пламъци погълнали дома им от 6 квадрата, топящите се найлони буквално \"стопили\" възрастната Венета, капели върху тялото и лицето ѝ.. Нечовешко страдание, адски мъки, е преживяла старата жена, пред очите на дъщерите и, които успели да излязат, но не могли да направят нищо за майка си. Оранжерията им изгоряла за броени минути. Пълен ад! Невиждана трагедия, разтърсила Петрич.  От къщурката на жените бе останала само купчина желязо от коловете, с които изградили \"постройката\".  Дъщерята Венета обясни, че майка ѝ била болна, не можела да се движи и затова не успели да я спасят. Жената изрече страшни думи \"Майка ни се изпече, от свещта, с която си светим, за да идем до тоалетна\". И всичко това в Петрич, в града, където около дома на жените има съседи. Нищо не чули, не видели, не успели да помогнат. Вчера бяха шокирани от случилото се и цъкаха с език. Говорят, че преди време общината искала да настани трите жени в социално жилище, но те отказали. Двете дъщери били странни и харесвали дома си... Преживявали някак си. Огледът на експертите приключи. Няма виновни. Жестока трагедия, заради човешка небрежност, запалена печка, запалена свещ и една ужасна смърт, след кучешки живот. И всичко това в 21-ви век в една Европейска България...     ", "date": "2018.04.26", "title": "Кучешки живот, нечовешко страдание и ужасна смърт на 78-годишната Венета потресе Петрич (ВИДЕО)"}
{"url": "https://www.blitz.bg/kriminalni/prestplenie/drusanata-tantsorka-gabriela-pak-izbi-ribata-s-vnshniya-si-vid-izpchi-zadni-chasti-v-sda-i-snimki_news596356.html", "text": "С дискретен дневен грим, облечена с бяла риза, дънки и спортни обувки, в Пловдивския съд се появи танцьорката Габриела Медарова. 21-годишната жена бе освободена от ареста наскоро под парична гаранция от рекордните 20 000 лева. Прокуратурата обаче иска танцьорката отново да бъде върната в ареста.   Днес Габриела запази мълчание в съда.   Припомняме, че младата жена, пияна и дрогирана, помля с джипа на приятеля си 10 паркирани автомобила в Пловдив.   БЛИЦ припомня, че  . Кристина ИВАНОВА, БЛИЦ", "date": "2018.04.26", "title": "Друсаната танцьорка Габриела пак изби рибата с външния си вид! Изпъчи задни части в съда и... (СНИМКИ)"}
{"url": "https://www.blitz.bg/kriminalni/prestplenie/tantsorkata-gabriela-uspya-da-trogne-sda-ss-slzite-si_news596369.html", "text": "Размерът на паричната гаранция на танцьорката Габриела Медарова, която помете 10 коли в Пловдив, беше намален от Апелативен съд-Пловдив, от 20 000 на 5 000 лева. Магистратите отсякоха, че мярката е съвсем адекватна, че няма опасност Габриела да се укрие и че протестът на прокуратурата, която иска връщането на момичето в ареста, е неоснователен. Самата Габриела се разплака пред съда, каза, че много съжалява, както и че иска да остане при родителите си и да продължи с образованието си. Адвокатът й Орлин Търновалийски коментира, че изнесената от прокуратурата информация, че Габриела се е обадила на майка си и я помолила да поеме вината за 10-те смлени коли, не е вярна. Телефонът на момичето бил с паднала батерия и тя по никакъв начин не се е свързвала с никога - преди и след ареста, каза адвокатът.   Припомняме, че в ранното утро на 15 април пияната и дрогирана 21-годишна танцьорка помете 10 коли с автомобила на гаджето си.  Кристина ИВАНОВА, БЛИЦ    ", "date": "2018.04.26", "title": "Танцьорката Габриела успя да трогне съда със сълзите си"}
{"url": "https://www.blitz.bg/kriminalni/prestplenie/prvi-snimki-na-patrulkite-pomleni-ot-piyana-dimitrovgradchanka-chovekt-podal-signala-se-okaza_news596363.html", "text": "Съпругът на 28-годишната шофьорка, която потроши две патрулки снощи в Димитровград, е подал сигнал на тел. 112, че жена му сяда зад волана мъртво пияна. Инцидентът се е разиграл в 19.40 часа вчера в Димитровград. Жената тръгнала от Меричлери в посока Димитровград, съобщава Haskovo.net. Полицаите я причакали в Димитровград и се опитали да я спрат, но тя не спряла на стоп палката и дала газ да избяга. В гонката се включил и друг патрул, който преградил пътя на бегълката на ул. „Бригадирска“ в квартал Мариино.  Така жената се оказала заклещена между двете патрулки и спряла. Секунди по-късно обаче отново натиснала зверски газта и се врязала в полицейската кола пред себе си. После включила на задна и се блъснала в задната патрулка. След това отново се втурнала напред, като този път се забила в паркирана на улицата кола.  От ударите шофьорската врата на форда ѝ блокирала и полицаите я вадили през прозореца на автомобила.  В Районното управление на МВР в Димитровград тя продължила да вилнее, отказала проба с дрегер, но по-късно се съгласила да даде кръв. Резултатите от кръвната проба обаче ще станат ясни след две седмици.  В мелето са пострадали леко двама полицейски служители, заяви шефът на областната дирекция на МВР Ангел Цанков. За единия са имали съмнения за комоцио, а другият бил с охлузни рани по крака. Прегледани са в болницата и са освободени. „Днес дори са на работа. Благодаря им за професионализма“, каза още Ангел Цанков.    ", "date": "2018.04.26", "title": "Първи СНИМКИ на патрулките, помлени от пияна димитровградчанка! Човекът, подал сигнала, се оказа..."}
{"url": "https://www.blitz.bg/intsidenti/montanchanin-vdigna-kapaka-na-kolata-si-i-iztrpna-ot-uzhas_news596344.html", "text": "Истински кошмар е преживял неизвестен монтанчанин вчера. Екип на сектор „Специализирани оперативни дейности” се е отзовал на сигнал за змия под капака на кола. Случката се разиграла към 15.15 часа в двора на завод „Аналитик” в Монтана. Хора видели влечугото, което се било свило в двигателя на лекия автомобил. Паникьосаните граждани незабавно подали сигнал на телефон 112, откъдето изпратили спасителния екип. Змията била извадена от колата и никой не пострадал, съобщава BulNews.bg. ", "date": "2018.04.26", "title": "Монтанчанин вдигна капака на колата си и изтръпна от ужас"}
{"url": "https://www.blitz.bg/obshtestvo/stolitsa/prvo-v-blits-panika-v-sofiyskoto-metro_news596389.html", "text": "Токът в столичното метро е спрял, а пътниците в няколко от вагончетата са изпаднали в паника. Това сигнализира читател на БЛИЦ. За няколко минути в пълен мрак се е движела една от мотрисите на метрото при бизнеспарка в \"Младост\".  \"Беше безкрайно неприятно, почувствах се като във филма \"Последен изход\". Изведнъж всички светлини спряха и настъпи паника\", заяви читателят на БЛИЦ.  Все пак, след минута-две осветлението се възстановило, а пътниците спокойно продължили по маршрута си.  На  БЛИЦ очаква новини, снимки и видео от своите читатели в цяла България и по света", "date": "2018.04.26", "title": "Първо в БЛИЦ! Паника в софийското метро"}
{"url": "https://www.blitz.bg/layfstayl/skandalna-silikonka-stigna-dnoto-pusna-si-pod-naem-za-balovete-izvestniya-byust_news596324.html", "text": "Плеймейтката Кристина Каменова, която се прочу с банковия кредит за силиконовия си бюст, пусна апетитна оферта в социалните мрежи. „Отиди на бала с най-известния бюст! Остава месец до абитуриентските балове. Реших и аз да се включа в тазгодишната кампания, като бъда дама на един от абитуриентите. сподели Каменова.  Силиконката все още не е обявила на какъв принцип ще избере победителя. Но се очаква съвсем скоро да издаде подробности около идеята си. ", "date": "2018.04.26", "title": "Скандална силиконка стигна дъното! Пусна си под наем за баловете \"известния\" бюст"}
{"url": "https://www.blitz.bg/layfstayl/shoubiznes/shokirashcha-snimka-pokazva-kolko-kilograma-e-nalyala-desi-slava-pevitsata-plashi-s-viziya_news596399.html", "text": "Измина почти четвърти месец след като Деси Слава стана майка за втори път. Въпреки това свалянето на килограми се оказа доста сложна задача за певицата, пише hotarena.net.Най-вероятно Деси е решила да кърми, което ще възпрепятства бързото й влизане във форма след бременността. Някои родителки напълняват повече по време на кърменето, отколкото докато износват бебето.  И понеже среща голям зор в стопяването на излишните мазнини, изпълнителката на „Мъжете всичко искат“ цени всеки изгубен грам от тялото си. Неслучайно се хвали пред своите приятелки, че за 4 месеца е свалила 2 кг. При други обстоятелства това би звучало доста смешно, тъй като резултатите в цифри в това съотношение са нелепи. Заради наднорменото си тегло се налага на ДесиСлава да ходи постоянно облечена в широки и предимно черни дрехи в най-големите жеги. В момента тя и любимият й Благой Найденов се радват на почивка в мароканския град Маракеш. Вместо да се разхвърля и да покаже прелести, Деси крие тлъстинките си в огромни гащеризони.", "date": "2018.04.26", "title": "Шокираща СНИМКА показва колко килограма е наляла Деси Слава, певицата плаши с визия"}
{"url": "https://www.blitz.bg/layfstayl/shoubiznes/drama-v-zhivota-na-veneta-raykova-vodeshchata-se-moli-samo-za_news596366.html", "text": "Венета Райкова премира в очакване на нова любов. Водещата на „Папараци” се раздели със съпруга си Тишо в началото на годината и от тогава твърдо стои зад обет за въздържание, пише \"Уикенд\".Венета настоява, че няма нов мъж в живота си и не й остава никакво време за флиртове и срещи. Още по-лошото е, че покрай нея са тръгнали слухове, че спи с коафьора си.   Мълвата за новата любов на водещата обаче е силно преувеличена, тъй като и без това той е гей. „ ”, споделя водещата и едва ли някой би се усъмнил в това, като я погледне до Ивайло. Фризьорът също доста се забавлявал от слуховете по техен адрес, но също така им се радвал, защото те вдигало популярността му сред клиентките. От това страдал само личния му живот.  „ ”, пошегува се на свой ред Ивайло.  Райкова обаче съвсем сериозно заяви, че много иска да намери любов и това си пожелава от цяло сърце за рождения ден. Вече й било омръзнало да е сама, нищо, че до скоро говореше точно обратното.  Липсвал й редовният полов живот , макар че къде на шега, къде сериозно тя е споделяла, че  с мъжа й Тишо далеч не консумирали често страстта си . На това обаче едва ли може да се вярва съвсем, защото Райкова не е от жените, които могат да устояват на удоволствията на живота. ", "date": "2018.04.26", "title": "Драма в живота на Венета Райкова, водещата се моли само за..."}
{"url": "https://www.blitz.bg/layfstayl/shoubiznes/shok-v-stani-bogat-bilalov-se-izlozhi-zhestoko-pred-19-godishna-madama-nadupchena-s-pirsing-i-shchrakala-se-gola-snimki_news596407.html", "text": "Дръзка млада дама седна срещу Михаил Билалов. 19-годишна студентка застана на горещия стол в \"Стани богат\". Присъствието й бе крайно нехарактерно. Ниският глас и почти голата глава буквално шокираха част от публиката. Това не бе всичко. Младата дама, с пиърсинг на ушите, веждата и долната устна, си призна, че обича да се снима гола, а понякога дори въвлича и приятеля с в палави фотосесии.   Първият въпрос бе точно по нейната тема, а именно  \"Къде човек може да се слее с тълпата само ако е напълно гол\" . Естествено отговорът не бе проблем особено за нея и с усмивка младото момиче маркира отговор \"На нудистки плаж\".   Оказа се, че тя е добре и с библейските теми, защото без проблеми даде отговор и на следващия въпрос. \"Библията съм я чела преди сто години, но това си го спомням\", казва тя.   \"Голяма куражлийка съм, майка ми ме направи такава. Не познавам истинския си баща, но доведеният ми много ме е подкрепял\", призна тя пред Билалов. Водещият на \"Стани богат\" обаче се изложи на поредния въпрос към върха. Билалов изчете името на Борис Джонсън с неправилно ударение, а това не е първият път, в който той греши точно в това отношение.   Все пак участничката не обърна внимание на случващото се, а продължи да покорява въпроси. След няколко мъдрости тя попадна на въпроса \"В какво се превръща телесната мазнина, когато човек отслабва здравословно?\".  А. Кислород и калций  В. Азотен оксид и сяра С. Въглероден диоксид и вода  D. Амоняк и хелий Докато задава въпроса, камера улови Билалов как си чопли ноктите. Този му навик не за първи път също прави впечатление на зрителите. Този въпрос също затрудни участничката, което реши, че става въпрос за киселина, но след използван жокер мъдро се насочи към верния отговор - C.  За нея най-труден бе въпрос свързан с световноизвестния артист Кристо. Той я накара и да се откаже с 2000 лева и да приключи играта си на стола на богатството. Все пак ексцентричната й личност ще остави следа в шоуто завинаги. ", "date": "2018.04.26", "title": "Шок в \"Стани богат\"! Билалов се изложи жестоко пред 19-годишна мадама, надупчена с пиърсинг и щракала се гола (СНИМКИ)"}
{"url": "https://www.blitz.bg/foto/rusokoskata-ali-e-interesna-kato-prikazka-koyato-vseki-iska-da-prochete-snimki-18_news596087.html", "text": "За малкия петък сме подготвили едно пряко включване от Канада. Не говорим за студената и не толкова привлекателна Канада, а за онази, която може да достави малко по-човешки температури, достатъчни за премахването на всички дрехи от Али Клеър. Резултатът наистина е впечатляващ, а и сме чували, че русите никога не гладуват, следователно веднага показваме как наистина изглежда Клеър и какво точно представлява.", "date": "2018.04.26", "title": "Русокоската Али е интересна като приказка, която всеки иска да прочете (СНИМКИ 18+)"}
{"url": "https://www.blitz.bg/svyat/chernobil-dnes-zhivot-na-inat_news596263.html", "text": "Всяко посещение в Чернобил започва от Славутич. Само оттук има редовна железопътна връзка с така наречената зона на отчуждение. Славутич – най-младият град в Украйна – е построен през 1987 г. за служителите на Чернобилската атомна електроцентрала и техните семейства, евакуирани от Припят. По онова време в неговото изграждане са взели участие осем съюзни републики, всяка от които е построила по един квартал, издържан в нейните архитектурни традиции.Сега, 32 години по-късно, това е малко  (площта му е 7,5 квадратни километра, от които само 2,5 застроени с жилища), хубавичко, чистичко, съвършено европейско градче с население 25 хил. души.  Наоколо – борова гора, в чешмите – артезианска вода, средната заплата в града – около четири хиляди гривни (1 лев = ок. 14 гривни – бел. ред.). Средната възраст на жителите е около 35 години, като основно това са млади специалисти, работещи в Чернобилската атомна електроцентрала.  Дворовете до късно вечерта преливат от детска глъч,  нивото на престъпността практически е нулево, затова пък раждаемостта надвишава смъртността. Славутич влиза в десетката на най-добрите за живеене градове в Украйна. Да живееш тук се смята за хубаво и престижно – също както в Припят до 1986 година.   Сред населението на Славутич и сега има много бивши припятчани, които ужасно тъгуват по своя изоставен град. Те са направили специален сайт, в който си споделят спомени, обсъждат проблемите на сегашния Припят (по-точно на това, което е останало от него) и даже организират свои мероприятия. Например сложили са на входа към града призрак табела с призив към посетителите: „Не забравяйте, че се намирате на територия, където стана една от най-големите екологични катастрофи в историята на човечеството. Зоната не е атракционен парк и не е място за пикници. От уважение към подвига на тези, които дадоха своето здраве и своя живот, борейки се с последствията от аварията, а също и към тези, които живяха в този град, ние  настоятелно молим да не разглобявате  Припят за сувенири  и да не замърсявате улиците – в града няма служби за комунални услуги, които биха могли да почистят”. Всяка сутрин от Славутич тръгва влак, отвеждащ хората на работа в централата, преминавайки през цялата 30-километрова зона на отчуждение. Журналистите и туристите жадно се прилепват към прозорците, докато местните в същото време подремват, четат вестници или клюкарстват със служителите.  Когато знаеш за чернобилската зона на отчуждение само от слухове, си представяш, че това е някаква безлюдна степ с разрушен реактор по средата, през която понякога преминават хора в страшни противорадиационни скафандри. На практика обаче това е едно съвсем обикновено на вид място. Слънцето грее, тревата зеленее. При липсата на хора  тук са се развъдили диви животни, дори вписаните в Червената книга коне на  Пржевалски.  Впрочем и хората тук не са толкова малко. В зоната на отчуждение всекидневно има около 7 хил. души – работници от атомната електроцентрала, от изпълнителни организации и от други предприятия, а също така и около 150 коренни жители.  - Само ти се струва, че районът е пуст. Тук всичко е такова, каквото е навсякъде, има си свое управление на Министерството на вътрешните работи, пътна полиция. Както си пътуваше нашият камион с пясък, и му се скъса брезентът. Ние си мислехме, че никой не е забелязал, но това не беше така. Веднага изскочиха полицаи и ни написаха глоба – разказва началникът на информационната служба на Чернобилската атомна електроцентрала Мая Руденко. Самата територия на атомната централа  на външен вид също малко се различава от която и да е друга промишлена зона. Алеи, административни сгради, закусвалня. Навсякъде се движат хора, разговарят, смеят се, пушат. Ето го и „същия онзи” четвърти блок под саркофага. Далеч по-голямо впечатление правят недостроените пети и шести реактор – през 1986 г. тяхното изграждане кипеше с пълна сила, но след аварията ги изоставиха незавършени във вида, в който са били вечерта на 25 април. Огромните подемни кранове завинаги са застинали с висящи на стрелите им товари, които така и не са успели да отнесат до местоназначението им. Но любимата забележителност за работниците от Чернобилската атомна електроцентрала е каналът, по който по-рано се е подавала водата за охлаждането на реакторите. Сега в него са се развъдили сомове – дебели, огромни, дълги не по-малко от метър, и със стотици се мятат направо по повърхността на канала. През обедната почивка мнозина отиват да ги хранят с хляб от моста. Административният център на зоната е градчето Чернобил. Местната екзотика – изоставени сгради, стадион, затрупан с военна техника, взела участие в ликвидирането на последствията, жълти табели със знак за радиация –  учудва само новопристигналите. На практика сред целия този чернобилски декор кипи обикновеният всекидневен живот. Докато ние култивираме в себе си усещането, че се намираме на мястото на ужасна катастрофа, и се опитваме, както ни посъветваха, да не стъпваме по тревата, оглеждайки изоставена улица, отнякъде точно в тревата изскочи мъж и съвсем невинно ни предложи да купим мед собствено производство. На територията на действащата църква „Св. Илия” има добре поддържани лехи с рози, а до тях на дървена маса под открито небе са наредени 3-литрови буркани, кошница с краставички, има и връзка копър – презвитерата?? (попадията) направо се е заела с подготвянето на туршия за зимата. Припомням, че това се случва на десет километра от четвъртия реактор. - Краставичките, разбира се, са внесени? – за всеки случай уточнявам аз. - Вие пък, разбира се, че са местни – отговаря придружителят ни – ръководител на чернобилската териториална организация към синдиката на работниците в атомната електроцентрала Николай Тетерин. – Ние просто проверяваме продуктите с дозиметър и ако нивото на радиация е нормално, значи може да се ядат. Ние тук и гъби събираме, и горски плодове, и риба ловим. Трябва само да се знае каква – хищните видове практически са чисти, а тези, които обичат тинята, е по-добре да не се закачат. Разбира се, правилно е това да не се прави, но ние знаем кое е наистина опасно и кое не. Такава природа е тук, такова изобилие има, че как можеш да удържиш заклет гъбар или рибар? Разбира се, след това на медицинския преглед те оглеждат на скенер и казват: „Нещо вътре във вас бибитка… Признайте си, гъбки сте похапвали, нали?”.  Тези, които живеят и работят непосредствено до зоната на отчуждение, се чувстват тук като у дома си и не се страхуват от радиацията. - Хората нищо не знаят за Чернобил освен политическите спекулации и страшните приказки без покритие – сигурен е жителят на Славутич Сергей Касянчук. – Вече ми омръзна, че постоянно идват и питат:  къде са тук вашите телета с две глави? Къде са боровете с еднометрови иглички? Няма нищо такова. Ние не мислим за някаква си трагедия, отдавна сме надживели това и вървим напред. Действително, Чернобилският район се стреми към развитие и отказва да възприема себе си като страшно депресиращо място, което трябва да се затвори и забрави. През 2000 г. всички местни жители са били против предсрочното извеждане от експлоатация на Чернобилската атомна електроцентрала, защото за тях тази електроцентрала не е абстрактно плашило, а предприятие, което е давало работни места и е хранило техните семейства. И сега, десет години по-късно, когато в централата работят още хиляди хора (в дейностите по ликвидацията, по преработката на радиоактивните отпадъци, по строителството на новите хранилища), надеждата за възраждане живее у тях както и преди. - Международната общност ни налага така наречения план за зелена поляна,  в каквато трябва да се превърне територията на атомната електроцентрала и зоната на отчуждение – казва началникът на службата за стратегическо планиране на Чернобилската АЕЦ Виктор Кучински. – Но това не е рационално. Сега на територията на централата се строят заводи за преработка и утилизация на радиоактивните отпадъци, хранилища. Защо да хабим огромни средства, за да изравним после всичко това със земята? Нали само в Украйна има няколко атомни реактора, на които изтича срокът за експлоатация. Защо тогава да не превърнем Чернобил в национален център по извеждане от експлоатация на атомни електроцентрали? Тук има всички условия за това: населението е предостатъчно, събрани са квалифицирани кадри, построен е цял град с особен манталитет. За „особения манталитет”   на хората,  работещи в зоната на отчуждение, и живеещите недалеч от нея, през това време ми се случи да слушам неведнъж. Може би главната негова особеност е липсата на страх от радиацията. Но това, също както и примерите с „рибарите и гъбарите”, не означава, че хората просто махат с ръка на всичко и масово саботират правилата за техническа безопасност. Преди да напусне зоната, всеки преминава през радиационен контрол, а веднъж в годината и през пълен медицински преглед. Но всички процедури, свързани със защитата от облъчване, тук са станали нещо автоматично. Човек привиква с всичко и е невъзможно постоянно да се страхува от това, с което се сблъсква всеки ден. А свиквайки, започваш и по-спокойно да се отнасяш към определени неща, които могат да шокират непросветените. - Да, аз имам недостатъчност на щитовидната жлеза и какво толкова? – искрено се удиви служителка на Чернобилската атомна електроцентрала, когато започнах да я разпитвам за нейното здраве. – Пия тироксин (медикамент за компенсиране на дисфункцията на щитовидната жлеза – бел. авт.) и всичко ми е наред. Всеки служител, намиращ се на територията на зоната на отчуждение, задължително трябва да носи на дрехата си специален интегрален дозиметър, който отчита общото ниво на радиация, регистрирана на мястото, където се намира. Информацията от него се разчита периодично и по този начин става ясно какво облъчване е получил човекът за седмица, месец или година. Всички много се стараят да не превишат определената норма – но не защото се притесняват за здравето си. Причината е друга: заради това може да те изселят от зоната на отчуждение за дълго време или дори завинаги. А от това служителите се страхуват панически. Перспективата да се разделят с района за тях е по-страшна, отколкото да получат рак  на щитовидната жлеза. Какво ги задържа? На първо място - стабилните доходи. Тук плащат добре и мнозина са твърдо убедени, че отвъд границата на зоната нормална работа няма. В едно нещо те са прави: в Славутич не е лесно да си намериш друга работа, а това би означавало и да ти се наложи да напуснеш дома си и да отидеш в неизвестното. Наистина, перспективата не е от приятните. Но парите и стабилността не са единственото, което задържа хората в Чернобил. Зоната на отчуждение някак странно привлича много от тях – нещо, което и те самите не могат да обяснят. Много от тези, които са живели в Припят или някак са били свързани с това място преди аварията (дори и просто да са ходили на гости при приятели), специално са си намерили работа в зоната, за да бъдат по-близо до нея. Но и тези, които за първи път са дошли по тези места вече след 1986 г., също имат особено отношение към зоната на отчуждение, обичат я и старателно я пазят от непознати. Туристите и сеирджиите, идващи „защото им е любопитно”, тук приемат с недоверие и леко презрение, демек тук са се навъдили всякакви. Във всеки случай това място е достойно за трепет, вълнение и страхопочитание – все пак веднъж вече хората се отнесоха достатъчно лекомислено към него.", "date": "2018.04.26", "title": "Чернобил днес: Живот на инат!"}
{"url": "https://www.blitz.bg/layfstayl/top-3-zodii-koito-samo-flirtuvat-no-ne-iskat-gadzhe_news596268.html", "text": "Първа среща, пасвате си идеално и вече нямате търпение за втора. Ето, че идва и нейния момент, всичко върви перфектно, а вие сте склонни да останете с този човек завинаги. Флиртът е на ниво, а за химията дори няма да говорим. Да, обаче често този розов балон се пука и се оказваме не просто с празни ръце, ами и с разбити мечти. Преди да стигнете до този момент, астрологията може да ви помогне. Представяме ви топ 3 на зодиите, които само флиртуват, но реално не са готови за връзки. 1. Овен  Овенът флиртува с всеки човек, който мине по пътя им. Това е начинът, по който уведомяват, че ви оценяват като човек и са готови на всичко за вас. Тъй като имат непокорен и приключенски дух, те дори не се притесняват от възможността да бъдат отхвърлени.Ако им кажете обаче, че предпочитате да сте приятели – тогава вече ще се дръпнат и то само и защото ще се почувстват отхвърлени. За друго, освен за флирт, рядко може да ги търсите. 2. Близнаци  Близнаците винаги имат поне две задни мисли за всичко, което правят. Дали се интересуват от приятелство или любов? Няма еднозначен отговор. Ако те флиртуват с вас, бъдете готови за смесени сигнали, различни знаци и подходи. Те трябва да знаят, че имат поне две възможности, за да погледнат реално сериозно на ситуацията. Ако не ви кажат, че искат да бъдат с вас, не инвестирайте много време дори и във флирт. 3. Лъв  Ако има нещо, което Лъвовете обожават, то това е вниманието. Те обичат да са винаги в центъра на събитията и колкото да ви казват, че ви обичат, трябва да знаете едно – те обичат само себе си. Той ще си играе с чувствата ви така, както един истински лъв ще си играе с плячката. Винаги имайте едно наум, че е много вероятно да не сте единствените в сърцето му.    ", "date": "2018.04.26", "title": "Топ 3 зодии, които само флиртуват, но не искат гадже"}
{"url": "https://www.blitz.bg/svyat/demi-lovato-vzrivi-instagram-s-ultra-seksi-dupe-snimka-18_news596270.html", "text": "Личният профил в Instagram на Деми Ловато е истинско доказателство, че певицата определено знае как да задържи интереса на феновете върху себе си. Брюнетката залага на дръзки кадри, показващи нейната фигура, като между това демонстрира и актуални тенденции за сезона. Сега Деми Ловато вдигна градуса с кадър, на който се вижда тялото ѝ и един от най-модерните бански – целите.  Сексапилната кройка акцентира върху провокативен елемент на гърба, представляващ ивица, спускаща се под кръста.  За да засили ефекта, Деми Ловато нежно се е подпряла на ръба на басейн, давайки възможност на почитателите си да ѝ се полюбуват.    ", "date": "2018.04.26", "title": "Деми Ловато взриви Instagram с ултра секси дупе (СНИМКА 18+)"}
{"url": "https://www.blitz.bg/layfstayl/zlatka-dimitrova-svsem-iztreshchya-napravi-neshcho-mnogo-opasno-v-kolata-si-video_news595296.html", "text": "Златка Димитрова, по-известна като Черната Златка, развесели феновете си с почти половинчасов концерт в автомобила си. На клипчето, качено в профила й във Фейсбук, се вижда как се разпява на различни парчета и подскача в ритъма на музиката на седалката си. За съжаление на кадрите не се вижда реакцията на шофьора, дори и гласът му не се чува. Не е ясно и как подобно разсейване се отразява на шофирането му. Със сигурност не е според правилата или най-малкото притъпява реакциите, коментират някои от феновете на Златка.", "date": "2018.04.26", "title": "Златка Димитрова съвсем изтрещя! Направи нещо много опасно в колата си (ВИДЕО)"}
{"url": "https://www.blitz.bg/layfstayl/bashchata-na-chocho-popyordanov-go-zabravi-napravikha-biografichen-film-za-artista-koyto-pretrpya-plen-proval_news596293.html", "text": "Пет години след трагичната и ненадейна смърт на актьора Чочо Попйорданов приятелите му го забравиха. На премиерата на документалния филм за актьора само шест човека се появиха, пише Хот Арена. На 5 май тази година се навършват пет години от смъртта на актьора. По този повод колегата му Христо Мутафчиев засне документален филм за Чочо, чиято премиера бе в неделя, в кино „Люмиер”. Тя бе част от фестивала „Мастър от арт” на Найо Тицин. Едва шест човека обаче се появиха на премиерата. Сред тях бяха жена му Даниела, Найо Тицин, режисьорът Стоян Радев и три млади актриси, начело с Василена Винченцо.  споделя Даниела. Тя остана дълго след края на прожекцията в залата, в опит да се съвземе.  започва филмовият портрет на Петър Попйорданов, под заглавие „Гласове от гримьорната на Чочо”.  Самият Чочо Попйорданов също е част от филма, а негови приятели и колеги сядат в гримьорната му, разказвайки за него и за спомените си с него.  Чочо си отиде преди 5 години ненадейно, но и до днес си остава непрежалим за приятели и колеги. В лентата някои от тях споделят какво биха му казали, преди да си тръгне от този свят.  Режисьорът на „Гласове от гримьорната на Чочо”, Стоян Радев, показва от гримьорната колеги, режисьори, критици, музиканти, роднини.  Всички те споделят спомени и мисли за забележителния артист.  В гримьорната на Чочо влизат Стефан Данаилов, Илка Зафирова, Хилда Казасян, Георги Мамалев, Светлана Янчева, Христо Мутафчиев, Даниела Мирчева, Валери Йорданов, Христо Шопов, Людмил Тодоров, Станимир Трифонов, Иван Попйорданов, Геновева Димитрова, Ники Кънчев, Олга Недялкова и много други.  Почти никой от тях, дори бащата на актьора, не дойде на премиерата на филма обаче. ", "date": "2018.04.26", "title": "Бащата на Чочо Попйорданов го забрави, направиха биографичен филм за артиста, който претърпя пълен провал"}
{"url": "https://www.blitz.bg/layfstayl/monika-valerieva-si-otryaza-kosata-i-e-po-seksi-ot-vsyakoga-na-goreshcha-snimka-18-ot-legloto_news596281.html", "text": "Плеймейтката Моника Валериева е решила да гради ново амплоа. Тя захвърли екстеншъните и дългите нокти и заложи на по-натурален вид. Моделката скъси косата си до раменете и получи куп комплименти за това решение. Абонатите не пропуснаха да похвалят и стегнатите задни части на Валериева, които се подчертават от златистата прилепнала пола, с която е облечена. Ден след това тя зарадва феновете си и с разголена снимка от леглото, на която разкрива целия потенциал на загорялото си барабанче.   Откакто Валериева откри сегашния си годеник - милионер от Катар, тя не спира да показва високия си стандарт на живот. Забравила за чалготеките и \"комплексарските\" заведения, Моника предпочита да прекарва времето си с любимия в топлите страни. На това се дължи и силният шоколадов тен на силиконката.  Често е придружавана от Велина Узунова, за която също се мълви, че е забила руски милионер. За разлика от Моника, Велина никъде не показва толкова откровено какво се случва в личния й живот.  ", "date": "2018.04.26", "title": "Моника Валериева си отряза косата и е по-секси от всякога на гореща СНИМКА 18+ от леглото!"}
{"url": "https://www.blitz.bg/lyubopitno/nepoktnata-5000-godishna-grobnitsa-na-trakiyski-voin-e-otkritieto-na-godinata-v-turtsiya_news596318.html", "text": "Непокътната гробница на тракийски воин, датираща отпреди почти 5000 години, е открита в Турция, съобщават от Археологическия музей в Истанбул. Експертите определят находката като най-значимото откритие за годината в Турция, страна, където не липсват интересни археологически места. Погребението е открито в могила, а погребалната камера на гробницата е напълно запазена и това я прави първата по рода си находка от този тип на територията на Турция, пише DailySabah.com. Разкопките на кургана край Силиврия започват през декември 2015 г. Градът се намира на около 70 км от Истанбул.  Hurriyet Daily News съобщава, че могилата някога е била разкопавана, но иманярите не са успели да проникнат в погребалната камера. Първите предположения са, че   гробницата е на воин от северните райони  Датирана е от бронзовата епоха. Основание за предположенията си учените намират във факта, че в погребението е открито копие.  В съобщението на Hurriyet Daily News се казва още, че могилата е издигната около погребалната камера, която представлява изкопана в земята яма. По-късно в кръг около нея е издигнат курганът. ”Този тип гробници първоначално е използван от народите, населявали някога степните райони на днешна Русия. По-късно погребалната практика се разпространява в Източна, Централна и Северна Европа. Това се случва през третото хилядолетие преди новата ера.   Гробниците от този вид се смятат за свещени места в тюркските и алтайски култури, пише изданието.  Професор Мехмед Йоздоган от факултета по археология в Истанбулския университет казва пред Daily Sabah, че и друг път е проучвал подобни могили, но тази находка е уникална и важна, защото е най-древната, откривана до момента в Тракия. Ученият се надява, че гробницата ще предостави нови данни за историята на Тракия и древните поселения, намирали се на мястото на днешния Истанбул и близките околности.  Преди години Йоздоган проучва друг тракийски курган, датиращ от около 1200 г. пр.н.е., открит край село Асълбели в източната част на Турция. Пред Hurriyet Daily News професорът обяснява, че   траките мигрират по тези места от север  “Този вид курганни гробници вече са ми познати и присъстват в изследванията ми. Известно ми е, че много тракийски могили са били унищожени. Успели сме да опазим няколко от оцелелите от набезите на иманяри. Но тази гробница е стара и е запазена непокътната още от бронзовата епоха. Находката наистина е много важна и се надявам, че резултатите от проучванията ни ще бъдат също толкова интересни”.  Археологическият музей в Истанбул ще регистрира гробницата като исторически паметник, а останките на тракийския воин ще бъдат изложени в музейната експозиция.  Курганите са смятани за свещени места в тюркската и алтайската култура. Погребения от този вид се срещат на много места в Централна Азия и Източна Европа. Самата дума курган не е установено от кой тюркски език произлиза, но в превод означава ”крепост”.  Практиката да се изграждат могили за погребенията на знатни хора започва от бронзовата и медната епоха, преминава през желязната епоха и дори до Средните векове, макар в по-ново време да не е толкова разпространена. Една от известните исторически фигури,   погребана в гробница от курганен тип, е Филип II Македонски - бащата на Александър Македонски  Гробницата на Филип II е открита в Гърция.  Погребалната камера на новооткритата гробница е с кръгла форма и диаметър 6 метра. Облицована е с каменни блокове. Самата гробница е значително по-голяма и е с правоъгълна форма.  Скелетът на погребания воин е поставен направо върху каменния й под в позиция на новородено, като ръцете му обгръщат коленете. Археолозите предполагат, че подобно положение на тялото може да има символично значение - или за да може починалият да влезе в задгробния живот като новороден, или за да се предотврати ”излизането му от гроба”.  Освен копието, което е открито поставено върху тялото на воина, археолозите са открили два керамични съда, характерни за бронзовата епоха. Открито е и острие, за което се предполага, че е останките от връх на стрела. Това, заедно с копието, кара учените да смятат, че погребението е на знатен воин или дори военен командир. ", "date": "2018.04.26", "title": "Непокътната 5000-годишна гробница на тракийски воин е „откритието на годината“ в Турция"}
{"url": "https://www.blitz.bg/svyat/prints-khari-okaza-golyama-chest-na-brat-si-i-go-pokani-da_news596351.html", "text": "Британският принц Хари е поканил брат си принц Уилям да бъде негов кум на сватбата му с бившата американска актриса Меган Маркъл. Това съобщиха от британския кралски двор. Все още не е известно коя ще бъде кумата. Хари направи същото за брат си на сватбата му с Кейт Мидълтън през 2011 г., а кума бе сестрата на Катрин - Пипа, пише \" \".    По-рано тази седмица херцогинята на Кеймбридж роди третото дете на двойката – момченце. Името на малкия принц още не е обявено.  Дългоочакваното събитие наближава - ще се състои на 19 май в Лондон. ", "date": "2018.04.26", "title": "Принц Хари оказа голяма чест на брат си и го покани да..."}
{"url": "https://www.blitz.bg/obshtestvo/regioni/tzhno-oshche-edno-blgarsko-selo-ostana-bez-obitateli_news596387.html", "text": "Още едно село в област Смолян е обезлюдено, сочат данни на Териториалното статистическо бюро. Без нито един жител е останало през 2017 г. село Милково, с което селата без население в областта стават общо осем. Статистическите обобщения сочат, че през миналата година са се задълбочили отрицателните демографски тенденции в планинската област. Населението в региона е намаляло с 2143 души, достигайки 107 282 жители. Обитателите на Смолянска област намаляват, както в резултат на спадаща раждаемост и повишена смъртност, така и в следствие на миграционни процеси, съобщава  .  И през 2017 г. продължава процесът на застаряване на населението в областта, посочват от статистическото бюро. Жителите над 65-годишна възраст в областта са 23 процента от населението, като относителният дял на хората от \"третата възраст\" се е увеличил с 7.1 на сто за последните 10 г. Естественият прираст през миналата година е достигнал до минус 9.5 промила.  Общо 746 бебета са се родили в региона през миналата година, като се регистрира намаление от 4.8 процента на живородените деца. Увеличава се относителният дял на родените без брак деца - 68 процента от новородените. Най-висок е относителният дял на извънбрачните бебета в община Мадан - 86.7 процента.  Освен Милково, селата без население в областта са Малко Крушево, Водни пад, Кокорци, Баблон, Сливово, Чамла и Дряновец. В 88 села в Смолянско населението е в камерен състав под 50 души. ", "date": "2018.04.26", "title": "Тъжно: Още едно българско село остана без обитатели"}
{"url": "https://www.blitz.bg/obshtestvo/regioni/nad-800-bdeshchi-menidzhri-pokazvat-umeniya-na-tf-fest_news596400.html", "text": "Над 800 бъдещи мениджъри демонстрират своите умения, придобити в тренировъчни фирми, на изложението „ТФ фест“, което се провежда на 26 и 27 април в Международен панаир Пловдив. Участниците пресъздават реални бизнес ситуации – водят преговори, сключват сделки, извършват разплащания, макар и виртуални. Техните щандове впечатляват с оригинален дизайн и атрактивни презентации. На  „ТФ фест 2018“ се представят 121 учебни предприятия на ученици и студенти от България, Люксембург, Румъния, Сърбия и Черна гора. Те развиват дейност в браншовете: финанси, храни и напитки, туризъм и хотелиерство, организация на събития, реклама, търговия със сувенири, играчки, облекла, бижута, козметика, автомобили, стоки за бита и книги, строителство и озеленяване, фармация, фотография, спорт, медии и други.    „Радващо е, че и 21-ото издание на форума включва толкова много участници от чужбина. Така младите хора отрано свикват с отворените граници в света на бизнеса“, заяви главният директор на Международен панаир Пловдив д-р Иван Соколов.    Участниците се състезават в 18 конкурса, сред които за:  щанд, екип и професионално обслужване,  каталог и рекламни материали, уебсайт, презентация, най-добра банка, защита на интелектуалната собственост, сътрудничество с фирма ментор. Ще бъдат избрани Мис и Мистър   „ТФ фест“.     Освен наградите на изложението, ще бъде даден и призът на Академия „Корпоративна социална отговорност. В програмата е включена също годишна среща на Българския младежки форум на бизнес лидерите.   Международният панаир на учебните предприятия „Млад предприемач“ показва резултатите от интегрираното обучение по икономика, информационни и комуникационни технологии, роден и чужд език, припомни Дария Маврудиева, директор на Центъра на учебно-тренировъчните фирми към Министерството на образоването и науката, който е организатор на „ТФ фест“. Той е част от проекта „Мост между училището и бизнеса“ и привлича все по-голям интерес от страна на работодатели, които откриват тук бъдещи кадри.    Днес Мрежата на българските учебни предприятия обединява над 350 ученически и студентски фирми от цялата страна. Всяка година нови 5000 възпитаници  преминават обучение в тях.    Гости от 12 държави присъстват на „ТФ фест“, за да се запознаят с българския  опит в организирането и провеждането на това уникално изложение.  Признание за престижа на форума е и фактът, че тази година той стана домакин на  50-ата среща на  Световната организация на учебните предприятия и на  международното състезание  Global Enterprise Challenge. ", "date": "2018.04.26", "title": "Над 800 бъдещи мениджъри показват умения на „ТФ фест“"}
{"url": "https://www.blitz.bg/kriminalni/prestplenie/ochevidets-na-ubiystvoto-na-gotvacha-nikola-kolev-s-shokirashchi-razkritiya-v-sda-za-kiro-printsa_news596398.html", "text": "Бизнесменът Кирил Христов, по прякор Принца, цял ден се е наливал с алкохол във фаталния 17-ти април 2016 г., когато прострелва смъртоносно готвача си Никола Колев. Нещо повече, ресторантьорът постоянно размахвал оръжието на престъплението – личния му пистолет Зиг Зауер, с което често стрелял безразборно. Това се потвърждава от разказите на свидетели, разпитани днес в съдебната зала. Минути преди да гръмне Кольо, Принца директно заплашил с убийство друг човек. Това е шофьорът на бившия футболен бос и настоящ консул на Косово Пламен Копчев – Иван Стефанов. Двамата са станали преки очевидци на убийството на Никола Колев. Стефанов даде показания в присъствието на адвокат от София. Шефът му обаче реши да си спести неудобството, оправдавайки се с неотложни ангажименти в чужбина до края на месеца, пише \"Флагман\".   Шофьорът обясни пред съда, че на въпросната дата, около 21:00 ч., му се обадил Копчев, за да го прибере от ресторант „Принц Кирил” в Стария Несебър. Иван Стефанов заварил в ресторанта жертвата Никола Колев заедно с шефа си и Принца. Последните двама по думите му били „осезаемо пияни”.  „На масата пред Киро имаше пистолет. Той се ядоса, че колата е със запален двигател и директно ми каза: „Искаш ли да те гръмна?” Попитах го дали оръжието е истинско, а той извади пълнителя, за да ми покаже, че е зареден”, разказа Стефанов.  Малко по-късно решили да тръгват. Кольо също се качил в Аудито, за да го закарат до тях. Готвачът седнал на задната седалка, от дясната страна. Пред него бил Копчев. Принца тръгнал да ги изпраща с пистолет в ръка.  „Киро беше от дясната страна на колата. Мисля, че всички врати бяха затворени, защото дадох леко назад. В този момент някой отвори вратата от страната на Кольо. Тогава се чу изстрел, а той се хвана за сърцето с думите: „Нещо ме стегна!” Нямаше кръв! Първо помислих, че се шегува. Щом започна да клюма с глава, осъзнах, че нещо става. Опитахме да го свестим. Видяхме, че вече не говори. Слязохме от колата и го изнесохме. Когато го оставяхме на масата, вече нямаше никакви признаци на живот. Киро не знаеше какво да прави, биеше му шамари. Обадих се на тел. 112 и им казах, че е получил инфаркт, защото нямаше никаква кръв. Дойде спешна помощ и обясних същото на фелдшерката. За стрелба изобщо не стана въпрос! Пистолетът на Киро изведнъж изчезна. Чак после разбраха, че има проблем, защото започна да капе кръв”, коментира шофьорът на Пламен Копчев.  Стефанов разкри и още една интересна подробност, че няколко часа по-рано, когато докарал шефа си, чул Принца да се кара с Кольо и да го псува на майка.  В съда дадоха показания и близките на убития Никола Колев. Неговата съпруга Стоянка и двамата му синове Венелин и Георги са категорични, че са правени опити убийството да се маскира като инфаркт. Те заварили тялото на Никола проснато върху маса в градината на ресторанта.  „Чаках го да се прибере, но около 23 ч. при мен дойде големият ми син и ми каза: „Майко, татко е починал!” Малко след това ми се обади един полицай, поиска разрешение да откарат тялото за аутопсия. Аз категорично отказах. Отидохме да вземем личната лекарка на семейството и заедно с нея пристигнахме в ресторанта около полунощ. Мъжът ми беше хвърлен на една маса с разперени ръце и крака. Не ни позволиха да се доближим до него, разрешиха само на лекарката. Вътре освен подсъдимия и Копчев имаше и двама полицаи. След като се приближих до масата, забелязах кръв. Обясниха ми, че паднал и си ударил главата. Опитах да го завия и тогава започна да капе кръв. Принца изобщо не се заинтересува от смъртта на съпруга ми. Само Копчев ми каза, че нямал нищо против него”, разказа почернената вдовица Стоянка.  Жената добави, че Никола работел за Христов над 15 години. Напуснал за един кратък период, след като шефът му го набил. Стоянка уточни още, че Принца често гърмял с оръжието си в нетрезво състояние и заплашвал и други хора с убийство.  По-големият син на готвача – Венелин свидетелства, че Христов е избухлив характер. Младият мъж се възмути, че опечалените близки трябвало да обръщат тялото и да показват огнестрелната рана на ченгетата. Полицаите дори си тръгнали след констатацията за инфаркта и се наложило хората няколко пъти да звънят на тел. 112, за да се върнат и да започне разследване за убийство.  „Когато пристигнахме, всички бяха в ресторанта, включително и полицаите. Не ни позволяваха да отидем до баща ни. Пуснаха само личната лекарка. В двора беше много тъмно. След като констатира, че е починал от инфаркт, тръгнахме да я караме до дома й. През това време майка ми видяла кръвта, а брат ми – намерил гилза. Позвъних на тел. 112, но полицаите се върнаха едва след второто ми обаждане. Направи ми впечатление, че трябваше ние да намерим огнестрелната рана. Трябваше да вдигнем кървавото тяло на баща ни, да го обръщаме на една страна и да му съблечем блузата. Чак тогава дойдоха криминалисти и започна разследване”, припомни си Венелин.  Неговият брат допълва зловещата картина. Думите му също звучат шокиращо.  „Когато майка ми видя капките кръв, аз започнах да се оглеждам по земята. Намерих една гилза. Веднага се отдалечих на 20-30 м, защото ме хвана страх. Бяхме останали сами с Принца и Копчев, които бяха много пияни. Не знаех какво могат да направят! Обадих се на тел. 112, за да им съобщя какво съм открил. От там обаче ми обясниха, че полицаите знаят за гилзите. Според тях те били от предната вечер, когато стреляли по плъхове”, коментира младият мъж.  Припомняме, че имаше опити убийството на готвача да бъде прикрито като инфаркт. Обвинени за това обаче няма!", "date": "2018.04.26", "title": "Очевидец на убийството на готвача Никола Колев с шокиращи разкрития в съда за Киро Принца"}
{"url": "https://www.blitz.bg/obshtestvo/kultura/pametnik-na-industrialetsa-ernest-solvey-beshe-otkrit-v-sofiyskiya-park-sv-troitsa_news596394.html", "text": "На 26 април в парк „Св. Троица“ беше открит паметник на Ернест Солвей (1838 – 1922), един от пионерите на модерната българска промишленост. Инициативата за монумента е на Гражданско сдружение „Епископ Йосип Щросмайер“ със съдействието на „Солвей Соди“, а поводът – 180-тата годишнина от рождението на видния белгийски индустриалец, политик и меценат, основател на Група „Солвей“. На събитието присъства ръководителят на Борда на директорите на Група „Солвей“ и правнук на Ернест Солвей – Никола Боел. Сред официалните гости бяха заместник-министърът на културата Амелия Гешева, заместник-министърът на икономиката Лъчезар Борисов, Н.П. посланикът на Белгия в България Франсоа Бонтан, изпълнителният директор на „Солвей Соди“ АД Спирос Номикос, членове на бизнес клуб „Белгия-България-Люксембург“ и др.     Заместник-министър Борисов заяви, че през цялата си 155-годишна история Група „Солвей“ спазва завета на своя основател Ернест Солвей да гледа към бъдещето иновативна, екологосъобразна и социално отговорна, каквато е и компанията в България „Солвей Соди“.     Н. Пр. Посланик Бонтан каза, че откриването на паметник в София на един от двигателите на икономиката на Следосвобожденска България и основател на първата мултинационална индустриална компания в света е повод за гордост.     Никола Боел: „Благодаря ви за паметника на моя прадядо – създател на фамилна компания на 155 години, която минава през всички събития в Европа оттогава до днес, представена в България от 1997 г. с придобиването на девненския содов завод. Тази дълговечност е благодарение на иновацията, която е в ДНК-то на „Солвей“, тя е благородна кауза, поставена в услуга на планетата.“     Заместник-министър Гешева и Никола Боел тържествено откриха паметника на Ернест Солвей. От името на Лиляна Павлова – министър на българското председателство на Съвета на ЕС, и на Йорданка Фандъкова – кмет на София, бяха поднесени венци.    Ернест Солвей и „Захарна фабрика“  През 1898 г., недалеч от парк „Света Троица“, в присъствието на цар Фердинанд е открита „Захарна фабрика“ - тогава най-голямото промишлено предприятие, символ на стремежа на млада България към индустриален напредък. В този период „Захарна фабрика“ е собственост на белгийската компания \"Български захарни фабрики и рафинерии\" с основен акционер Група „Солвей“. Днес групата, която носи името на Ернест Солвей, е международна химическа компания, представена в 61 страни, включително в България (чрез “Солвей Соди”, Девня) от 1997 г.    За Ернест Солвей  Роден е на 16 април 1838 г. в град Ребек, Белгия. Още съвсем млад започва работа в химическата фабрика на чичо си. През 1861 г. патентова открития от него метод за промишлено производство на натриев карбонат (калцинирана сода). През 1863 г. основава фирмата Solvay & Cie в съдружие с брат си. Ернест Солвей е известен с прогресивните си социални идеи. През 1878 г. въвежда социални осигуровки и пенсии за своите работници, още преди това да стане законово изискване. През 1897 г. въвежда 8-часов работен ден, а през 1913 – платени отпуски. Неговите патенти му донасят значително богатство, което той използва за благотворителни цели. Подпомага създаването на няколко института към Брюкселския университет, както и на бизнес училище, което и до днес носи неговото име. Умира на 26 май 1922 година в Брюксел.    За „Солвей Соди“  „Солвей Соди“ АД е едно от най-големите индустриални предприятия в България и най-големият завод в Европа за синтетично производство на калцинирана сода с номинален капацитет от 1,5 милиона тона сода годишно. Дружеството е един от най-големите инвеститори у нас, осигуряващ 1% от националния износ. „Солвей Соди“ е част от международната химическа група „Солвей“ – лидер в иновациите и устойчивите иновативни практики. Продуктите и решенията на компанията обслужват различни пазари по цял свят, като се използват в самолето- и автомобилостроенето, интелигентни устройства и медицинска апаратура, батерии, при извличането на масла и минерали, както и в други устойчиви приложения. Един от най-значимите иновативни проекти на „Солвей“ е създаването на Solar Impulse, самолет, проектиран да лети със слънчева енергия, без да използва гориво и да причинява вредни емисии. Solar Impulse е единственият “слънчев” самолет в света. През 2016 г. Solar Impulse проведе първия си полет около света.    За Гражданско сдружение „Епископ Йосип Щросмайер“  Гражданско сдружение „Епископ Йосип Щросмайер“ е основано през 2004 г. Основните му цели и идеи са популяризиране в българското общество на забравени чуждестранни приятели, допринесли за духовното, културно и икономическо развитие на страната. Част от неговата дейност се състои в изграждането и възстановяването на паметници, свързани с българската история, както и възстановяване на гробове на велики българи. Народно читалище „Епископ Йосип Щросмайер – 2009“ е основано през 2009 г. с основна цел развитие и обогатяване на културната, социална и образователна дейност в населеното място, където е регистрирано, както и на територията на България. Подкрепя морално и материално квалификацията на учащите се. Осъществява дейности, свързани със запазване на обичаите и традициите на българския народ. Двете организации работят съвместно за реализиране на целите и идеите си в сътрудничество с други обществени организации на територията на България, както и в няколко европейски държави.       ", "date": "2018.04.26", "title": "Паметник на индустриалеца Ернест Солвей беше открит в софийския парк „Св. Троица“"}
{"url": "https://www.blitz.bg/intsidenti/katastrofi/zrelishchna-kaskada-v-montana-shoforka-iztrva-kolata-otnese-pten-znak-i-nakraya-snimki_news596403.html", "text": "Млада жена катастрофира зрелищно в Монтана. Инцидентът е станал малко след 15 часа днес на кръстовището на ул. „Патриарх Евтимий“ и бул „Парта“, съобщава montana24.net. Жената карала своя автомобил „Опел“ по ул. „Патриарх Евтимий“ в посока ж.к. „Младост“. По неизвестни засега причини шофьорката е направила десен завой и навлязла в насрещното движение на бул. „Парта“. Автомобилът е отнесъл пътен знак, ударил се е в бордюра, завъртял се е и се е обърнал странично.  Очевидци разказаха, че жената се е отървала само с уплаха и без сериозни наранявания. В автомобила е пътувала сама. Хора се притекли на помощ и са я извадили през задната врата.  На място са пристигнали две линейки и екипи на пожарната и гражданската защита.  Полицията изяснява причините за катастрофата – дали се касае за несъобразена скорост, разсеяност на шофьорката или й е станало лошо. ", "date": "2018.04.26", "title": "Зрелищна каскада в Монтана: Шофьорка изтърва колата, отнесе пътен знак и накрая... (СНИМКИ)"}
{"url": "https://www.blitz.bg/svyat/ako-smyatate-da-ptuvate-km-grtsiya-na-1-may-zadlzhitelno-prochetete-tova_news596349.html", "text": "Общогръцката федерация на моряците (ПNO) обяви, че на 1 май ще проведе национална 24-часова стачка, която ще спре трафика на всички категории кораби. Тя ще започне в полунощ и ще продължи през целия ден до 24 часа. Това ще се отрази и на плановете на хиляди българи, които планират да пътуват до Гърция за празниците около 1 и 6 май, съобщава newsbg.eu.", "date": "2018.04.26", "title": "Ако смятате да пътувате към Гърция на 1 май, задължително прочетете това"}
{"url": "https://www.blitz.bg/svyat/legendarniyat-il-2-otnovo-e-v-nebeto-i-shchurmuva-berlin-video_news596386.html", "text": "Легендарният съветски самолет Ил-2 лети в небето над Берлин. Въпреки времето, той все пак участва в международния авиосалон, който се провежда в Германия. Съветският самолет успя да предизвика интереса на гостите. Той е пристигнал до германската столица на собствен ход, прелитайки 2000 километра, което е добро доказателство за неговата надеждност.  Полетът му бе прекъснат в продължение на много десетилетия край  Мурманск.  Щурмовакът  бе изваден от дъното на езерото, а рестварацията му продължи цели три години и половина. Превод: БЛИЦ", "date": "2018.04.26", "title": "Легендарният Ил-2 отново е в небето и щурмува Берлин (ВИДЕО)"}
{"url": "https://www.blitz.bg/svyat/voynata-v-donbas-vsyaka-sedma-ukrainska-zhertva-e-plod-na-samoubiystvo_news596395.html", "text": "Според официална статистика на Киев, по време на гражданската война в Донбас са загинали почти 3800 украински военнослужещи. Тези цифри е публикувал във Facebook главният военен прокурор на Украйна Анатолий Матиос. В бойните действия са участвали 326 хиляди души, 8489 души са били ранени, 3784 военнослужещи са загинали, 554 са загинали, написал прокурорът и добавил: „Откровено казано, аз се досещах, че резултатите не са блестящи, но не очаквах, че всичко е толкова зле.”     Военните прокурори установили, че тази година в страната не се провеждат централизирани мероприятия по психологическа рехабилитация на войниците поради липса на нормативни документи. Превод и редакция:   БЛИЦ    ", "date": "2018.04.26", "title": "Войната в Донбас: Всяка седма украинска жертва е плод на самоубийство"}
{"url": "https://www.blitz.bg/daydzhest/tova-sa-urotsite-sled-chernobil_news596380.html", "text": "Датата 26 април 1986 г. се превърна във вододел за отношението на човечеството към „мирния атом”. Предизвиканото от чернобилската авария радиоактивно замърсяване на огромни територии остави незаличим негативен спомен за милиони хора, пише obekti.bg. След катастрофата зародилата се през 70-те години съпротива срещу атомната енергия се разпространи светкавично в целия свят. В резултат много от плановете за строеж на нови реактори през 80-те и 90-те години на миналия век бяха отменени.  Най-важният траен резултат от Чернобил обаче е фактът, че гражданите и данъкоплатците в цял свят вече никога няма да приемат с лека ръка рисковете от ядрената енергетика. Сред тях са съхранението на опасни радиоактивни отпадъци, възможността за използването им за изграждането на ядрено оръжие и преди всичко – възможността от авария от „чернобилски тип”. Днес знаем, че причината за историческата ядрена авария е комбинацията между лошата конструкция на съветските реактори РБМК (Реактор большой мощности канальный) и феноменална поредица от човешки грешки. Избягването на тези фактори се превърна в неписан закон за инженерите, проектиращи ядрени енергийни установки. Така Чернобил се превърна в мощна невидима ръка, която промени коренно регулациите за ядрена безопасност и стимулира създаването на нови поколения по-безопасни и ефективни атомни електростанции. Новите ядрени реактори, които се изграждат в момента или са планирани за близкото бъдеще, са от трето поколение. Те включват редица подобрения, осигуряващи по-висока ефективност и удължен експлоатационен срок. Преди всичко обаче като пряк резултат от горчивите уроци на Чернобил новите реактори използват принципа на т.нар. пасивна безопасност. Това означава, че в случай на авария самата конструкция на реактора естествено забавя и спира опасните процеси. Тези мерки са базирани на фундаментални физически сили (като гравитацията) и не зависят нито от човешката намеса, нито от каквито и да е технологични системи за сигурност. Първите реактори от това поколение вече работят в Япония, като през следващите години няколко от тях ще бъдат изградени в Европа и Китай. Още по-голяма степен на сигурност ще притежават бъдещите ядрени реактори от четвърто поколение (Gen IV), които в момента са обект на активна разработка и се очаква да заработят до 2030 г. Те ще използват различни технологии, като общото между тях ще бъде значителното подобрение във всички важни сфери. Тези енергийни установки ще произвеждат по-безопасни радиоактивни отпадъци, ще могат да рециклират съществуващите ядрени боклуци и освен това ще произвеждат стотици пъти повече енергия от едно и също количество гориво. Всеки от тези реактори ще бъде пасивно безопасен, като някои от тях ще притежават дори т.нар. присъща безопасност (inherent safety) - възможно най-високата степен на надеждност за нещо, създадено от човешки ръце. Това понятие означава, че конструкцията на установката сама по себе си предотвратява събитията, която може да доведат до авария. В крайна сметка най-тежката ядрена авария в историята ще бъде запомнена не само със своята тежка човешка и икономическа цена. Научените от нея уроци вероятно ще доведат до създаването на по-безопасни атомни електроцентрали.", "date": "2018.04.26", "title": "Това са уроците след Чернобил"}
{"url": "https://www.blitz.bg/svyat/izrael-se-zakani-seriozno-shche-izravnim-tekheran-ss-zemyata_news596362.html", "text": "Израел ще отговори с удар по Техеран, ако Иран нападне Тел Авив, предупреди израелският министър на отбраната Авигдор Либерман. Двете държави - заклети врагове, са изправени една срещу друга заради Сирия, отбелязват международни агенции. Коментарът на министър Либерман беше необичайно категоричен. Израелците заплашват да предприемат военни действия на иранска територия след поредица от безпрецедентни сблъсъци между военни на двете държави в раздираната от гражданска война Сирия.\"Израел не иска война, но ако Иран нападне Тел Авив, ще ударим Техеран\", каза Либерман за излизащия на арабски новинарски сайт \"Елаф\", който е саудитска собственост и е базиран в Лондон.  Разположеният на крайбрежието Тел Авив е столица на Израел, там е и седалището на армейския главен щаб.  Иран, който не признава правото на съществуване на Израел, често заплашва да удари по Тел Авив.  Израелско-иранска конфронтация се засили от 10 февруари, когато Израел каза, че армейски дрон, изпратен от сирийска база, е навлязъл във въздушното му пространство. Израел взриви дрона и извърши нападения срещу сирийски противовъздушни комплекси, при което един от изтребителите му F-16 беше свален.", "date": "2018.04.26", "title": "Израел се закани сериозно: Ще изравним Техеран със земята"}
{"url": "https://www.blitz.bg/stsena/narodniyat-artist-na-sssr-armen-dzhigarkhanyan-izpadna-v-koma_news596411.html", "text": "Народният артист на СССР Армен Джигарханян е приет в столична болница, съобщават световните медии. Според непотвърдена информация, 82-годишният актьор е в кома. Джигарханян е хоспитализиран с инфаркт. Той е включен към апарат. Състоянието му се оценява като тежко.  По-рано на актьора е било назначено лечение, но според някои информации той го е пренебрегнал. Превод: БЛИЦ", "date": "2018.04.26", "title": "Народният артист на СССР Армен Джигарханян изпадна в кома"}
{"url": "https://www.blitz.bg/obshtestvo/regioni/trnovski-chengeta-razsledvat-misteriozna-smrt-na-bashcha-i-sin_news596390.html", "text": "Баща и син са били открити мъртви в домовете си по едно и също време, пише в. „Борба”. По сигнал на съседи във Велико Търново бил открит мумифицираният труп на 82-годишен. Комшиите не го били виждали от близо два месеца и подали сигнал на тел. 112 за силна миризма в блока. Полицията открила тялото на дядото, а аутопсията ще покаже дали има следи от насилие. Той бил престоял в апартамента поне два месеца, сочи предварителната информация.  След това полицията тръгнала да търси сина на стареца, който единствен се грижел за него, но не бил ходил да го търси отдавна, съобщили още съседите. Синът, който бил на 55 години, бил намерен също мъртъв в къщата си в Шемшево. Тялото било престояло поне месец.  Сега по мистериозната смърт на бащата и сина  се води разследване и са назначени експертизи. По трупа на сина също нямало видими следи от насилствена смърт. ", "date": "2018.04.26", "title": "Търновски ченгета разследват мистериозна смърт на баща и син"}
{"url": "https://www.blitz.bg/svyat/s-300-protiv-amerikanskite-tomakhouk-i-izraelskite-f-15-shouto-zapochva_news595918.html", "text": "Светът научи, че Русия ще достави на Сирия безвъзмездно ЗРК С-300, обаче руското МО не коментира информацията. Затова за медиите остават въпросите дали комплексът ще е ефективен против американските ракети „томахоук”, дали това няма за накърни на приятелството на РФ с Израел. БЛИЦ предлага разсъжденията на експерта Андрей Кошкин от Асоциацията на военните политолози, цитирани от k-politika.ru. Израел много ще се вълнува. Ние с внимание се отнасяме към тази сложна ситуация, която се повтаря между страните от Близкия Изток. Знаем и сложността, която изпитва Сирия при взаимодействието с Израел, твърди Кошкин.     Нека се запитаме защо така плътно е прикрито небето от ЗРК от страна на Голанските възвишения? - Защото няма опит от мирен договор. Всичко се решава единствено само с бойни действия.     Ракетчиците от сирийската ПВО знаят откъде трябва да чакат заплахата, която да неутрализират. Освен това следва да се припомни, че пред ракетния удар два израелски изтребителя атакуваха територията на Ливан, загинаха хора. После беше извършена атака с 9 ракети.     Израелтяните считат, че имат право спокойно и безнаказано да нанасят удари, тъй като няма мирен договор със Сирия. Те държат Дамаск в някакви „таралежови ръкавици” защото на територията на Сирия оперират сили на Иран. Само заради тази ситуация Израел морално зае страната на САЩ, Франция и Великобритания. Във взаимодействие със САЩ Израел се чувства далеч по-уверено.     Дълговременните перспективи на тази ситуация налага Русия да прикрие небето над Сирия със ЗРК, дори ако Израел е против. Той трябва да бъде заставен да се държи по-сдържано.    Превод и редакция: БЛИЦ    ", "date": "2018.04.26", "title": "С-300 против американските „Томахоук” и израелските F-15: Шоуто започва!"}
{"url": "https://www.blitz.bg/obshtestvo/patentnoto-vedomstvo-s-vazhni-novini-i-drzhavno-priznanie-za-mezhdunarodniya-den-na-intelektualnata-sobstvenost_news596283.html", "text": "Патентното ведомство на Република България получи важно държавно признание в чест на Международния ден на интелектуалната собственост, който празнува от 2001 г. насам по инициатива на Световната организация за интелектуална собственост Председателят на институцията д-р Петко Николов обяви на форум в сградата на ведомството, че България се стреми да направи икономиката си иновативна.  \"За постигането на тази цел, без никакво съмнение, се нуждаем от системата на интелектуалната собственост с нейните функции и възможности за ефективно икономическо и технологично развитие. Именно в условията на икономика, основана на знанието, за каквато претендираме, че сме, интелектуалната собственост играе изключително важна роля за ефективното планиране и реализацията на бизнес решенията и съответно позволява  фирмите да получат по-големи печалби от своята дейност\", подчерта д-р Николов.  Председателят на Патентното ведомство отбеляза, че заедно с регистрите от февруари 2018 г. са стартирали и шест нови електронни услуги, разработени изцяло за нуждите на настоящите и бъдещите представители по индустриална собственост.     \"Още от деня на пускането в действие на новите услуги, интересът към тях е голям и се наблюдава ясно изразена тенденция те да са предпочитаният начин на заявяване от представителите по индустриална собственост.  Новите услуги и регистри са естествено продължение на постоянните усилия на ведомството да създава улеснения за гражданите и бизнеса чрез въвеждане на електронни услуги. В тази връзка бих искал да отбележа, че техният общ брой вече е 35 (тридесет и пет) услуги, като за последните 4 години във ведомството има подадени над 15 000 електронни заявления, което съставлява близо 60% от общия брой заявени услуги за този период\", посочи д-р Николов.  Председателят анонсира, че от месец май тази година Патентно ведомство ще въведе и още една нова електронна услуга, с която се предоставя възможността за търсене на фигуративни търговски марки. Новата електронна услуга използва технология за разпознаване на изображения с цел намиране на сходни марки. Търсенето се извършва на базата на изображение, качено в системата, която прави сравнение с изображенията, предоставени от офисите, интегрирани към тази функционалност и подрежда резултатите спрямо сходството им.  С тази функционалност търсенето на изображения в TMview може да помогне на потребителите преди подаване на заявление за регистрация на търговски марки, които потенциално могат да бъдат в конфликт с тяхната собствена марка.     \"Безспорно, ясното разграничаване между търговските марки е ключът към успешното заявяване на марка от потребителите. Функционалността за търсене на изображения в TMview индикира на потребителите потенциални конфликти и им предоставя възможност да определят правилно стратегията си относно търговската марка.  По отношение на търговските марки трябва да отбележим, че като защитен обект на интелектуалната собственост, марката е своеобразен критерий за определено равнище на качеството и освен рекламната функция, която изпълнява, допринася за подобряване на пазарната позиция на своя притежател. Регистрацията на марките никога не е била задължителна, но за компаниите, които желаят да се разрастват, регистрираната марка се превръща в задължителен начин за гарантиране качество на бизнеса и създаване на брандове. В тази връзка, на 01.12.2017 г., Патентно ведомство отбелязва своеобразен юбилей, като регистрира 100 000-та поред марка, която е притежание на „ЕЛАЦИТЕ-МЕД“ АД\", заяви д-р Николов.  От думите му стана ясно, че през 2017 г. във Ведомството са постъпили 4530 заявки и са постановени 4294 решения за национална регистрация на марки, от които 4147 са от български и 383 от чужди заявители. За допускане на действието им на територията на Република България са постъпили 1577 международни регистрации по реда на Мадридската спогодба и Протокола към нея. През годината от български заявители са подадени 173 заявки за международна регистрация по реда на Мадридската спогодба и Протокола, както и 28 заявки за териториално разширение.  \"Считано от 1 октомври 2017 г. влезе в сила вторият етап от промените в режима на търговските марки на Европейския съюз. Европейската реформа в търговските марки цели по-точното и цялостно упражняване на правата на притежателите на търговски марки, като на първо място отпадна изискването за графично представяне на марката в рамките на ЕС. Според новия Регламент, това се прави с оглед “осигуряване на повече гъвкавост, като същевременно се гарантира и по-голяма правна сигурност по отношение на средствата за представяне на марките”. Това на практика означава, че марката вече може да бъде представена не непременно чрез графични средства, а във всяка подходяща форма, като се използва общодостъпна технология. Изискването е представянето да бъде направено по ясен, точен, обособен, лесно достъпен, понятен, устойчив и обективен начин. Практическото значение на изменението на европейско ниво е такова, че за първи път се позволява регистрация на марки, които не могат да бъдат представени чрез изображение, като например мултимедийните марки. Освен това се улеснява заявяването на марки, за които графичното възпроизвеждане е възможно, но не е особено подходящо, като например триизмерните марки, т.нар. марки на движение и особено звуковите марки, като звуковата марка може да се представи например посредством аудио файл. Целта на реформата в тази й част е да въведе принципа “what you see is what you get” при визуализирането на марката\", категоричен е д-р Николов.  Специален гост на форума бе и зам.-министъра на икономиката Лъчезар Борисов, който приветства д-р Николов и колегите му с думите:  \"Темата за управлението на правата на интелектуалната собственост е особено актуална днес - бързото развитие на технологиите налага на бизнеса да се преориентира към нововъведенията, но крайната цел за нас, като правителство, е постигането на интелигентен растеж с развитие на изобретенията и формиране на икономика, основана на знанието. В тази връзка полагаме усилия за утвърждаване на културата на интелектуалната собственост сред бизнеса -основното предизвикателство пред малките и средните предприятия от различните сектори на икономиката е да съумеят да повишат своята иновативност и да подобрят конкурентоспособността си на съответните пазари. Насърчаването на предприемаческата нагласа и премахването на бариерите пред навлизането на идеите на пазара, е свързано с прилагането на нови финансови инструменти за новосъздадените и бързоразвиващите се предприятия, опростяване на програмите за научни изследвания и иновации и създаване на достъпни права върху интелектуалната собственост\".     \"Икономиката на знанието изисква силна наука и повече висококвалифицирани кадри. Инвестирането в ново знание изисква от предприятията не малък финансов ресурс, поради което те трябва да бъдат подкрепени в своите усилия. Затова се стараем да въведем механизми, които стимулират частните инвестиции. За  това е нужен и качествен диалог между научните звена и бизнеса\", допълни г-н Борисов.  Събитието бе уважено и от Министерство на културата в лицето на Мехти Меликов, който също поздрави участниците в него. Снимки Георги КОЛЕВ             ", "date": "2018.04.26", "title": "Патентното ведомство с важни новини и държавно признание за Международния ден на интелектуалната собственост!"}
{"url": "https://www.blitz.bg/svyat/us-general-pentagont-e-ugrizhen-ot-forsiranoto-razvitie-na-visokotochnoto-orzhie-v-rusiya-i-kitay_news596306.html", "text": "Американският генералитет е обезпокоен от развитието на високоточното оръжие в Русия и Китай, то прави беззащитни силите за предното развръщане на морската пехота, пише politexpert.net. Морската пехота на САЩ престана да бъде защитена и почти неуязвима, съобщил при изслушване в Горната палата на американския Конгрес командващият Корпуса на морската пехота Робърт Нелър.     Според думите на генерала, особена загриженост у Пентагона предизвиква форсираното развитие на високоточното оръжие в Русия и Китай. То поставя под заплаха предното развръщане на САЩ, тъй като повечето бази не са защитени от подобни удари. Този факт подкопава тяхната потенциална възможност да планират и изпълняват военни операции в различни региони на планетата.     Редакцията на „Политексперт” цитира обясненията на военни експерти от какво конкретно се боят американците. Според Владимир Язиков, безпокойството идва от контраста между нанасяните удари от Русия и на американските „Томахоук” в Сирия.     Според него, всички в Америка са привикнали в холивудските филми 3-5 души да правят „на трески” всичко, даже и извънземните. В действителност нещата не са такива. Прехвалените от Тръмп ракети не са толкова „умни и красиви\". Щатите се дразнят, защото са привикнали да доминират, твърди Язиков.     По думите на експерта, стрес на ръководството на САЩ причинява и активността на Русия на оръжейния пазар. Турция реши да купи С-400, Саудитска Арабия също започна да купува руска военна продукция.    Превод и редакция: БЛИЦ    ", "date": "2018.04.26", "title": "US-генерал: Пентагонът е угрижен от форсираното развитие на високоточното оръжие в Русия и Китай"}
{"url": "https://www.blitz.bg/svyat/suzanita-potrese-sveta-top-amerikanski-vlogr-ostana-s-otvorena-usta-sled-skandalnoto-y-video-18-ne-bilo-normalno_news596329.html", "text": "Световноизвестният влогър Дро, по-популярен под псевдонима itsdro, остана с отворена уста, след като снима реакцията си към новото видео на Сузанита. Дро обожава българската музика и често заснема реакциите си към чалга песни, като негови любимки са Галена, Гери-Никол, Галин и Андреа. Обикновено той припява и се опитва да си преведе текстовете, но не и този път.   От момента, в който започва видеото, Дро остава с отворена уста и бегло успява да каже нещо. Първото, което му идва на ум, е да попита защо прилича на Андреа.  \"Потресен съм\", споделя той и точно тръгва да коментира, когато идва сцената с фелациото и тревата и Дро зяпва с отворена уста и глътната граматика.   След като видеото свършва, той си поема въздух и обяснява реакцията си: \"Сузанита е толкова красива. Разкрасила се е, но.... какво е това? Тя е само на 15. За мен това, което прави, не е нормално. В България може да е окей, но тук в Америка не е. Все едно да видя сестра си в такова видео. Ужас!\"     ", "date": "2018.04.26", "title": "Сузанита потресе света! Топ американски влогър остана с отворена уста след скандалното й ВИДЕО 18+, не било нормално"}
{"url": "https://www.blitz.bg/obshtestvo/zdraveopazvane/ek-predlaga-masovo-postavyane-na-vaksini-sreshchu-morbili_news596338.html", "text": "Европейската комисия представи препоръки за повишаване на сътрудничеството в ЕС за борба срещу болестите, предотвратими чрез поставянето на ваксини, съобщиха от Европейския център за профилактика и контрол върху заболяванията. Благодарение на ваксините всяка година между един и три милиона души остават живи. Световната здравна организация е на мнение, че през следващото десетилетие ваксините ще спасят живота на още 25 милиона души. Въпреки това в някои държави от ЕС се наблюдава разпространение на морбили и други болести, водещи до смърт, но предотвратими с поставянето на ваксини.  ЕК предлага да се разработят и изпълнят планове до 2020 г., като се заложи цел най-малко 95 на сто от гражданите да получат ваксина срещу морбили; да се въведат редовни проверки за поставянето на ваксини в училищата и на работните места; да се създаде европейски информационен портал до 2019 г., където да се предоставя обективна и прозрачна информация за предимствата и безопасността на ваксините; да се намалят възможностите от недостиг на ваксини чрез създаването на хранилище за данни на ЕС с информация за запасите и потребностите; да се осигури необходимото обучение на всички здравни работници. Основни пропуски при поставянето на ваксини в ЕС  По последни данни на Европейския център за профилактика и контрол върху заболяванията (ECDC), броят на случаите на морбили продължава да расте в много държави от ЕС и Европейското икономическо пространство. От 1 март 2017 г. до 28 февруари 2018 г. чрез Европейската система за наблюдение е докладвано за 14 813 случая на морбили.   В 86 на сто от случаите, за които има данни дали болните са били ваксинирани, се оказва, че те не са имали ваксина. Всяка година най-малко 40 000 души умират от грип, понякога заради липсата на поставена ваксина. Следващи стъпки  Предложението ще бъде обсъдено от Съвета на ЕС и се очаква да бъде прието до края на годината. След това на всеки три години ЕК ще съобщава за постигнатия напредък. ", "date": "2018.04.26", "title": "ЕК предлага масово поставяне на ваксини срещу морбили"}
{"url": "https://www.blitz.bg/svyat/trmp-kaza-tsyalata-istina-za-otnoshenieto-si-km-rusiya_news596374.html", "text": "Президентът на САЩ Доналд Тръмп заяви, че се отнася твърдо към Русия.\"Няма тайно споразумение между мен и Русия. Никой не е бил по-строг в отношенията си с Москва от мен. Може да попитате президента Путин\", заяви Тръмп в интервю за  Fox News.  Той отбеляза, че САЩ са изгонили 60 руски \"т.нар. дипломати\". \"Никой не е бил по-жесток\", подчерта той.  Превод: БЛИЦ  ", "date": "2018.04.26", "title": "Тръмп каза цялата истина за отношението си към Русия"}
{"url": "https://www.blitz.bg/obshtestvo/intervyu/lider-na-rabotodatelite-razkri-pred-blits-razkhishcheniyata-v-drzhavnata-energetika-i-aktivnata-rolya-na-sindikatite-v-tova-prestplenie_news596316.html", "text": "Вчера работодателски организации официално се обявиха против далаверите в енергетиката и призоваха Народното събрание да приеме важни промени в Закона за енергетиката. Работодателите твърдят, че благодарение на остарял нормативен текст (пропуск) в Закона за енергетиката, ТЕЦ \"Варна\", ТЕЦ \"Бобов дол\" и ТЕЦ \"Марица 3\", Димитровград, поискаха поскъпване на тока за битовите потребители с над 20%. Трите ТЕЦ-а искат да продават ток на регулирания пазар, но на три пъти по-високи цени спрямо пазарните. Така потребителите ще трябва да съберат над 330 млн. лева над нормалните ценови нива, което ще доведе до поскъпване на тока за бита с минимум 20%. БЛИЦ потърси за експертен коментар председателят на Асоциацията на индустриалния капитал в България (АИКБ) Васил Велев.- Г-н Велев, какво накара всички работодателски организации да въстанат срещу далаверите в българската енергетика?  - Има големи проблеми с \"ТЕЦ Мини Марица-изток\" и исканията за увеличаване на административно определяната цена на въглищата. Това искане е неоснователно и водещо до увеличаване на цената не ел. енергията за всички домакинства и за бизнеса. Цената, която в момента е определена, не е никак ниска - тон условно гориво се плаща 77 лева. Проучванията, които правим, са за много по-ниски цени в Германия, Канада, САЩ. Между 34 и 60 лева за тон условно гориво. Тоест виждате, че у нас имаме една висока административно определена цена.   Ако има проблеми, те не са поради ниската цена на въглищата, а поради лошото управление и ниската ефективност. В тези мини има два пъти повече персонал от колкото в мини, както в Чехия, Полша, така както и в Бобов дол. В \"Мини Марица-изток\" има 800 души администрация. Там се случват огромни разхищения и злоупотреби. - Какви са тези злоупотреби и разхищения?  - Разходите за труд в мините, например, са над 3000 лева месечно на човек, включително за тази огромна администрация. Въпреки разхищенията и злоупотребите, именно поради високата цена на въглищата, която е определена, мините за полугодието, като гледаме отчета, са на печалба. Имат направени инвестиции за 25 милиона лева, извършени са ремонти за 27 милиона лева - това е направено за половин година.   Всъщност има огромни резерви за повишаване на ефективността и производителността. Трябва да се оптимизира персоналът, да се спрат разхищенията и злоупотребите. Преди 3 години, вследствие на големите протести на работодателите при увеличаването на цената на задължения към обществото, бяхме постигнали съгласие да изпратим представители на работодателските организации в органите за управление на държавните дружества в енергетиката. Целта беше да се способства за повишаване на ефективността им, но това така и не се случи. Има огромни резерви. Колективният трудов договор е обрасъл с всевъзможни привилегии, каквито няма даже в системата за МВР. - За какви привилегии говорите?  - За всевъзможни доплащания и допълнителни отпуски, 15 заплати при пенсиониране. Огромни привилегии за цялата армия от щатни и нещатни синдикални дейци. Става въпрос за коли, кабинети, смартфони, доплащания за всички, платени отпуски, командировки и т.н. На практика тези мини се управляват от синдикатите и това се случва изключително неефективно. 12 страници са привилегиите, а такива привилегии няма никъде в България. За тези привилегии се плаща чрез високата цена на въглищата и оттам е електроенергията от всички останали български работници, които изкарват заплатите си на пазара, продавайки продукция в остра конкуренция със световните пазари, без да има кой да има определя административно високи цени на продукция. - Защо се получава така, че синдикатите не защитават интереса на работниците?  - Синдикатите защитават интереса на много малка част от работниците в България. Има 2 250 000 наети работници, а те защитават интересите на 7 000 от тях, които са точно противоположни на интересите на останалите 2 250 000. Става въпрос и за всички пенсионери и за цялото население. - По този начин не се ли продължава една порочна практика - далаверите в енергетиката да се узаконяват?  - Точно така. Едно увеличаване на цената на въглищата няма да доведе до нищо друго, освен до увеличаване на злоупотребите и разхищенията. - Говори се, че в последните месеци някои синдикални лидери са се сдобили с чисто нови автомобили за хиляди левове. Вие имате ли такава информация?  - Да, получаваме такава информация. Закупени са една дузина нови коли за по 40 000 лева. Това е много странен случай. Мениджмънтът кара старите коли на синдикалните босове. Това е срамна история и показва всъщност кой управлява и го прави много неефективно - с два пъти по-ниска производителност, два пъти повече персонал, три пъти повече администрация. - Какво очаквате Вие от парламента и какви промени трябва да се направят в Закона за енергетиката, за да се спрат тези порочни практики?  - Трябва да се повиши ефективността на управлението на държавните компании. Нужно е да се назначи професионален мениджмънт и да му се предоставят големи права по договорите за управление. Говореше за обемен Закон за управление на държавните дружества. Това така и не се случи. Листване на борсата на големите компании в енергетиката би подобрило корпоративното има управление. Интервю на Явор БЕЛЧЕВ, БЛИЦ", "date": "2018.04.26", "title": "Лидер на работодателите разкри пред БЛИЦ разхищенията в държавната енергетика и активната роля на синдикатите в това престъпление"}
{"url": "https://www.blitz.bg/obshtestvo/sprugata-na-bogdan-filov-iska-da-bde-razstrelyana-zaedno-s-nego_news596322.html", "text": "Молбата е точно колкото за една машинописна страница и вътре няма нито една излишна дума. Кратко и точно, без излишни емоции. Молба до министъра на вътрешните работи. Подписана е от една жена на 64 г., която е интернирана в Самоков, далеч от дома й в София, между впрочем вече зает от чужди хора. Моли се: да й позволят да се върне в столицата, където живеят възрастната й майка и сестрите й, за да си помагат взаимно, а и за да се лекува - има болно сърце, високо кръвно налягане, проблеми с жлъчката... Прилага необходимите документи, плюс писмо от осем души видни интелектуалци, свидетелстващи, че тя е ценен кадър за културата ни и ще е добре отново да работи за тази култура. Годината е навярно 1965-а. Молбата не е удовлетворена и молителката почти до края на живота си е далеч от близките си. Тя се казва Евдокия Петева-Филова. Каква е вината й? Че е вдовица на проф. д-р Богдан Филов, осъден на смърт от Народния съд Жива е, защото са сметнали, че е безобидна.    Евдокия, или Кита, както я наричат галено най-близките й, се ражда и расте в семейство на генерал (началник на военното на Н.В. училище и по-късно военен наставник на княз Борис Търновски) и дъщеря на казанлъшки търговец на розово масло. Завършва с отличие гимназията, следва и завършва с докторат история на изкуството и философия в Германия, специализира в Париж...   Едва-що назначена за уредник в Народния етнографски музей, тя се втурва да прави (не само в България, но и в чужбина!) изложби от носии, шевици и женски украшения, за да покаже на света какви съкровища има България... Пише научни статии за модерното изкуство, рецензии за новоизлезли книги, издава първата монография за художника Иван Милев.   Защо едва превалила 30-те години чаровна девойка се жени за много по-възрастен и видимо некрасив мъж? Изборът на интелигентните - проф. д-р Богдан Филов е виден мъж, изключителен ерудит в своята област - археологията, директор на Народния археологически институт и професор по история на изкуството и археология в Софийския университет. Следвал е като нея в Германия, а това винаги ще е много важен мост за сближаване и тема за общуване.   Твърди се, че двамата се запознават в Юнион клуб, където той редовно се наслаждава на добрата кухня и подбрана компания интелектуалци Тя е поласкана от вниманието му, той е удивен от познанията и културата й...   Имало ли е чувства между тях? От запазените писма лъха истинска нежност и разбирателство, но като че ли надделява духовната близост, общата любов към изкуствата, към съкровищата на миналото. В интерес на истината - тя се прекланя пред него като учен и политик, неговите оценки, познания и решения винаги надделяват. Има индикации, че на тези места в дневника й, където се налага да сподели нещо от политическата ситуация в България и в света, тя се е допитвала първо до него, сверявала е “часовника” си, биха казали днес.   Женят се в Боянската църква през 1932 г. До края на живота си Евдокия е убедена в непогрешимостта на съпруга си и за няколко години - когато той потъва във водовъртежа на политиката - тя изоставя дори своята любима работа, за да бъде винаги до него и винаги С НЕГО като лоялност, като единомислие. Нейният дневник (май 1939-15 август 1944) не дава обаче отговор на най-важния, що се отнася до нейния живот и съдба, въпрос:  от любов или от политическо късогледство,  или от семейна солидарност така ентусиазирано е одобрявала неговите погрешни политически решения: например подписването на Тристранния пакт, което включва България във Втората световна война на страната на нацистка Германия. А година преди това - внасянето на зловещия Закон за защита на държавата (ЗЗД), съдържащ дискриминационни мерки срещу евреите. Към края на мандата му като премиер в Германия са депортирани 11 хиляди евреи от освободените български области Македония и Българска Тракия, повечето от които загиват - знаела ли е, разбирала ли е, съгласна ли е била с това чаровната Кита, възпитана дама с добри обноски и перфектно владеене на три езика, винаги така елегантна и дипломатична...  В този дневник, като изключим местата, където Евдокия обсъжда своите и чуждите тоалети, липсва спонтанността, женската бъбривост, сърдечните изповеди. Тя, която не успява да роди свои деца (макар че забременява многократно), но обожава чуждите, много често в дневника си отделя умилителни редове за царските деца и това са като че ли най-личните и присъщи на пола й редове:  какво казал малкият Симеончо, когато го питали за неговите ски приключения в Чамкория...   Какво е казала малката Мария Луиза за нейната яка от лисица... Как са се забавлявали в градината, където току-що са вързали нови люлки...   Казват, че при вестта, че мъжът й ще бъде екзекутиран, Евдокия плаче и се моли: “Разстреляйте ме заедно с него, искам да го последвам и в смъртта му...” Всъщност й се случва нещо по-жестоко от разстрел: мъжът й е мъртъв и имуществото му е конфискувано, а нея я въдворяват отначало в Дулово, после в Русе, в Ловеч, накрая в Самоков, където живее почти до края на живота си. Веднъж завинаги се разделя с нещата, които харесва и които за няколко години са двигател на нейната активна благотворителност, уреждане на “чайове”, обеди и приеми, създаване на крепки отношения с Двореца, с “каймака” на политическия елит. Забраняват й да работи и за да се прехранва, тя тайно дава частни уроци по френски и немски, а местни хора, които й симпатизират, намират начини да я подпомагат с картофи, масло, брашно. Напразно праща молби да я допуснат да се върне в София, където все още има роднини, като при това дори не настоява да се върне в своето жилище. Самотна, болна и отчаяна, тя търси утеха в познатата работа - издирва оригинални документи и архиви на възрожденския художник и иконописец Никола Образописов, за да не потъне името и делото му в забрава. (Приготвеният ръкопис ще бъде издаден в книга посмъртно, едва през 1994 г.).  Малцина са тези нейни познати, които имат смелостта да я посетят  Да й пишат, да останат нейни приятели. Изключват я дори от Клуба на българските писателки, макар че някога лидерките там дълго са я ухажвали, за да склони да членува в клуба. Самата тя никога не е претендирала за титлата “писател”, въпреки стотиците статии и книгите, които е издала за българското народно изкуство и бит, за новите веяния в художествените среди.   Умира през 1973 г. от хепатит. Тези, които са я познавали в последните й години на самота и болести, с възхита говорят за нейния забележителен ум и силен дух, за дискретността й относно царското семейство, за самоконтрола да не се оплаква, да не роптае, да не обвинява когото и да е за съдбата си. За навиците й - по немски акуратно - да организира всеки свой ден по часове: от “разписването” сутрин в милицията до часовете преди сън, посветени на срещи с интересни хора или на изучаването на английски език. ", "date": "2018.04.26", "title": "Съпругата на Богдан Филов иска да бъде разстреляна заедно с него"}
{"url": "https://www.blitz.bg/svyat/fox-news-ruskite-samoleti-za-radioelektronna-borba-povrezhdat-samoletite-na-sashch-v-siriya_news596208.html", "text": "Средствата за радиоелектронна борба (РЕБ), които използват противниците на САЩ в Сирия, сериозно влияят върху техническото състояние на американските бойни самолети, заявил командващият Силите за специални операции генерал Тони Томас пред Fox News. Неговото изказване е качено на сайта на медията под заглавие „'Adversaries' jamming Air Force gunships in Syria, Special Ops general says”. Генералът не изброил поименно за кои противници става дума. „Сега в Сирия ние работим в най-агресивната среда на радиоелектронна борба на планетата. НашитЕ врагове всекидневно ни тестват, рушат нашите комуникации, извеждат от строя АС-130 (самолети за огнева поддръжка) и други подобни” – разказал той.     Американските медии са убедени, че под „противник” генералът има предвид руските въоръжени сили. Отбелязва се, че средствата за РЕБ са способни да блокират системите за свръзка и предаване на данни на самолетите, които в резултат губят възможност за координирано нанасяне на удари. /  БЛИЦ    ", "date": "2018.04.26", "title": "Fox News: Руските самолети за радиоелектронна борба повреждат самолетите на САЩ в Сирия"}
{"url": "https://www.blitz.bg/obshtestvo/poruchik-petr-bochev-strashilishcheto-za-letyashchite-kreposti-zagiva-ss-smrtta-na-khrabrite_news596313.html", "text": "В Деня на авиацията и космонавтиката - 12 април, Съюзът на офицерите и сержантите от запаса и резерва в Горна Оряховица завърши една своя благородна инициатива, започната в началото на 2018 г. - възстановяване на гроба на летеца изтребител поручик Петър Атанасов Бочев в двора на църквата “Св. Иван Рилски” в Калтинец. Оформлението на гроба и надгробния паметник бе извършено със съдействието на управителя на ОП “Обреди” Горна Оряховица запасен офицер Иван Костов.  Събитието събра в двора на храм “Св. Иван Рилски” в Калтинец граждани и членове на СОСЗР. За живота и героичния път на поручик Петър Бочев разказа председателят на ОбС на СОСЗР подполковник (ОЗ) Цветан Цветков.  Летецът изтребител поручик Петър Бочев е роден на 10 ноември 1919 г. в с. Крушето, където баща му (родом от с. Драганово) работи като железничар. По-късно цялото семейство се премества да живее в Г. Оряховица на ул. “Съединение” №23. Петър завършва реална гимназия в Търново, след което постъпва във ВВУ “В. Левски” в София.  Избира службата в защита на родното небе  Завършва го на 30 януари 1942 г., като му е присъдено първо офицерско звание подпоручик, след което с група летци заминава на подготовка в Германия. След завършване на обучението и завръщането си е назначен на служба в 6-и изтребителен полк, базиран в Карлово. Впоследствие, преди да се включи в противовъздушната отбрана на София и Перник, изкарва и допълнителен курс по висш пилотаж.  В поредицата си от въздушни боеве с “американските крепости” на 1 август 1943 г. над Сливница запалва и сваля първия си противников самолет, за което получава орден “За храброст” I степен. На 22 ноември с.г. при ново нахлуване на бомбардировачите атакува и запалва американски изтребител, но на 24 ноември е свален и тежко ранен край Перник. След дълго лечение и възстановяване в Горна Оряховица, през лятото на 1944 г. Петър Бочев отново се връща в бойния строй на летците за защитата небето на България. На 14 юни 1944 г. с точен огън запалва “летяща крепост” “Б-24 Либърейтър”,   а в последвалите въздушни нападения се проявява отново, като поразява и запалва вражески бомбардировачи на 10, 17 и 26 август 1944 г. Общо 13 победи има летецът Петър Бочев над американските “летящи крепости\".  След 9 септември 1944 г. взема участие в Първата фаза на Отечествената война. При атака на 5 октомври 1944 г. на моторизирана немска колона и артилерийски позиции край Куманово самолетът на поручик Бочев е улучен, запалва се, пада и се взривява. Поручик Петър Бочев загива със смъртта на храбрите, ненавършил 25 г., и е погребан тук, в близост до родния дом, разказа подполковник Цветков.  Панихида в памет на летеца герой поручик Петър Бочев отслужи отец Васил, а на гроба бяха поднесени цветя и венци. Никола ЧОЛАКОВ, Горна Оряховица", "date": "2018.04.26", "title": "Поручик Петър Бочев - страшилището за “летящите крепости” ,загива със смъртта на храбрите"}
{"url": "https://www.blitz.bg/obshtestvo/imashe-edni-bratya-argirovi_news596319.html", "text": "Най-известните близнаци от социалистическа България - братя Аргирови, живеят на хиляди километри един от друг, но са напът да се съберат отново в родината. Благовест Аргиров сподели, че брат му има намерение да се установи у нас, след като продаде имота си в Норвегия. Еднояйчните близнаци възнамеряват от тази година да заживеят в съседни къщи в Банкя. Имат намерение да възобновят и сценичната си и звукозаписна дейност. Някога пеещите братя си приличаха като две капки вода, но днес вече е лесно да бъдат различени. Благовест е с гарвановочерна коса, тъй като се боядисва, а близнакът му е чувствително побелял в главата. Освен това Светослав е и по-наедрял от двамата.   Светослав вече е стигнал години за пенсия в Норвегия и ще се радва на сериозни пари за старини, за каквито колегите му в България могат само да мечтаят   Светослав е диригент на църковен хор и свири на орган. А през уикендите забива по клубовете с рок банда и така наливал с още средства семейния бюджет. “В Норвегия хонорарите са космически в сравнение с тези в България, тъй като скандинавската държава е една от най-богатите в Европа, а стандартът е изключително висок. Пенсията ме държи там и, разбира се, при всяка възможност се връщам, за да се кача на сцената с брат ми”, казва Светослав. Съпругата му е детска учителка със заплата 4000 евро. Двамата живеят охолно и не се лишават от нищо. Имат голяма къща с 2 декара двор. Той живее в скандинавската страна от 1996 г. Заминава в началото на демокрацията, когато двамата с брат му решават да прекратят кариерата си.   Благовест и Светослав са еднояйчни близнаци, родени в Пловдив. На 23 април любимците на българската публика започват шейсетака. Те никога не са късали “пъпната си връв”, години наред имат съвместен бизнес в областта на недвижимите имоти. И двамата завършват Музикалната академия “Проф. Панчо Владигеров” и Академията за музикално и танцово изкуство в Пловдив, но с различни специалности: Благовест свири на виолончело, а Светослав - на пиано. Още от ранна възраст привличат вниманието като певци - солисти са на хор \"Детска китка\" в Пловдив. Участват с голям успех в операта на Бенджамин Бритън “Малкият коминочистач” (постановка на Държавната опера в Пловдив). В поп музиката дебютират като дует “Вега” на Младежкия конкурс за забавна песен в София през 1981 г., но на следващата година се преименуват на сегашното си име “Братя Аргирови”  Първият им запис в Българското радио е “Ненужен” (кавър версия на песента Illusion на групата “Имаджинейшън” в края на 1982 г.). Песента бързо се превръща в шлагер и ги прави изключително популярни. Оттогава датира изключителното им сътрудничество с Кирил Иванов - “Мъглата” (звукооператор в радиото). С редица танцови хитове те се утвърждават сред най-известните изпълнители в българската поп музика през 80-те. С тях започва кариерата си Соня Васи. Между 1983 и 1986 г. участват в различни фестивали в Братислава и Дрезден и дори оглавяват диско класация в Унгария. След 1989 г. заминават да работят по клубове в скандинавските страни, Австрия, Швейцария и Германия. Благовест изкарва известно време в Италия, а Светослав учи пеене при Рени Бръмбарова.   Възраждат популярността си в България през 1997 г. с “Гот е”, пилотен сингъл на албума “Най-доброто и най-новото”. През 1998 г. Благовест записва албум в Норвегия, а Светослав издава първия си самостоятелен макси сингъл “Без заглавие”, в който използва музика от операта на Джоакино Росини “Отело”. Изпълняват с Росица Кирилова песента “Избрах нарочно вас” към популярния детски сериал “Васко да Гама от село Рупча”. Момчетата споделят, че успехът и тяхната борбеност не са случайни. Майка им била много амбициозна. Само дето на йога и по въже не ни е карала да ходим. И двамата завършихме пловдивското музикално училище със златен медал, аз бях първенец на випуска. Бях виолончелист, а Светослав - пианист. Всъщност амбицията на майка ми идва по линия на възрожденския й род.   Мама е корава жена. Все пак е от два много стари български рода. По майчина линия е роднина с Тодор Каблешков, а по бащина - с Марин Дринов   Баба им Елена даже в книгата си за рода Каблешкови им сложила снимка до генерал Каблешков. Разни професори се шашнаха. Викат, тия пикльовци как може да са там. Баба Елена обаче им каза, че благодарение на нас си е продала книгата, смеят се днес близнаците.  В Норвегия цари матриархат, единодушни са братята Аргирови. Жените печелят наравно с мъжете, а в дома им се чува тяхната дума. Мърдане няма, очевидно викингите са си казали думата.  Днес те си спомнят с премерена носталгия за времето на соца. Всичко беше идеално за нас. Печелехме много, взимали сме хонорар от 20 000 лева за абитуриентски бал. Върнахме се у дома с найлонова торба с пари, а майка ни се разплака. Купихме си инструменти, нашата музика беше специфична, а Концертна дирекция нямаше как да ги осигури. По-голямата част от аранжиментите ни бяха авторски. В СССР българските звезди ги боготворяха.   За сравнение, Алла Пугачова взимаше 18 рубли, а на нашата формация плащаха 2000 на концерт  Е, наред с популярността и всички хубави моменти Аргирови няма как да забравят режима. Спомням си, когато за първи път излязохме зад Желязната завеса, спряхме на една бензиностанция в Гьотеборг. Разплаках се, като видях какъв стандарт имат хората там, връща се в миналото Светослав.   Бъдещите планове на близнаците са да се върнат в музикалния бизнес. Не можем да пеем песните отпреди 30 години, не става. Ние нямаме нужда да го правим за пари, затова, тъй като сме перфекционисти, ще се захванем сериозно с тази работа, категорични са те. Поли БОЯНОВА", "date": "2018.04.26", "title": "Имаше едни братя Аргирови!"}
{"url": "https://www.blitz.bg/kriminalni/prestplenie/kiril-khristov-printsa-shokira-s-priznanie-v-sda-ubiystvoto-na-gotvacha-nikola-stanalo_news596352.html", "text": "Стана по случайност. Много съжалявам! Това каза пред журналисти бизнесменът Кирил Христов-Принца, докато влизаше в Съдебната палата днес за делото за убийството на готвача Никола Колев.Припомняме, че Христов е обвиняем за това, че преди година в градината на ресторант в Несебър извършил непристойни действия, грубо нарушаващи обществения ред и изразяващи явно неуважение към обществото, като деянието по своето съдържание се отличава с изключителна дързост - употребил огнестрелно оръжие и възпроизвел 4 бр. изстрела насочени към саксия на палмово растение с пистолет. Той е обвинен и затова, че в лек автомобил умишлено умъртвил Никола Колев, прострелвайки го с пистолет, припомня burgasinfo.com.   „Обвинението за хулиганство представлява произвеждането на 4 изстрела със законно притежаван пистолет на публично място. Тези изстрели е можело да засегнат хора или имущество. Извършени са в близост до действащ храм и в Стария град на Несебър, който е архитектурен резерват. Това са мотивите на обвинението, че деянието е извършено с изключителна дързост“, каза прокурорът по делото Красимира Каталиева.   ", "date": "2018.04.26", "title": "Кирил Христов-Принца шокира с признание в съда! Убийството на готвача Никола станало..."}
{"url": "https://www.blitz.bg/kriminalni/prestplenie/ekskluzivno-i-prvo-v-blits-otkradnatata-lineyka-v-plovdiv-se-okaza-na-emblematichna-figura-v-ndrgraunda_news596279.html", "text": "Линейката, която е била открадната в Пловдив, работи към частната Бърза помощ 6150, научи БЛИЦ от свои източници. Този бизнес в Пловдив се държи от емблематичния бизнесмен Атанас Червенков Райфъла. Той лежи в затвора вече повече от 2 години по обвинение за поръчителство за убийство и за поръчителство на палеж на няколко автомобила. . Собственик на линейката е частник, който има договор с бързата помощ на Райфъла.  Медията ни припомня, че преди около година друг абсурден случай се разигра в Пловдив с друга линейка. Полицейски патрул преследва с километри линейка и се опита да я спре. Шофьорът отказал да се подчини на ченгетата, защото бързал за спешен случай. Екшънът тогава се разигра в центъра на Пловдив.  Райфъла е платил за убийството на свой конкуренти от частна клиника в града под тепетата, твърди обвинението. Запалените коли са на негови бивши приятели и любовница заради отмъщение. Червенков получи 13 години затвор, но присъдата бе отменена заради процесуални нарушения и делото стартира наново. Кристина ИВАНОВА, БЛИЦ", "date": "2018.04.26", "title": "Ексклузивно и първо в БЛИЦ! Откраднатата линейка в Пловдив се оказа на емблематична фигура в ъндърграунда"}
{"url": "https://www.blitz.bg/obshtestvo/ot-gerb-razkrikha-kak-bsp-dushi-bolyarovo-tam-e-feodalna-obshchina-ot-nay-losh-tip_news596275.html", "text": "Болярово е феодална община от най-лош социалистически тип, заяви експертът от ГЕРБ Антон Тодоров на брифинг в Народното събрание. По думите му не си ли от БСП, не си от родата на феодалите от БСП, не получаваш отопление, не получаваш покана за търгове и проекти, пише Канал 3.Шефът на спортното дружество в община Болярово е синът на кмета на общината, който получава пряко финансиране от баща си Христо Христов, посочиха от ГЕРБ.   \"Червеното за пореден път души българска община. Близо 30 години в тази община нищо не е мръднало и нищо не е променено\", каза Антон Тодоров. \"Миналата година Корнелия Нинова откри там предизборната кампания. Община Болярово е феодална община от най-лош социалистически вид. Не си от БСП, не си от родата на управляващите на БСП - не позволяват на никого да се развива. Видяхте какво е в Мездра, виждате какво е и в Болярово. Ние сме до жителите на община Болярово и им казваме \"Разрушете тази крепост\", каза още Тодоров.  Ямболският депутат от ГЕРБ д-р Юлиян Папашинов показа \"паяжината\" от роднински и партийни връзки в общината. \"Ще представя връзките на председателя на общинския съвет в община Болярово - неговата съпруга е началник на дирекция по териториално устройство. Главният специалист в отдел проекти е дъщеря на председателя на общинския съвет Атанас Джемов\". \"Всичко това говори как има роднински и партийни връзки и всичко е оплетено в една паяжина. Сега е моментът ние да разплетем и да скъсаме тази сръчно изплетена червена паяжина в община Болярово\", допълни той.", "date": "2018.04.26", "title": "От ГЕРБ разкриха как БСП души Болярово: Там е феодална община от най-лош тип"}
{"url": "https://www.blitz.bg/svyat/okhranitel-smlya-ot-boy-nevzpitan-klient-zaradi-shumnoto-mu-drzhanie-video_news596184.html", "text": "Охранител на заведение за бързо хранене в Москва преби посетител заради отказа му да млъкне и да спре музиката. Бруталната разпра е попаднала на видео. 31-годишният пострадал твърди, че скандалът избухнал, след като той си пуснал музика и започнал да рапира. След като отказал да удовлетвори молбата на униформения служител да  „замълчи” и да спре музиката, охранителят го издърпал, а след това започнал да го налага, без да се впечатлява от опитите на другите клиенти да се намесят в скандала.  Невъзпитаният посетител е закаран в болница със счупен пръст и наранявания в областта на гръдния кош. Той остава под лекарско наблюдение.  Повече обстоятелства около инцидента не се съобщават. Превод: БЛИЦ", "date": "2018.04.26", "title": "Охранител смля от бой невъзпитан клиент заради шумното му държание (ВИДЕО)"}
{"url": "https://www.blitz.bg/obshtestvo/regioni/rodopsko-selo-se-prochu-na-tri-kontinenta-braziltsi-izminakha-10-000-km-zaradi_news596189.html", "text": "Бразилски телевизионен екип снима в Момчиловци филм за родопското дълголетие и кисело мляко. Това съобщи кметът на селото Сийка Суркова. След успеха на млякото с марка „Момчиловци\", произвеждано в Китай, селото става известно вече на три континента, коментират местни фермери. Екипът на бразилската телевизия „Глобо\" снимал видео разказ за Момчиловци, тайните на дълголетието и млякото като основна храна на столетниците в планината. Заедно с телевизионерите пристигнал и бразилски учен, занимаващ се с изследвания на бактерията в българското кисело мляко, пише 24smolian.com.  Във фокуса на бразилския документален филм за млякото и неговата роля за дълголетието попада и дълголетник от Момчиловци.  Кадри за документалния филм на бразилската телевизия са снимани и в други райони на страната.    ", "date": "2018.04.26", "title": "Родопско село се прочу на три континента, бразилци изминаха 10 000 км заради..."}
{"url": "https://www.blitz.bg/obshtestvo/parlamentt-izbra-zamestnik-shef-i-chlenove-na-komisiyata-za-borba-s-koruptsiyata_news596256.html", "text": "Делян Добрев от ГЕРБ и председателят на парламента Цвета караянчева представиха новия зам.-шеф и членовете на Комисията за борба с корупцията и за отнемане на незаконно придобитото имущество. Те бяха избрани от народното събрание. Зам.-председателският пост отива при Антон Славчев,  който е разследващ полицай, впоследствие служител в ДАНС, магистър по право.  Антоанета Цонкова също влиза в състава. Тя е зам.-председател на бившата комисия по отнемане на незаконно придобито имущество, юрист, адвокат.  В КПКОНПИ влезе също Пламен Йоцов, магистър по изчислителна техника, разузнавач в НСС, служител на МВР, ДАНС.  Силвия Къдрева е магистър по библиотечни и информационни науки. Това е третият член на комисията.  При представянето на кандидатурите председателят на КПКОНПИ Пламен Георгиев се мотивира, че познава лично номинираните, работили са заедно и са експерти, в които има доверие.  ", "date": "2018.04.26", "title": "Парламентът избра заместник-шеф и членове на Комисията за борба с корупцията"}
{"url": "https://www.blitz.bg/obshtestvo/mozhe-li-blgariya-da-ostane-bez-prognoza-za-vremeto-snimki_news596239.html", "text": "Синоптиците от БАН протестират заради начина, по който се разпределят от БАН 15-те милиона лева, получени от правителството. Директорът на Националния институт по метеорология и хидрология проф. Христомир Брънзов обясни пред bTV, че въпросните пари са били разделени според искането на МС в зависимост от научните резултати.  Парите, които получава НИМХ не стигат, както за заплати, така и за поддръжката на метеорологичните станции. Липсват около 1, 900 млн. лв. и затова няма да може НИМХ да изпълни задълженията си, обясни проф. Брънзов.  В момента взимаме от отпуснатите 1,330 млн. лв., докато има реакция от правителството, за да поддържаме дейностите без да ги спираме.  Синоптичката Анасасия Стойчева заяви, че единственото, което я задържа в Института, е отговорността й. От Института призоваха държавата да обърне внимание на проблемите.    ", "date": "2018.04.26", "title": "Може ли България да остане без прогноза за времето? (СНИМКИ)"}
{"url": "https://www.blitz.bg/ikonomika/borisov-obyavi-koga-vlizame-v-chakalnyata-na-evrozonata_news596304.html", "text": "Почти съм убеден, че в рамките на една година, ще можем да се поздравим с успех по отношение влизането в чакалнята на Еврозоната. За няколко месеца няма да стане, системата е много консервативна, много бавна и страховете са големи. Това заяви премиерът Бойко Борисов на конференция по темата за влизането на България в Еврозоната, цитиран от Труд. Г-н Макрон всеки ден излиза с нови предложения и те са по-скоро за разделяне в Европа, а не за обединение. Важно е нашите партньори в Европа да знаят, че тази линия винаги ще върви, независимо от политическата конфигурация, подчерта премиерът. По думите му, ако искаме да се при големите икономики в Еврозоната, трябва да влезем в техните финансови измерения.  “С Домбровски  се разбрахме, че до месец ще имаме пътна карта със срокове и критерии”, посочи Борисов.  “Това, което те искат от нас, е първо да влезем в банковия и паричен съюз и после в чакалнята на Еврозоната”, обясни министър-председателят. ", "date": "2018.04.26", "title": "Борисов обяви кога влизаме в чакалнята на Еврозоната"}
{"url": "https://www.blitz.bg/obshtestvo/vladislav-goranov-v-vazhna-informatsiya-za-priemaneto-ni-v-evrozonata_news596303.html", "text": "България изпълнява всички критерии за приемане в Еврозоната и няма никаква причина, написана в европейското законодателство, да получим отказ от нашите европейски партньори. Това би показало различно третиране на държавите членки в съюза, а това е основна ценност и ако бъде поставено под съмнение, то цялото функциониране на ЕС ще бъде поставено под съмнение. Това каза министърът на финансите Владислав Горанов по време на дискусия „България в Еврозоната. Икономическата логика срещу митовете“, предава „Фокус“. „Искам да развенчая някои от основните митове, които се разпространяват за членството на България към Еврозоната. Един от тях е свързан с нарастване на цените от прехода от лев в евро. Със сигурност подобен ценови скок е възможен, но той се измерва с пренебрежими размери и доказателство за това можем да открием от времето, когато деноминирахме българския лев – тогава не видяхме да има такъв шок“, каза още той и посочи, че това е първият мит, който трябва да отпадне от съзнанието на българските граждани.  „Вторият мит е опитът на някои условно патриотични формации да твърдят, че България ще загуби от своя суверенитет. Всъщност напротив - така България ще бъде участник в решенията на Европейската национална банка. Тоест, влизането в Еврозоната ще увеличи възможностите на държавата и на БНБ да участват по- активно в паричната политика“, каза още министър Горанов и посочи, че от всички държави членки в Еврозоната България е единствената държава, която от съществуването на еврото, е отговаряла на критериите за него – по думите му на практика тя е била по-добър член в Еврозоната от останалите държави. „Друг мит е, че приемането на еврото ще застраши нашата конкурентоспособност. България показа засилена интеграция в последните години и данните, че приемането на еврото няма да застраши нашата конкурентоспособност, са показани от всички макроикономически показатели“, коментира той.  Министър Горанов посочи, че друг мит е, че след приемането на еврото България може да се превърне във втората Гърция.  „Макроикономическите показатели по развитие и конкурентоспособност са в с предимство за България пред Гърция. Единственият показател, по който гърците ни превъзхождат, е БВП на глава на населението. Но през последните години България допълни 10 пункта, а Гърция отстъпи с 27 пункта по този показател“, коментира той. „Приемането на еврото не е краят на историята – предстои извървяването на много дълъг път. Затова не трябва да създаваме ирационални очаквания“, обясни финансовият министър. ", "date": "2018.04.26", "title": "Владислав Горанов в важна информация за приемането ни в Еврозоната"}
{"url": "https://www.blitz.bg/politika/goreshcha-sreshcha-borisov-i-tsatsarov-se-sreshchnakha-s-zhelyaz_news596355.html", "text": "Министър-председателят Бойко Борисов, министърът на правосъдието Цецка Цачева и главният прокурор Сотир Цацаров проведоха среща с Желяз Андреев и другите четирима българи, за които САЩ искат екстрадиция, съобщиха от правителствената информационна служба. Те ги запознаха с действията на българските институции в защита на правата им, а премиерът Борисов ги информира, че ще предложи на Министерския съвет решение държавата да поеме финансовите разходи при евентуален съдебен процес в САЩ.  По време на разговорите Борисов, Цачева и Цацаров подчертаха, че България не поставя под съмнение Договора за екстрадиция със САЩ, но и че правата на българските граждани ще бъдат защитавани.  По думите на главния прокурор, направените анализи показват, че не са налице всички предпоставки за екстрадицията. Той посочи, че не е изпълнено основното условие за това, а именно – наличието на двойна наказуемост.  Премиерът Борисов подчерта, че текат консултации между българските институции и американските власти по казуса. Той каза, че на вчерашната си среща с посланик Ерик Рубин е подчертал, че държавата ще се ангажира с правата на българските граждани. Б  орисов увери младежите, че към момента и посланик Рубин, и партньорите, които участват в консултациите, проявяват разбиране и се отнасят конструктивно към решаването на проблема. „Полагаме усилия, каквото е необходимо от страна на държавата ще бъде направено във ваша защита\", каза премиерът и благодари за работа на главния прокурор и правосъдния министър по случая ", "date": "2018.04.26", "title": "Гореща среща! Борисов и Цацаров се срещнаха с Желяз"}
{"url": "https://www.blitz.bg/obshtestvo/intervyu/desi-bakrdzhieva-pred-v-shou-predi-godini-iskakh-da-osinovya-dete-i-oshche-iskam_news594842.html", "text": "Деси Бакърджиева е една от най-популярните млади актриси у нас. Загатна за таланта си още с ролята в „Стъклен дом” преди няколко години, а след това и с участието във „Фамилията”. В момента следим с интерес превъплъщението й в добрата и амбициозна д-р Лора Хинова в хитовия сериал „Откраднат живот”, чийто рейтинг вече е недостижим. Междувременно Деси защитава успешно и дисертация на тема „Филмовата индустрия в съвременната информационна среда – трансформации и взаимодействия” и вече е доктор на науките. Разговорът с нея е пределно искрен, изпъстрен със закачки и любопитни подробности от живота й.- Деси, ето, че освен актриса, имаш и доста добри вокални възможности. Потвърждението – скорошното ти участие в „Като две капки вода”!  - (смее се) Благодаря ти. Но не знам дали съм се представила толкова добре. Изобщо не съм доволна, защото можеше да бъде много по-добре. Освен това имаше някакви технически проблеми още в началото на песента, както и със звука на микрофона, може би беше намаляван, бяха премахнати и ниските регистри. И аз в един момент не чувах собствения си глас. После, като чух записа, се шокирах, но това е друга тема. Важното е, че на сцената се забавлявах от сърце и в крайна сметка устоях на предизвикателството. Знам, че колегите, които работят в този формат, са изключително ангажирани да реализират всички тези различни образи, за което се иска наистина къртовски труд. Определено влагат сърцето си, за да се получи накрая това хубаво шоу. Не мога да не ти споделя и колко съм очарована от професионализма и отношението на Кремена Халваджиян - тя е просто брилянтна в работата си!  И е много готин човек. Още първия ден, когато отидох на репетиция, тя бе подготвила първо моя костюм, при това абсолютно по моя мярка, без изобщо да сме се виждали скоро. Безкрайно съм щастлива, че имах шанса да работя и с прекрасни вокални педагози, един от който е Етиен Леви. Веднага след края на предаването, той дойде при мен и ми каза, че съм доста музикален човек и трябва задължително да се занимавам с музика, защото е голямо предимство за всеки един актьор да може да се научи и добре да пее. Напълно съм съгласна с него и мисля да се вслушам в съвета му. Имам толкова много да уча (усмихва се). - Всъщност с теб още преди година си говорихме за това, че би паснала много добре във формат като „Като две капки вода”. И хоп, това стана факт! Хубаво е, че сме услужили със свежа идея на продуцентите!  - (смее се) Между другото е точно така, да. Ти за първи път направи асоциация с „Като две капки вода”. И сега, като връщам времето назад, чак не мога да повярвам (смее се). - Пренасям те в „Откраднат живот” и в образа на д-р Хинова. Свикна ли вече с нейната житейска нагласа, философия и капчица инат?  - Тя е една от любимите ми героини, обичам я! Но интересното е, че с всяка изминала седмица аз започвам все повече да я гледам не само като човек, който я пресъздава, но и като страничен наблюдател. Може би, защото и тя се променя. Някои нейни поведенчески реакции и действия, които в началото ги нямаше, сега вече се проявяват. И всъщност Лора Хинова все повече се отдалечава от своя първоначален образ. Обяснявам си това със същото, което се случва и в реалния живот на хората – имат периоди, в които се променят заради нещо, заради някого, заради фактори. Но лично аз харесвах Лора повече с предишното й поведение, в същото време я оправдавам за всичко, което прави сега. Знаеш ли, понякога имам следното усещане – някак си ми звучи нелогично Лора да е отличничката на випуска, да знае толкова много неща, да чете толкова много книги и същевременно за някои елементарни неща от живота да е малко глупава и наивна. Може просто да е в такъв период… - Ще те оборя! Професионалистите са такива заради работата си. Личният свят обаче, обикновено е подвластен на чувства, обстоятелства, принципи, които винаги объркват логиката в картинката дотолкова, че в един момент човек да изглежда дори откровено наивен в нея, дори и да не е.  - О, да, права си, така е. Лора има своите качествени оправдания за всичко, което прави. Аз самата я подкрепям в тях, но вероятно би ми се искало в някои моменти да действа по-умно и разумно спрямо хората, които обича, което пък зависи от сценаристите (смее се). - Във филма Лора Хинова прави всичко, за да стане майка, пренебрегва дори закона, който абсолютно забранява сурогатното майчинство в България. Ако ти беше изправена в реалния си живот в такава ситуация, щеше ли подходиш толкова смело?  - Ох, не знам… Но това е една наистина изключително важна тема, може би защото е хубаво в България вече да се промени законът за сурогатното майчинство. Тази дискусия се води от години. Законът уж бе приет на първо четене, на второ не зная какво се е случило, но е бил отхвърлен. Според мен  всяка жена заслужава да бъде майка  и трябва да търси своя начин на случване. Но фикс идеите са вредно нещо. В случая на Лора може би щеше да е по-разумно да си осинови детенце. Тя избра друг вариант. И все пак не съм „за” да се пристъпват законите. Може би не е редно, но ако желанието е толкова силно, е хубаво човек да опита да предизвика промяна в закона. Самата аз преди години търсих начин да си осиновя детенце, защото това е наистина благородно. Пък е и хубаво човек да разбере, че да бъдеш родител, не означава просто да родиш едно дете, а да носиш отговорността, да му помагаш в целия му жизнен цикъл. - Прекрасно е, че ти самата, въпреки че имаш дъщеричка, имаш желание да осиновиш дете.  - Да, така е и го споделям първо с теб. Преди години тръгнах по този път, но… извинявайте много, оказа се много сложно да се случи нещо подобно в България! И трябва да имаш огромни връзки, за да осиновиш дете! Огромни! Не обвинявам никого. Така ни е създадена системата. Човек трябва да се въоръжи с голямо търпение, ако иска да следва този път. Толкова е сложно. Но аз безкрайно много уважавам хората, които са направили такава крачка в живота си и са успели да осиновят дете. За мен тези хора са герои! Не просто да вземеш едно дете и да го гледаш, а наистина да се превърнеш в негов родител. Много е благородно! Може би след време ще ми се случи, този момент още не е дошъл. - Отново те комбинирам с д-р Лора Хинова, с която си ми казвала преди, че доста си приличате – не само по вярата в човешкия живот, но и в знанието. Успя ли да се наместиш удобно в сложната медицинска материя, с която тя се занимава в болницата или още ти е чужда?  - (смее се) Ооо, определено знаеш как да задаваш въпроси. И както обикновено – ще бъда съвсем честна с теб. Много е трудно да станеш за толкова кратко време специалист, и то в точно тази област. Вече обаче, някои от термините не са ми така непознати. Дори ги използвам с лекота в речта си. Запознах се и с оперативния метод на действие, все пак набрах опит след тези вече почти 250 епизода. Чувствам по-близка материята, но в никакъв случай не мога да кажа, че съм лекар. Не съм се доближила даже до истинските хирурзи, но станах още по-голям фен на тази професия. - Но пък имаш и черен колан по карате в реалния живот, а точно сега героинята ти Лора има нужда от малко допинг в поведението, покрай напрегнатата й ситуация с бременната сурогатна майка Ваня… Образът може да се промени още, нали?!  - (избухва в смях) Ооо, ами не знам какво ще измислят сценаристите. Ти обаче, определено хвърляш доста интересни идеи (смее се). Но пък виж – Лора имаше съвсем скоро една доста любопитна ситуация в тази посока с д-р Мазов. Казва му, че трябва да си вземе няколко дни отпуск, защото Ваня ще започне да се усъмнява, като ги вижда често в болницата. А той й отговаря:  “Лорче, ама не мога повече, не издържам да играя...”  и тя му удря един шамар, доста стабилен при това! Стефан се осъзнава, че е казал някаква страшна глупост и трябва да се вземе в ръце. И в този момент Лора му зашлевява още един шамар с обяснението, че го прави… за баланс (смее се). Любима ми е тази ситуация, но не толкова заради шамара, а защото в реалността хората наистина понякога могат да реагират толкова безумно, че отстрани погледнато да се смееш до сълзи, а в същото време на тях самите да им е до сълзи, а не до шеги и закачки. - Вероятно и в твоя живот не винаги всичко е било подредено откъм разум и логика, и си изпадала в своите лични абсурди?  - Разбира се, абсолютно е така. Случвало ми се е, не мога да отрека. Никой не може да живее в един съвършен свят, а и нашият е доста хаотичен, особено този, който се случва в България. Имало е наистина много безумни неща, в които съм реагирала твърде смешно, ако някой ме е гледал отстрани. Но това е положението, животът е пъстър. Затова човек трябва да умее да бъде позитивно настроен, дори и в трудните моменти, защото иначе те и тъгата ще му причинят много проблеми. Доказано е, че колкото по-положително мислим, толкова по-бързо идват и правилните решения. - Доколкото знам все имаш още една голяма несбъдната мечта – да станеш режисьор и сценарист, въпреки че вече имаш заснет филм…  - Точно така, виж как знаеш. Дипломиран режисьор съм, но за да се сбъдне качествено тази мечта, е нужно много време. А сега наистина ме хващаш в един абсурд откъм динамика на ангажиментите. В интерес на истината, съвсем наскоро завърших последните щрихи на героите в този мой проект и се радвам много. Но за да се случи той, са важни не само режисьорът, сценаристът и екипът, а и диалогистите, които в момента търся. Диалогът е най-важен – трябва да бъде естествен, непринуден, но и да гони основната задача на героите и историята на филма. И се надявам този проект да се реализира един ден, колкото и бавно да върви като темпо. Няма да се откажа, защото силно вярвам в него, а и защото съм успяла да го развия напълно.   Освен това е много важно да ти кажа, че такъв проект не е правен до този момент в България. Да, може би някой ще ме обвини в някаква форма на комерс, но в него няма нищо лошо. Не съм против това. За мен един филм трябва да има послание, което да стигне до голяма аудитория. Не трябва в никакъв случай да е пошъл, но да съчетава злободневни, сериозни проблеми, пресъздадени и изиграни блестящо. - Значи да очакваме скоро да се случи, нали така!  - (смее се) Предвид колко са ни пророчески разговорите с теб, ще се радвам много. Но сериозно, аз съм търпелива, знам, че тези неща стават бавно, а и доста трудно. Аз съм от хората, които вярват, че в живота няма нищо случайно. Не съм получила нищо даром, затова и знам, че нещата се постигат само с много труд. - Тривиално, но остава ли ти време за личен живот? Макар че и двете знаем, че всичко е възможно, стига да са добри комбинациите…  - Дааа… виж колко точно го каза и съм напълно съгласна с теб. Остава ми доста малко време покрай задачите. Не съм и от хората, които имат много приятели, но това може би се дължи на простата причина, че вечер, прибирайки се изморена, гледам да обърна внимание на семейството си. И съответно се виждам по-рядко с приятелите. А факта, че ставам всеки ден много рано и се прибирам късно вечер, ме прави неспособна след 12 да обикалям заведения (усмихва се). - Георги Христов пее неслучайно „нямам нужда от много приятели, стигат ми двама-трима”.  - Това е един добър показател, да, благодаря ти. Истинските приятели затова са и истински, за да са винаги до теб, дори и да не те виждат през вечер. През годините се научих да оценявам нещата не по количество, а по качество. Двама стойностни приятели не могат да заменят 200 други!       Интервю на Анелия ПОПОВА", "date": "2018.04.26", "title": "Деси Бакърджиева пред в. \"Шоу\": Преди години исках да осиновя дете и още искам"}
{"url": "https://www.blitz.bg/layfstayl/skorost/zapochva-vtoroto-izdanie-na-s-predpazen-kolan-na-zadnata-sedalka_news596391.html", "text": "След изключителния успех на кампанията през изминалата учебна година, когато бяха обхванати деца от първи до четвърти клас от над 50 училища във Варна и региона, на 17.04.2018 г. беше даден стартът на второто издание на инициативата за безопасност на децата в автомобилите. Тази година тя се провежда под егидата на Президента на Р България. След Варна област Шумен беше втората, която я поде. В София имаше пилотни обучения в първите класове на две училища. Организаторите във Варна имат отново силната подкрепа на Областна управа, Община Варна, Регионално управление на образованието – Варна, БЧК и много други институции и фирми от Варна и региона.  Инициативата има две основни цели. Първата е образователна. Целта е да бъдат обхванати близо 3600 деца от първи клас в над 50 училища във Варна, Девня, Провадия, Белослав и Суворово. Те ще бъдат обучени за „инспектори по коланите“ и ще внимават всички пътници в колата да са с правилно поставени колани. От средата на април до края на май 2017 г. над 100 доброволци от „Солвей Соди“ и партньори ще влизат в класовете, като чрез интерактивна презентация ще обясняват колко е важно децата да пътуват на задната седалка в автомобила, да са на повдигаща седалка или столче и да поставят правилно предпазния колан.  Втората цел е да се привлече вниманието на децата и най-вече на родителите, както и на цялото общество към този сериозен проблем – липса на изградени навици за поставяне на колан при пътуването на задната седалка на автомобила. По този повод бе създадена и Facebook група  . Нов елемент в тазгодишната кампания е организирането на пилотни срещи с родители в три варненски училища.  Г-н Номикос, изпълнителен директор на „Солвей Соди“: „Наблюденията ми са, че децата масово не поставят колан на задната седалка, което застрашава безопасността им при пътуване с автомобил. Това е свързано със слабата информираност на родителите за сериозните рискове, на които децата се излагат. Повечето пътници на предната седалка на колите са с предпазни колани, което е много положително, докато тези отзад, с изключение на най-малките деца, обикновено не поставят колани. Нека заедно да се опитаме да запазим живота и здравето на децата – те са нашето бъдеще. И един детски живот да бъде спасен, усилията ни няма да са отишли напразно. Благодаря на всички доброволци и партньори, както и на колегите от „Солвей Соди“, които направиха реализирането на тази инициатива възможно. Обединяването на толкова разнородни партньори около тази кауза е изключително положителен факт. Това също означава, че всички сме загрижени.“ Според официалната статистика за 2017 година България е с най-висок брой загинали при пътни произшествия спрямо другите европейски страни.  Над 1100 деца на възраст между 6 и 17 години са били сериозно наранени, 36 от тях са загинали. Голяма част от пострадалите са останали с трайни увреждания за цял живот.  Много от загиналите са били без колан.    ", "date": "2018.04.26", "title": "Започва второто издание на „С предпазен колан на задната седалка“"}
{"url": "https://www.blitz.bg/intsidenti/uchenichka-prezhivya-ogromen-koshmar-v-mestnostta-kuklata-kucheto-y-ya-spasi-ot-sigurna-smrt-snimki_news596382.html", "text": "18-годишната ученичка Филена Георгиева от Бобошево бе спасена от кучето си по време на нападение от змия. 11-класничката прибирала козите от паша в местността Куклата, когато била нападната от голяма усойница. Кучето й самоотвержено се хвърлило да я спасява и излязло срещу влегугото, но било ухапано. Момичето се окопитило и се наложило да убие змията, за да спаси себе си и козите, пише \"Вяра\".   „Хората в Бобошево луднаха от змии, страхуват се. Съществува реална опасност за пастири, както и за хората, работещи на полето”, притесняват се местните хора.  Специалисти са категорични, че пролетта е най-опасният сезон за среща със змии. Те съветват хората да носят високи обувки, дълги панталони, а при бране на билки или гъби, близо до земята, предварително мястото да се разклати с тояга. ", "date": "2018.04.26", "title": "Ученичка преживя огромен кошмар в местността Куклата, кучето й я спаси от сигурна смърт (СНИМКИ)"}
{"url": "https://www.blitz.bg/intsidenti/fikret-praznuva-rozhden-den-s-kolegi-a-kogato-si-trgna-km-kshchi-mu-se-sluchi-neshcho-uzhasyavashcho_news596347.html", "text": "Музикант почина в Ардино. Трагедията се е разиграла минути след като мъжът е участвал в отбелязването на рожден ден на фолклорната група, от която е част, съобщава 24rodopi.com. 66-годишният Фикрет празнувал с колеги първата годишнина от създаването на ансамбъла за турски народни песни към читалище „Родопска искра”, разкриха познати на музиканти. Малко след 23 часа мъжът тръгнал да се прибира към дома си, когато вероятно му е прилошало. Той починал на улица „Бели брези” в родопския град.  На място е пристигнал и полицейски екип. Не са установени следи от наранявания. Най-вероятно се касае за инфаркт или инсулт. По случая е образувано досъдебно производство, посочиха от полицията.  Фолклорната група бе създадена преди година с цел съхранение и популяризиране на автентични турски народни песни от района. Само за една година, групата от самодейците към читалището има изнесени 5 концерта в страната и чужбина.    ", "date": "2018.04.26", "title": "Фикрет празнува рожден ден с колеги, а когато си тръгна към къщи, му се случи нещо ужасяващо"}
