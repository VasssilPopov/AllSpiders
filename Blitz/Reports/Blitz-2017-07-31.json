{"url": "https://www.blitz.bg/intsidenti/koshmaren-intsident-na-lift-nad-reka-reyn-v-koln-video_news533064.html", "text": "\n Близо 100 души бяха блокирани и евакуирани от лифт над река Рейн в германския град Кьолн. Кабинка на лифта се е ударила в подпорен стълб. Като по чудо няма пострадали. \n По време на злополуката са работили 32 кабинки. \n В операцията по изваждането на блокираните хора са участвали пет екипа пожарникари, които са използвали подвижен кран, за да свалят туристите. \n \n", "date": "2017.07.31", "title": "Кошмарен инцидент на лифт над река Рейн в Кьолн! (ВИДЕО)"}
{"url": "https://www.blitz.bg/intsidenti/silno-zemetresenie-do-kurilskite-ostrovi_news533010.html", "text": "Геологическата служба на САЩ съобщава, че земетресение с магнитуд 5,7 по скалата на Рихтер е регистрирано източно от Курилските острови, предаде РИА Новости, цитирана от \"Фокус\".\nТрусовете са регистрирани в полунощ българско време. Епицентърът е на 262 км. източно от град Курилск на остров Итуруп. Дълбочината е измерена на 86 км. \nНяма данни за жертви и разрушения. Не е обявявана опасност за появата на вълни-цунами. \n", "date": "2017.07.31", "title": "Силно земетресение до Курилските острови"}
{"url": "https://www.blitz.bg/stsena/bivshata-supermodelka-stefani-siymur-pokaza-golite-si-grdi-v-pikantna-fotosesiya-snimki-18_news533012.html", "text": "Списанието LOVE реши да покани 49-годишната супермоделка икона от миналото Стефани Сиймур да позира гола за фотосесия към изданието. Нейната красота, неподвластна на времето, бе запечатана от легендарния фотограф Патрик Демаршелие, съобщава \"Дейли Мейл\".\nУникалните фотографии са направени в черно и бяло като красавицата и майка на четири деца бе съблякла всички дрехи за радост на феновете. \nНа една от снимките Стефани е вдигнала одеяло над главата си, а на следващата е покрила тялото си с него като и на двата фотоса разкрива съблазнително пред обектива изящните си гърди. Превод и редакция: БЛИЦ \nСтефани Сиймур на ревю през 1992 г. \n  \n \n", "date": "2017.07.31", "title": "Бившата супермоделка Стефани Сиймур показа голите си гърди в пикантна фотосесия (СНИМКИ 18+)"}
{"url": "https://www.blitz.bg/svyat/obyavikha-mzha-s-nay-krasivoto-litse_news533013.html", "text": "Американският актьор Джордж Клуни е мъжът с най-красивото лице, съобщи британското издание „Дейли мейл“, позовавайки се на ново проучване. То е базирано на златното сечение за човешка красота. Формулата търси математически израз на човешката красота, като според тази теория възприятието ни за физическа красота е втъкано дълбоко в нашето съзнание.\nКазано по друг начин, за „красиво лице“ смятаме такова, което се припокрива най-много с въпросните норми за разположение на устни, нос и очи. Оказа се, че Джордж Клуни отговаря с 91.86% на златното сечение. \nНа второ място сред знаменитостите се нарежда актьорът Брадли Купър с 91.80%, следван от Брад Пит – 90.51%. Златното сечение е измислено от гърците, които искали да определят кое е красиво. \nВ класацията за най-красиви мъже следват певецът Хари Стайлс, бившият футболист Дейвид Бекъм, актьорите Уил Смит, Идрис Елба и Райън Гослинг. \n", "date": "2017.07.31", "title": "Обявиха мъжа с най-красивото лице"}
{"url": "https://www.blitz.bg/svyat/skandalno-politsai-nakarakha-modelka-da-se-sbleche-gola-i-da-tantsuva-erotichno-snimkivideo-18_news533006.html", "text": "27-годишната колумбийска моделка Катрин Мартинез бе арестувана заради уличен бой след употреба на алкохол и заведена в полицейския участък. Там, обаче, неочаквано тя била накарана, според нейните думи, да съблече дрехите си и да изпълни еротичен танц пред служителите на реда и останалите арестанти, съобщава \"Мирър\".\nНа срамните за полицията в колумбийския град Кали кадри, се вижда как едната ръка на младата жена е закопчана с белезници за прозореца и същевременно тя показва и разклаща тялото си пред снимащата я публика. \nМоделката, която е бивш физиотерапевт разказа пред изданията в страната, че полицаите са й казали, че ако иска да седне и да й махнат белезниците, ще трябва да им покаже тялото си. След това и другите арестанти са се развикали да го направи. Жената обяснява, че се е съгласила, защото кракът я е болял много и се е налагало да седне. \nВисшите офицери от полицията в Кали излязоха с изявление, че Катрин Мартинез сама е решила да се съблече и да танцува без да я карат полицаите, но това не оправдава служителите на реда, които са снимали и публикували кадрите в интернет, вместо да спрат случващото се. Превод и редакция: БЛИЦ \n  \n", "date": "2017.07.31", "title": "Скандално: Полицаи накараха моделка да се съблече гола и да танцува еротично (СНИМКИ/ВИДЕО 18+)"}
{"url": "https://www.blitz.bg/svyat/kanadski-rezhisor-plasheshcho-reptilite-veche-sa-v-slnchevata-sistema-napadat-zemyata-na-21-avgust_news533016.html", "text": "\n Космически кораби на рептили летят към Земята. Те вече са в Слънчевата система, съобщава esoreiter.ru. Извънземните ще ни атакуват по време на слънчевото затъмнение, което ще е на 21 август, твърди режисьорът Нийл Бломкамп. \nТой твърди, че корабите на извънземните ще бъдат на 20 август на тъмната страна на Луната. \nНийл получил информация за плановете на влечугоподобните от висши сили, които се опитват да им се противопоставят. \nИзточник: Флагман\n", "date": "2017.07.31", "title": "Канадски режисьор плашещо: Рептилите вече са в Слънчевата система, нападат Земята на 21 август"}
{"url": "https://www.blitz.bg/svyat/postradaliyat-v-germaniya-nashenets-ne-e-potrsil-pomoshch-ot-blgariya-video_news533024.html", "text": "„Може да се предположи, че пострадалият след стрелбата в нощен клуб в Германия български гражданин е осъществил контакт с близките си и не е пожелал съдействие от страна на генералното консулство”. Това съобщи пред NOVA консулът на България в Мюнхен Милко Милушев.\n„От полицията получихме лаконичен отговор, че има пострадал български гражданин, но нараняванията му не се дължат на попаднал в тялото куршум в тялото. Повече от това не е известно на генералното консулство”, съобщи още консултът ни в Мюнхен. \n„Стрелбата не се разглежда като терористичен акт, а като резултат на уреждане на лични взаимоотношения”, уточни Милко Милушев. \n  \n", "date": "2017.07.31", "title": "Пострадалият в Германия нашенец не е потърсил помощ от България (ВИДЕО)"}
{"url": "https://www.blitz.bg/intsidenti/katastrofi/avtomobil-se-vryaza-v-tlpa-v-los-andzhelis-ima-mnogo-raneni-video_news533036.html", "text": "\n Най-малко 8 души са пострадали, след като автомобил се вряза в тълпа в Лос Анджелис, съобщи управлението на пожарната в града.  \nИнцидентът е станал в предградието Мид Уилшир. Автомобилът се е врязал в група от 9 души, но един от тях е успял да се спаси без сериозни травми. \nОсем пострадали са откарани в болница, като един е в критично състояние. Говорителят на полицията на Лос Анджелис Росарио Ерера съобщи, че шофьорът на автомобил не е избягал от местопроизшествието, а инцидентът е нещастен случай, предава Fox News. Превод: БЛИЦ \n \n \n \n \n", "date": "2017.07.31", "title": "Автомобил се вряза в тълпа в Лос Анджелис, има много ранени (ВИДЕО)"}
{"url": "https://www.blitz.bg/lyubopitno/ucheni-ss-senzatsionno-otkritie-taynata-na-bezsmrtieto-e-video_news532941.html", "text": "Смъртта идва за всеки. Неизбежност, с която хората са се примирили, въпреки че страхът от края ги кара да търсят всякакви начини да го отложат или предотвратят. Със своите близо 70 години средна продължителност на живота в момента, ние сме един от най-дълго живеещите видове на Земята. И все пак има такива, които живеят стотици години, други хиляди, а някои са дори безсмъртни.\n Мръсно-бежова със сиво-кафяви петна. Това е мидата Минг. Според учените, които я изваждат от океанското дъно край Исландия, преди да я убият, тя е била на 507 години, пише BBC, цитирана от vesti.bg. \nПрез август 2016 г. изследователи изчислиха, че женска акула, уловена край Гренландия, която живяла в плен в продължение на 5 години, е умряла на 392 години. Това я прави най-възрастното известно гръбначно животно. \n Биологичният рекорд на бозайниците принадлежи на гренландски кит, за който се смята, че е доживял до 211 години, преди да бъде уловен и убит от китоловци. \n Има и животни като стъклените гъби, обитаващи дъната на тропическите морета, които живеят вероятно до 15 хиляди години. Такава на 11 000 години е извадена от Южнокитайско море и учените я изследвали, за да разберат каква е била температурата на водата в древността. \n А някои животни са безсмъртни на клетъчно ниво. За такива се смятат омарите. Всъщност те не остаряват, просто стават все по-големи и по-големи. Масовият улов в последния век обаче доста е намалил както размера им, така и продължителността на живота им. \n За биолозите, примери за екстремна продължителност на живота повдигат фундаментални въпроси за това защо организмите стареят и умират. \n А може би това е така, защото хората са станали толкова доминиращи в други отношения, че сме очаровани от видовете, които живеят повече от нас. \n Откриването на Минг през 2013 г. доведе до спекулации, че тайната на дългия живот е много ниската консумация на кислород . \n Всъщност една от най-дълбоко вкоренените идеи за продължителността на живота е, че тя е тясно свързана с метаболизма - или скоростта на химичните реакции, които разграждат храната в енергия и произвеждат съединения, необходими на клетките. Концепцията, че колкото по-бърз е метаболизмът, толкова по-рано настъпва смъртта, вероятно датира от Индустриалната революция. \n В началото на XX век германският физиолог Макс Рубнер сравнил енергията на метаболизма и жизнения цикъл на морски свинчета, котки, кучета, крави, коне и хора. \n Той установил, че по-големите животни имат по-ниски метаболитни скорости на грам тъкан и живеят по-дълго, което го накарало да заключи, че използването на повече енергия скъсява живота. \n По-късно американски учени доразвиват тази теория и стигат до извода, че продължителността на живота е обратнопропорционална на разхода на енергия. \n Въпреки че е вярно, че големите бозайници имат по-бавен метаболизъм и много от тях живеят сравнително дълго, то тази теория бива напълно опровергана. Връзка между метаболизма и продължителността на живота на практика няма. \n Друга подобна теория е, че използването на повече кислород води до по-голямо производство на свободни радикали и оттам до по-бързо стареене на клетките. Благодарение на новите подробни изследвания на митохондриите, които функционират като своеобразни генератори на енергия във всяка клетка, се оказва, че и тя вероятно не е вярна. \n Все пак учените са единодушни, че има връзка между фактори като телесното тегло и външната среда, и продължителността на живота . Колкото по-малко е телесното тегло и по-силен натискът от външни фактори, толкова по-кратка е продължителността на живота. Според някои изследвания за това влияние има и телесната температура, с увеличаването на която е засилва и отделянето на свободни радикали, увреждащи клетките. \n Разработването на бързи и евтини технологии за изследване на ДНК през последните години предложи на учените важни улики за ролята на гените в регулирането на дълголетието при различни видове. Например, мутацията в гена, наречен daf-2, позволява на нематодните червеи да живеят двойно по-дълго. А мишки джуджета с мутирал ген, който ограничава производството на хормон на растежа, живеят с 40% повече. \n Биолозите избират думата „безсмъртни“, за да обозначат клетки, които нямат т. нар. предел на Хейфлик , т.е могат да се делят неограничено. Човешките клетки могат да се делят около 50 пъти, преди да умрат, най-често в резултат на натрупаните мутации. Това ограничава продължителността на живота на хората до близо 120 години. \n В същото време раковите клетки например изглежда нямат подобно ограничение. През 1951 г. е взета проба от матката на Хенриета Ларкс. Същата клетъчна линия продължава да се използва и в наши дни широко в биологичните изследвания, възпроизвеждайки напълно идентични клетки. Предполага се, че стволовите и зародишни клетки също могат да се делят неограничен брой пъти. Това обаче не важи за клетките на тъканите на хората. \n Изследванията показват, че омарите не остаряват.  Дори фертилността при по-възрастните индивиди се увеличава. Наистина с напредване на възрастта те умират, тъй като смяната на черупките им изисква все повече енергия с увеличаването на размера им. Но на клетъчно ниво омарите са безсмъртни. Този феномен може да се дължи на теломеразата - ензим, който ремонтира дългите повтарящи се участъци от ДНК в краищата на хромозомите, наричани теломери. Ензимът може да бъде открит при повечето гръбначни животни в ембрионалните етапи на развитие, но липсва при зрелите индивиди. \n \n", "date": "2017.07.31", "title": "Учени със сензационно откритие: Тайната на безсмъртието е ... (ВИДЕО)"}
{"url": "https://www.blitz.bg/svyat/obvinyavat-bivsh-iranski-prezident-v-zloupotreba-za-miliardi-dolari_news532994.html", "text": "Бившият президент на Иран Махмуд Ахмадинеджад може да бъде осъден по седем обвинения за злоупотреба с милиарди долара правителствени средства, докато е бил на власт, предаде Reuters, цитирана от \"Фокус\".\n„По един от случаите, от времето на втория мандат на Ахмадинеджад (между 2009 и 2013 г.) средствата възлизат на повече от два милиарда долара“, съобщи прокурорът от иранската върховна сметна палата Фаяз Шоджай. Не се знае дали Ахмадинеджад е бил официално съден в съда и дали ще бъде осъден.  \nПрокурорът съобщи, че не вярва, че средствата, които са били пропилени от Ахмадинеджад могат да бъдат възстановени. „Той няма средствата да възстанови сумата“, посочи той.\n", "date": "2017.07.31", "title": "Обвиняват бивш ирански президент в злоупотреба за милиарди долари"}
{"url": "https://www.blitz.bg/svyat/napadenie-nad-politseyski-patrul-v-sauditska-arabiya-ima-zaginal-i-raneni_news532996.html", "text": "Саудитски полицай е загинал, а други шестима са ранени, когато патрулът им е подложен на нападение в град Ауамия в източната част на Саудитска Арабия, предаде Reuters, цитирана от \"Фокус\". Няколко полицаи са убити в шиитския град от май насам, след като властите започнаха да срутват старата част на града, за да попречат на терористите да имат укритие.\n„В неделя полицейски патрул бе подложен на терористично нападение с експлозивен снаряд край старата част на Ауамия“, пише в официално заявление на саудитското МВР. Шестимата ранени са в болницата в стабилно състояние.  \nРегионът става свидетел на въоръжени нападения срещу силите на реда от 2011 г. Жителите на шиитския град се оплакват, че са потискани от сунитското саудитско правителство – въпрос , който Рияд отрича. \n", "date": "2017.07.31", "title": "Нападение над полицейски патрул в Саудитска Арабия, има загинал и ранени"}
{"url": "https://www.blitz.bg/svyat/premiert-na-lyuksemburg-razkri-kakva-shche-e-sumata-za-brekzit-za-velikobritaniya_news532998.html", "text": "Министър-председателят на Люксембург Ксавие Бетел предупреди, че Великобритания ще трябва да плати 54 млрд. евро „сметка за развода“ при Брекзита от Европейския съюз, пише The Independent, цитиран от \"Фокус\".\nТой сравни позициите на ЕС с тези на тогавашния британски министър-председател Маргарет Тачър, която получи мащабно връщане на средства от Съюза през 80-те години на ХХ век. „Време е ЕС да направи аналогия с известния цитат на г-жа Тачър: „Искаме си парите обратно“.  \n„Що се отнася за сметката по Брекзит, е важно да се подчертае, че британското правителство е поело тази отговорност и трябва да я уважи. Сумата варира между 35 и 54 млрд. евро“, посочи Бетел. \n", "date": "2017.07.31", "title": "Премиерът на Люксембург разкри каква ще е сумата за Брекзит за Великобритания"}
{"url": "https://www.blitz.bg/svyat/okhranitelni-kameri-zasnekha-kak-palma-se-srutva-vrkhu-tv-vodeshcha-i-ya-ubiva-na-myasto-18_news532972.html", "text": "\n Охранителни камери запечатаха ужасяваща случка. Те са заснели падането на палма, която се срутва върху нищо неподозиращата Канчан Нат, известна индийска телевизионна водеща. Инцидентът е станал в Мумбай. \nКанчан минавала по  улицата , когато дървото паднало върху нея. По нелепа ирония тежката палма убива жената само няколко месеца, след като тя започва петиция то да бъде отсечено, защото е опасно. \nТелевизионната водеща тъкмо минавала по улицата, пълна с магазини, връщайки се от йога, когато върху нея паднала 8-метровата палма. \nТежкото дърво приковало жената към земята, без да може тя да помръдне, причинявайки й множество наранявания.  Канчан  била закарана до болницата, където три дни по-късно починала от нараняванията си. Превод БЛИЦ \n \n", "date": "2017.07.31", "title": "Охранителни камери заснеха как палма се срутва върху тв-водеща и я убива на място (18+)"}
{"url": "https://www.blitz.bg/svyat/amerikanskata-armiya-provede-uspeshno-izpitanie-na-protivoraketnata-sistema_news533001.html", "text": "Въоръжените сили на САЩ извършиха успешно изпитание на противоракетна система над Тихия океан, предаде The Hill, цитиран от \"Фокус\". Изпитанието се извършва два дни, след като Северна Корея изстреля балистична ракета, но се съобщава, че изпитанието е било планирано преди Пхенян за пореден път да демонстрира агресия.\nВъоръжените сили са провели изпитание в Аляска на системите ТХААД, като са изстреляли балистична ракета над Тихия океан, която е била „открита, проследена и прехваната“.  \nДиректорът на агенцията за противоракетна отбрана на САЩ Сам Грийвс заяви, че изпитанието, 15-то по рода си, цели „да стоим преди еволюиращата заплаха“. „В допълнение на успешно прехванатата цел, събраните данни ще позволят да засилим възможностите на ТХААД“. \n", "date": "2017.07.31", "title": "Американската армия проведе успешно изпитание на противоракетната система"}
{"url": "https://www.blitz.bg/stsena/61-godishnata-mayka-na-kim-kardashiyan-vzrivi-mrezhata-ss-seksi-snimka-18-po-bikini_news533221.html", "text": "Майката на американската риалити звезда Ким Кардашиян - Крис Дженър, подлуди мрежата с апетитна снимка, на която позира по бански. Горещият кадър се появи на Инстаграм профила на дъщеря й  Клои и успя да събере над 1 милион харесвания за 2 дни.\nКато коментар към снимката Клои отбелязва, че 61-годишната й майка продължава да се намира в отлична форма. \n„Изглеждаш много апетитно”, отбелязва младата Кардашиян, която се радва на повече от 68,5 млн. последователи в социалната мрежа.   Превод и редакция: БЛИЦ \n \n", "date": "2017.07.31", "title": "61-годишната майка на Ким Кардашиян взриви мрежата със секси СНИМКА (18+) по бикини"}
{"url": "https://www.blitz.bg/foto/nyakoy-smeni-dinozavrite-v-dzhurasik-svyat-s-koteta-i-eto-kakvo-stana-snimki_news533202.html", "text": "Всички знаем, че във филма „Джурасик свят” хората успяват да съживят динозаврите и да ги набутат в парк, където те могат да бъдат разглеждани като животни. Хубава идея, но и доста страшна. Но знаете ли кое ще е още по-страшно?\nАко това бяха не гигантски праисторически влечуги, създадени от хората по генетичен път, а гигантски домашни котки. Знаем, че това не звучи доста страшно, но ще почакаме когато разгледате тези снимки.   \n \n", "date": "2017.07.31", "title": "Някой смени динозаврите в „Джурасик свят” с котета и ето какво стана (СНИМКИ)"}
{"url": "https://www.blitz.bg/svyat/senzatsiya-20-godini-sled-smrtta-si-printsesa-dayana-shche-vzrivi-obshchestvoto-s-priznaniya-za-skandali-izneveri-i-seks-snimki_news533207.html", "text": "Британски телевизионен канал ще излъчи документален филм за покойната принцеса Даяна в чест на 20-годишнината от гибелта й. В лентата, озаглавена \"Diana: In Her Own Words”, намират място и нейни лични снимки, които брат й Чарлз Спенсър определя като излишно провокативни.\nФилмът е заснет в периода 1992-1993 година в двореца Кенсингтън от Питър Сетилън. Лентата, в която принцесата разказва откровено за личния си живот, е позната на американците, но във Великобритания ще я видят за първи път. \nВъв филма, който ще бъде излъчен на 6 август по британския телевизионен канал \"Чанъл 4\", са интервюирани и най-близките приятели на принцесата. Телевизионните зрители ще разберат и как е преминала срещата на принцесата с нейната съперница Камила, какво впечатление е оставил у нея Чарлз по време на първата им среща и какво се е случило през първите години от брака им.  \nОт филма проличава и реакцията на кралица Елизабет II, която, попитана за съвет от снаха си как да спаси брака си с принц Чарлз, отговаря: \"Не знам какво трябва да направиш!\".  \nРоднините на Даяна настояват излъчването на филма да бъде отменено, но телевизионерите го смятат за важен исторически документ. \nЕто кои епизоди успяха да си навлекат гнева на близките на покойната принцеса:  Изневярата:  „Отказвам да бъда единствения принц на Уелс, който никога не е имал любовница”, казал принц Чарлз в отговор на обвиненията на Даяна, че има връзка със старата си любов Камила Паркър-Боулз. Липсата на секс:  В отговор на въпрос на автора на филма за интимния си живот, Даяна отговаря, че спи с Чарлз веднъж на три седмици,  „преди шест-седем години огънят между нас изгасна окончателно”. Любовта към другия:  Даяна признава, че се е влюбила в женения си охранител Бари Манаки, уточнявайки, че отношенията им не са имали сексуален характер. \n„На 24 години бях влюбена в човек, който за мен беше целият свят. След това го уволниха, а след това – убиха. Това беше най-големият шок в моя живот. Никога не съм си играла с огъня. Можеше да ме подозират, но никой нямаше явни доказателства, че съм изневерила. Три седмици, след като го изгониха, той загина... Той беше най-голямото увлечение в живота ми”, признава принцесата. \n  Смели мечти:  Принцесата признава, че е искала да избяга от двореца заедно с Маннаки. Намесата на бащата:  По думите на Даяна, бащата на съпруга й – принц Филип, казвал, че синът му може да има връзка с Камила, ако бракът му с Даяна не потръгне. \n  \nПринцеса Даяна загина при автомобилна катастрофа заедно с бизнесмена Доди ал Файедв Париж на 31 август 1997 г. Превод и редакция: БЛИЦ \n", "date": "2017.07.31", "title": "Сензация: 20 години след смъртта си принцеса Даяна ще взриви обществото с признания за скандали, изневери и секс! (СНИМКИ)"}
{"url": "https://www.blitz.bg/svyat/brutalna-smrt-zastigna-21-dushi-v-indiya_news533206.html", "text": "Мълнии убиха 21 души в Индия по време на бури, свързани с мусоните. Пороите убиха над 700 души от юни досега. Общо 18 от жертвите били поразени от мълния в щата Одиша, а станалите трима - от гръм в щата Джарханд.\nПовечето от загиналите в Одиша работили в оризищата, казват от Центъра за борба с бедствията. \nВ Джарханд две момчета са загинали от гръм, паднал върху къщата им със сламен покрив. \nЕжегодно светкавиците убиват хиляди индийци – най-вече селяни, които работят на открито по време на сезона на мусоните от юни до октомври, уточнява БГНЕС. \n \n", "date": "2017.07.31", "title": "Брутална смърт застигна 21 души в Индия"}
{"url": "https://www.blitz.bg/svyat/rumnskoto-vnshno-ministerstvo-se-opravda-za-skandala-s-rogozin_news533208.html", "text": "Румънският външен министър Теодоре Мелешкану смята, че вицепремиерът на Русия Дмитрий Ригозин умишлено се е опитвал да пресече румънската въздушна граница, независимо от това, че срещу него има действащи санкции на ЕС, съобщават местните медии. На 28 юли румънските власти под предлога \"персона нон грата\" на борда не позволиха въздушното им пространство да бъде преминато от самолета на руската компания S7, който телеше от Москва за Кишинев, превозвайки 165 пътници, включително и 11 деца.\n Самолетът, на който руската делегация начело със специалния представител на руския президент по Приднестровието, съпердедател на руско-молдовската междуправителствена комисия Дмитрий Рогозин е пътувала аз Молдова, бе принуден да се приземи на резервното летище в Минск. След това Рогозин се \nвърна в Москва.  \nВ интервщ за румънския телевизионен канал Antena 3 Мелешкану подчерта, че, според него, \"целият този въпрос с пресичането на въздушната граница на Румъния е би, очевидно, планиран, за да се създаде политическо разногласие между Румъния и Русия\" .  \n\"Няколко дни преди това, преди да отпътува за Приднестровието, Рогозин пубоикува в Туитър информация за това, че ще премине през въздушната граница на Румъния и публикува съответната карта, за да се види откъде той ще влезе и излезе и така нататък. От моя гледна точка, тов абе съзнателно премислено от вицепремиера Рогозин, за да се създадат трудности в отношенията между Румъния и Русия\", отбелязва Мелешкану. \nПо думите му, руският чиновник е искал \"да демонстрира, че санкциите, наложени от ЕС по отношение на някои чиновници, включени в черния списък и нямащи право да пътуват или да преминават транзит през страните членки на ЕС, не работят\".   \n  \n \n \n", "date": "2017.07.31", "title": "Румънското външно министерство се оправда за скандала с Рогозин"}
{"url": "https://www.blitz.bg/svyat/naprezhenieto-raste-kitay-otvrna-na-trmp_news533211.html", "text": "\n Министерството на външните работи на Китай изпрати съобщение до Reuters, в което даде отговор  . В съобщението се казва, че ядрения проблем със Северна Корея не е възникнал заради Китай и че всички трябва да работят заедно, за да се намери подходящо разрешение. \n„Всички страни трябва да имат правилно разбиране за проблема“, пише в съобщението, цитирано от Фокус. \nВ добавка е казано, че международната общност оценява усилията на Китай за намиране на разрешение по въпроса. \nОт министерството са обърнали внимание и на въпроса за търговията между двете страни. Според него, в основата на американокитайската търговия стои принципа за взаимна изгода, което се доказва от множество факти, сочещи, че стокообмена показва постоянен растеж. \nНа проведена пресконференция в Пекин, по въпроса се е изказал и заместник-министърът на търговията на Китай Киан Кеминг, който е подчертал, че няма нищо общо, между двустранната търговия и проблемите със Северна Корея. \n„Ние считаме, че проблема с ядрената програма на Северна Корея и търговията между САЩ и Китай, са в напълно различни сфери. Те не са свързани и не бива да бъдат обсъждани заедно“, заяви той. \nКитай, който се явява най-големият търговски партньор на Корейската народно-демократична република, неколкократно повтори, че следва резолюциите на ООН за Северна Корея и не счита за правилни и полезни едностранните санкции от страна на САЩ.\n", "date": "2017.07.31", "title": "Напрежението расте? Китай отвърна на Тръмп"}
{"url": "https://www.blitz.bg/layfstayl/ptuvane/niagarskiyat-vodopad-se-prevrna-v-pomiyna-yama-video_news533210.html", "text": "Отвратителни черни боклуци се изсипаха в Ниагарския водопад в събота следобед, докато шокираните туристи се гърчеха от отвратителната миризма. Вонящата черна маса първо бе помислена за петролно петно от Пат Проктър, шеф на компанията „Рейнбоу Еър”, която осигурява обиколки на забележителността с хеликоптери, пише в. \"Дейли Мейл\".\nПроктър бе един от първите, забелязали черната слуз да се излива в река Ниагара. Той каза пред Buffalo News, че „се моли това да не е петролен разлив”. „Изглеждаше като нещо, излязло от научнофантастичен филм”, каза още той. Проктър също се е обадил на кмета Пол Дъстър. \nОказало се, че мръсните води са дошли от пречиствателната станция на Ниагара. Представители на станцията твърдят, че имат съответните разрешителни за изпускането на черната гнус. \nВремето обаче, по което са били изпуснати мръсните води, се оказало неподходящо, защото мръсотията шокирала няколко собственици на бизнес и туристи.  Превод и редакция: БЛИЦ  \n \n   \n \n", "date": "2017.07.31", "title": "Ниагарският водопад се превърна в помийна яма (ВИДЕО)"}
{"url": "https://www.blitz.bg/stsena/mozhete-li-da-povyarvate-che-guen-stefani-e-na-47-godini-pri-vida-na-tezi-seksi-snimki_news533215.html", "text": "Гуен Стефани все още си я бива. Тя доказа това като изложи тяло за чудо и приказ на показ на плажа в Нюпорт, където е израснала. 47-годишната певица заслепи всички с преса като дъска за пране и дълги като дим от комина крака.\nЗа изненада на всички компания не ѝ правеха съпругът ѝ Блейк Шелтън и трите ѝ деца от предишни връзки. Превод и редакция: БЛИЦ \n \n", "date": "2017.07.31", "title": "Можете ли да повярвате, че Гуен Стефани е на 47 години при вида на тези СЕКСИ СНИМКИ"}
{"url": "https://www.blitz.bg/layfstayl/shoubiznes/voyna-godzhi-i-yuksel-kadriev-se-khvanakha-za-shiite-zaradi-solidna-pachka_news533120.html", "text": "Жестока война между басиста на „Ку-ку бенд” Георги Милчев - Годжи и водещия на новините Юксел Кадриев тресе Би Ти Ви, издадоха колеги на тв звездите. Ябълката на раздора се оказа солидната сума от 50 хиляди лева, която потънала в общия бизнес на двамата – клуба по бойни изкуства „Канку“.\nПарите се дължат за наеми и консумативи на стадион „Георги Аспарухов“. И двамата обаче твърдят, че другият трябва да се бръкне за дебелата пачка. Всичко около клуба за бойни изкуства започва още в началото на века, когато Годжи и Юксел установяват, че споделят обща страст към каратето. От дума на дума решават да спонсорират клуб „Канку“, като от 2004 г. са в управителния съвет, твърди \"Таблоид\". \nЗалата за тренировки, която държат, се намира на столичния стадион „Георги Аспарухов”. Главният треньор по карате в клуба - Иван Терзийски, разказва, че още при основаването Милчев и Кадриев са започнали да тренират бойните си умения. Преди няколко години обаче водещият на новините закъсва с гърба и дори влиза в болница за операция. След това разрежда посещенията си и постепенно спира да се занимава в залата. Затова и преди 3 години решава да излезе от участието си в дружеството и харизва дяла си на Годжи, като го оставя сам да се оправя с административната работа.  \nБасистът на Слави отначало няма нищо против и остава сред спонсорите на „Канку”. При одит в началото на годината обаче се оказва, че дружеството дължи огромни суми за наем, отопление, осветление и вода на стадиона. Годжи веднага потърсил Юксел, тъй като голямата част от задълженията са натрупани по времето, когато двамата са ортаци. Етническият турчин обаче го отрязал и му казал сам да се оправя с дължимите 50 бона. \n", "date": "2017.07.31", "title": "Война! Годжи и Юксел Кадриев се хванаха за шиите заради солидна пачка"}
{"url": "https://www.blitz.bg/svyat/trmp-s-tezhki-dumi-zaradi-yadrenata-programa-na-severna-koreya_news533175.html", "text": "Президентът на САЩ Доналд Тръмп предвиди, че САЩ ще спрат ядрената програма на Северна Корея, броени дни след като корейците проведоха поредния си опит с междуконтинентални балистически ракети, пише The Hill.\n„Ще се справим със Северна Корея. Имаме възможностите да го направим и ще го направим. Ще се справим с всичко“, заяви Тръмп след среща на Кабинета в Белия Дом, уточнява Фокус. \nКорейците изстреляха втората си балистична ракета за по-малко от месец, като по този начин предизвикаха сериозни притеснения, че обсегът на ракетите им вече е достатъчен за да достигне до американския материк. \n \n", "date": "2017.07.31", "title": "Тръмп с тежки думи заради ядрената програма на Северна Корея"}
{"url": "https://www.blitz.bg/stsena/broduey-potna-v-skrb-izdkhna-edna-golyama-legenda_news533182.html", "text": "Номинираният за Оскар актьор, режисьор и драматург Сам Шепърд почина на 73 години, съобщава dailymail.co.uk.\nЛегендата на Бродуей е издъхнал в неделя дома си в Кентъки. Смъртта му идва след дълга битка с болестта на Лу Гериг.  \n \n \n \nШепърд получи наградата Пулицър за драма през 1979 г.  и е автор на 44 пиеси, както и няколко книги с разкази, спомени и есета. \nТой бе номиниран за Оскар за най-добър актьор в поддържаща роля през 1983 г. в \"Истински неща\" за ролята си на пилот Чък Йегър.\n", "date": "2017.07.31", "title": "Бродуей потъна в скръб! Издъхна една голяма легенда"}
{"url": "https://www.blitz.bg/svyat/venetsuela-sled-izborite-maduro-obyavi-pobeda-opozitsiyata-obeshcha-da-protestira-krv-prodlzhava-da-se-lee-po-ulitsite-snimkivideo_news533184.html", "text": "Венецуелският президент Николас Мадуро обяви победа в името на революцията след гласуването в страната, в хода на което при протести загинаха 10 души. Насилието заля страната в неделя, след като президентът Мадуро се опълчи на международното осъждане и все пак произведе изборите за новото си „Конституционно събрание”.\nВластите впоследствие обявиха „изключителна избирателна активност”, като над осем милиона избиратели или 41.5% от имащите право на глас са отишли в избирателните секции. Президентът веднага обяви цифрите като победа в изборите. \nВ реч пред хиляди поддръжници в центъра на столицата Каракас Мадуро заяви: „Имаме Конституционно събрание. Това е най-голямото гласуване в 18-годишната история на революцията”, имайки предвид датата, на която неговият покоен ментор Уго Чавес дойде на власт. \nМеждувременно опозицията обеща да продължи да протестира дори и след изборите, които определи като опит за пренаписване на конституцията. \n  \nДесет души бяха убити вчера по време на протестите. Демонстрантите нападнаха избирателни секции и издигнаха барикади по улиците из цялата страна. Това накара силите на реда да реагират много твърдо, като дори на места бяха употребени бойни муниции. \nОпозицията е недоволна, защото новото Конституционно събрание ще разпусне контролирания от нея конгрес и ще пренапише конституцията на страната. \nИзборите за новото Конституционно събрание бяха осъдени от САЩ, Мексико, Бразилия, ЕС, Канада, Аржентина и Колумбия. Някои от страните дори заплашиха да наложат санкции, ако вотът се състои. \nОпозиционният лидер Хенрике Каприлес призова венецуелците да продължават да се противопоставят на Мадуро с нови протести. По думите му, вотът е бил фалшифициран.  „Не признаваме този фалшив процес”, каза той. Превод и редакция: БЛИЦ \n \n   \n \n \n \n", "date": "2017.07.31", "title": "Венецуела след изборите! Мадуро обяви победа, опозицията обеща да протестира, кръв продължава да се лее по улиците (СНИМКИ/ВИДЕО)"}
{"url": "https://www.blitz.bg/svyat/plemennikt-na-kralitsata-kachi-snimka-v-instagram-po-beli-bokserki-i-vsichki-momicheta-otkachikha_news533124.html", "text": "\n Артур Чато, внук на принцеса Маргарет (малката сестра на кралица Елизабет II), публикува своя гореща снимка в социалната мрежа \"Инстаграм\". Племенникът на кралица Елизабет II, който преди години носеше мантията й по време на официални държавни събития, качи снимка, на която не носи нищо повече от бели боксерки, а физиката му веднага привлече вниманието на младите момичета. \n Артур обича да се занимава с разнообразни  спортни дейности. \n  \n \n Внукът на покойната принцеса Маргарет обича планинско катерене, гмуркане и тренира по специално изготвена за него програма.  \n Профилът на Чато, който е 23-ти подред за престолонаследието, в \"Инстаграм\" не е обществен, но хора, които имат достъп до всичко, което споделя, са разпространили снимката.  \n \n", "date": "2017.07.31", "title": "Племенникът на кралицата качи СНИМКА в \"Инстаграм\" по бели боксерки и всички момичета откачиха"}
{"url": "https://www.blitz.bg/svyat/sprugata-na-chki-britanka-prodava-v-mrezhata-obsebena-kukla-koyato-prez-noshchta-napada-mzha_news533194.html", "text": "50-годишната Деби Мерик от Норфолк се опитва с помощта на интернет да се избави от кукла, която по думите на британката, я плаши по нощите и напада мъжа ѝ. Със страховитата вещица собственичката ѝ е готова да се прости само срещу 25 британски лири. В противен случай жената заплашва да я занесе в благотворителен магазин, където собственик на играчката може да стане бедно или многодетно семейство.\nВ интервю за изданието Mirror Деби разказва, че е купила куклата в сватбена рокля за своята частна колекция. При това жената признава, че още от момента на покупката тя е чувствала, че се намира под хипноза, а когато тя я донесла у дома си, тя никога повече не искала да се докосва до новата играчка.   \nСлед седмица от момента на покупката мъжът на Деби се събудил с изподраскани крака. Посъветвайки се със съпругата си, двамата достигнали до резонния извод, че мъжът е бил нападнат от куклата. Затова те решили да се отърват от нея. \nПърво Деби сложила куклата в кутия, която пък заключила в килер, но играчката, по думите ѝ, няколко пъти успяла „да избяга”. Окончателно обаче жената била смазана от факта, че невестата самостоятелно „си свалила” огърлицата от бисери, която носила. \nОбявата за продажбата на куклата е публикувано в еBay. Деби се надява, че тя ще бъде закупена от любител на загадъчното и мистичното. Превод и редакция: БЛИЦ \n", "date": "2017.07.31", "title": "Съпругата на Чъки! Британка продава в мрежата „обсебена” кукла, която през нощта напада мъжа ѝ"}
{"url": "https://www.blitz.bg/svyat/v-skopie-vri-i-kipi-natsionalisti-izlyazokha-na-ulitsata-zaradi-dogovora-za-dobrossedstvo_news533197.html", "text": "Ден преди подписването на договора за добросъседство между България и Македония, най-новата националистическа македонска организация Всенационалният македонски съвет „Македониум” излиза на протест срещу сключването му.\nОколо стотина души със старите македонски знамена се насочиха към българското посолство в Скопие. Според тях договорът е предателство на националните интереси на Македония, информира bTV. \nЦелият град Скопие е блокиран от цивилни и униформени полицаи, а площадът пред сградата на правителството е затворен за генералната репетиция за честванията на Илинден. В дворът на църквата „Свети Спас” също е пълно с полиция, която организира събитието. \nУтре протестиращите ще внесат официално писмо пред президента Георге Иванов, с което настояват този договор да не бъде подписан. \n", "date": "2017.07.31", "title": "В Скопие ври и кипи, националисти излязоха на улицата заради договора за добросъседство"}
{"url": "https://www.blitz.bg/layfstayl/svetski/megz-uvolnila-bezposhchadno-razplakana-svoya-sluzhitelka_news533090.html", "text": "Топ дизайнерката Мегз безспорно се превърна в най-коментираната светска персона в страната. Всеки ден Каканашева пуска кратко реалити клипче от собствения си живот на многобройните си последователи в социалните мрежи. Повечето клипове имат над 100 000 гледания и хиляди коментари със смесени и крайни чувства на похвали и критика, предаде \"Хот Арена\".\nВ последния си клип Мегз посещава свой магазин, за да направи проверка на състоянието му, защото прочела коментари, че магазинът често е разхвърлян. На камерата се вижда усмихната служителка, която помага на Каканашева. \nНе такава обаче е действителността. \nКаканашева се е появила изненадващо в магазина си и е поискала да снима без предупреждение. Една от общо трите продавач - консултантки, обаче, се срамувала да застане пред камерата и не искала да участва. Без капка състрадание Мегз заявила, че, ако не иска да участва, няма място в този магазин, защото не споделя визията на марката. \nМомичето се разстроило ужасно много, но на Каканашева сякаш не й пукало. Тя е обсебена от работата си и всякакви чисто човешки емоции са й чужди. За нея важни са единствено продажбите и парите, затова не се смилила пред разплаканото момиче. \nНещо повече, за да избегне сцени в магазина пред очите на безценните й клиенти Мегз помолила момичето да си тръгне и да се върне чак края на другата седмица когато е преосмислила добре ситуацията и поведението си. Тогава щяло да се разбере и дали ще бъде окончателно отстранена.\n", "date": "2017.07.31", "title": "Мегз уволнила безпощадно разплакана своя служителка!"}
{"url": "https://www.blitz.bg/svyat/ni-sashch-shche-pravyat-nov-tank-kato-armata-za-da-smenyat-m1-abrams_news533111.html", "text": "В САЩ отчитат потребността от разработване и приемане на въоръжение на нов танк, който да замени 40-годишния ветеран M1 Abrams, съобщи като новина изданието National interest, цитирана от warfiles.ru. В него ще бъде заимствана компановката на конструкцията и главните идеи при създаването на руския танк Т-15 „Армата”.\nПризнава се, че въпреки отличното съчетаване на огън, скорост и броня, „Абрамс” вече обезпокояващо остарява. Закъснението се обяснява с факта, че американските военни теоретици не могат да прогнозират характера на бъдещите бойни действия и дали ще се стигне до прилагане на съвременните концепции за общовойсковия бой. \n  \nСпоред експерти, разработването на принципно нов съвременен танк, неговото производство и въвеждане в строя ще отнеме над 10 г. \n  \nПредставител на въоръжените сили на САЩ съобщил за изданието, че новото поколение бойни машини ще включва системи за активна защита, намаляване на екипажа и автоматизиран необитаем купол, степен на роботизиране. \n  \nБЛИЦ припомня, че National interest вече писа за „Армата” възторжено, наричайки го „мускулеста машина”. Вече се говори, че в проектираните варианти на „Армата” се предвижда” 152-мм оръдие и „нископроизводителен” ядрен двигател.  Редакция БЛИЦ \n  \n \n", "date": "2017.07.31", "title": "NI: САЩ ще правят нов танк като \"Армата\", за да сменят M1 Abrams"}
{"url": "https://www.blitz.bg/svyat/pentagont-pokaza-kak-thaad-prikhvashcha-raketa-nad-alyaska-video_news533135.html", "text": "Вчера над Аляска бяха проведени изпитанията на системата за противоракетна отбрана THAAD. Пентагонът публикува кадри от изпитанията,.\nНа видеото се вижда как е прихваната балистична ракета.\nСистемата на острова Кодияк е открила и извършила прихващане на ракета, изстреляна от военнотранспортен самолет С-17 над Тихия океан.   Превод и редакция: БЛИЦ \n", "date": "2017.07.31", "title": "Пентагонът показа как THAAD прихваща ракета над Аляска (ВИДЕО)"}
{"url": "https://www.blitz.bg/svyat/ekshn-shofor-s-kradena-kola-vletya-v-berlinska-metrostantsiya-sled-gonka-s-politsiyata-snimki_news533137.html", "text": "Кола полетя по стълбите на берлинското метро по време на полицейска гонка. При инцидента, станал късно снощи на метростанция „Ратхаус Шпандау” в западната част на германската столица, няма пострадали.\nОрганите на реда започнали да преследват колата, защото била вписан в регистрите като открадната, съобщава \"Труд\".   \n25-годишният й шофьор е арестуван, но по-късно е освободен. \nТой е признал, че е карал, след като е пушил марихуана и не е имал шофьорска книжа. Колата му пък била без застраховка. \n", "date": "2017.07.31", "title": "Екшън! Шофьор с крадена кола влетя в берлинска метростанция след гонка с полицията (СНИМКИ)"}
{"url": "https://www.blitz.bg/svyat/vazhno-ot-london-stana-yasno-koga-tochno-ostrovt-zatyaga-granitsite-si-za-evropeytsite_news533158.html", "text": "Свободното движение на хора между Великобритания и Европейския съюз ще приключи през март 2019 година, когато бъде финализиран Брекзитът. Това заяви днес говорител на премиера Тереза Мей, цитиран от Ройтерс.\nМиналата седмица финансовият министър Филип Хамънд каза, че няма да има незабавни промени в имиграционните правила, когато Великобритания напусне блока. \nДруги подробности за имиграционната система на острова след Брекзит ще бъдат оповестени, когато му дойде времето. Погрешно е да се спекулира какви ще бъдат те или да се внушава, че свободното движение ще продължи, както е сега, каза говорителят. \nСлед като членове на екипа на Мей направиха противоречиви изказвания последните дни за правителствените планове за Брекзит, говорителят каза, че позицията на Лондон е тази, която бе изложена през януари от премиера, уточнява Монитор. \n \n", "date": "2017.07.31", "title": "Важно от Лондон! Стана ясно кога точно Островът затяга границите си за европейците"}
{"url": "https://www.blitz.bg/svyat/predsmrtno-poslanie-teroristi-ot-id-prokleli-svoya-glavatar-obrekl-gi-na-gibel_news533125.html", "text": "Стремителните успехи на правителствените войски и техните съюзници при поддръжката на руските ВКС в Централна Сирия принуждават командирите от ИД да отстъпват и да изоставят не само техниката и боеприпасите, но и своите подчинени.\nСлед освобождаването на няколко къщи в обкръженото селище Салба в провинция Хама сирийски войници открили надпис върху стена в сграда, отбранявана от екстремисти на ИД. Съобщението е на „Русская весна”. \n  \nВ своето послание обкръжените терористи проклинат командващия групировката в Акербат на ИД, който изоставил своите войски: „ Ние скоро ще умрем. Да бъдат проклети ат-Тайнави и неговите кучета, които ни захвърлиха.” \n  \nЗаради големите загуби, не достатъчното финансиране и предателствата на командирите морално-психическото състояние на редовите джихадисти започнало рязко да пада, за което свидетелстват многото предаващи се в плен. \n  Превод и редакция: БЛИЦ \n \n", "date": "2017.07.31", "title": "Предсмъртно послание: Терористи от ИД проклели своя главатар, обрекъл ги на гибел"}
{"url": "https://www.blitz.bg/svyat/uzhas-i-geroystvo-vv-vzdukha-ogromen-grad-zaslepyava-pilot-toy-prizemyava-natpkan-s-khora-samolet-slepeshkata-nasred-adskata-burya-v-istanbul-snimkivideo_news533141.html", "text": "Невероятни кадри се появиха в мрежата. На тях пилот казва извънредно, летейки „абсолютно сляп” със 127 души на борда, след като леден град с размер на топка за голф направо направил на сол предното стъкло на самолета.\nКапитан Александър Акопов, който работи за турската компания „Атлас Глоубъл”, е награден с украинския „Орден за кураж”, след като успява да приземи самолета на летището „Ататюрк” в Истанбул по време на страшната буря от миналия четвъртък.   \n \n \nТой успява да спаси 121 пътници и 6-членен екипаж, приземявайки Airbus A320, след като силни ветрове, дъжд и град направо смачкали носа на машината. \n \n \nВидеото от приземяването показва как червено-белия самолет подскача по пистата, докато пилотът се опитва да го приземи безопасно. \n \n \n \nЧуват се пътниците, които крещят и се молят, докато повредената машина пада надолу към земята. \nНякой зад камерата се чува да крещи: „Няма да успее, няма да успее”. \nКапитан Акопов заяви, че той и останалите членове на екипажа са празнували след ужаса сякаш „са се родили отново”. Адската буря и градът с големината яйце, освен че повредили носа на самолета, изкарали извън строя и автопилота. „Пилот съм от 30 години. Щом самолетът е приземен, щом е добре. Щом пътниците са живи, значи всичко е наред. Това са рисковете на професията”, казва Акопов. \nКатастрофата ударила 10 минути след излитането на полета на „АтласГлоубъл” за Еркан в Северен Кипър.   \nСлед като машината се издигнала до 1300 метра, ледените топки начупили на сол стъклата на кабината, пречейки на пилота да вижда как се приближава до земята. \nПри тези извънредни обстоятелства Акопов получил разрешение да кацне на летище „Ататюрк”, въпреки, че аерогарата била затворена заради силната буря. Превод и редакция: БЛИЦ \n \n   \n \n \n \n", "date": "2017.07.31", "title": "Ужас и геройство във въздуха! Огромен град заслепява пилот, той приземява натъпкан с хора самолет слепешката насред адската буря в Истанбул (СНИМКИ/ВИДЕО)"}
{"url": "https://www.blitz.bg/svyat/nelepo-sluzhitelka-izyade-shokoladoviya-desert-na-kolega-i-be-zhestoko-nakazana_news533078.html", "text": "Жена, която беше уволнена, защото е изяла шоколадовия десерт на колега, беше върната на работа, след като е постигнала извънсъдебно споразумение с работодателя си, пише „Индипендънт“, цитиран от vesti.bg.\n64-годишната дама, известна като Джулиан Л, е от германския град Хайделберг и работи в дом за деца с увреждания в продължение на повече от 30 години. През февруари обаче тя е уволнена без предизвестие, след като била обвинена, че изяла шоколадово десертче на колега, на стойност 2,50 евро.\n Освен товa Джулиан Л. е била обвинена, че е използвала служебната миялна машина за лични цели. \n Работодателят я е обвинил в кражба и на други дребни неща от офиса, включително празна чанта. \n Жената е трябвал да се пенсионира след няколко години. След като делото влиза в съда, съдията отсъжда, че обвиненията за кражба на торбичка, която струва 10 евро, не могат да бъдат изяснени. Не може да се установи и дали частната употреба на миялната машина е в противоречие с политиката на фирмата. \n Така като единствено обвинение останала кражбата и изяждането на шоколадовото десертче. \n „Нарушаването на собствеността на някого не е нещо забавно“, казал съдията. \n Между Джулиан Л. и работодателят ѝ в крайна сметка било постигнато споразумение. Тя получила дисциплинарно предупреждение и позволение да се върне на работното си място. „С високо вдигната глава съм, не съм направила нищо лошо“, казала самата Джулиан. \n", "date": "2017.07.31", "title": "Нелепо! Служителка изяде шоколадовия десерт на колега и бе жестоко наказана"}
{"url": "https://www.blitz.bg/analizi-i-komentari/new-york-times-moskva-i-pekin-se-sblizhavat-kak-zapadt-vzprie-kitayskite-korabi-v-baltika_news533007.html", "text": "Присъствието на китайски кораби на военноморския парад в Санкт Петербург и съвместното руско-китайско учение в Балтика дадоха на много западни медии повод да заговорят за нарасналото военно сътрудничество между Москва и Пекин.\nВъв Владивосток парадът бе наблюдаван от представителите на отборите, пристигнали за участие в международните състезания „Морска купа-2017” и „Морски десант-2017”, включително морските пехотинци от Китай. А китайският разрушител „Хефей”, фрегатата „Юнчен” и осигуряващия кораб „Ломаху” в неделя присъстваха на военноморския парад в Санкт Петербург. Вестник New York Times видя в това намерение да се „подчертае стратегическото партньорство на Китай и Русия”. \n  \nМосква и Пекин, както по-рано отбеляза изданието във връзка с преминалите в Балтийско море съвместни учения с участие на кораби от двете страни, виждат себе си като „алтернатива на западния модел”. Разширяването на тяхното военно сътрудничество е възможност за тези две страни да покажат, че опитите на Запада да ги изолират една от друга не водят до никъде, твърди авторът на публикацията. \n  \nРазширяването на морското взаимодействие между Русия и Китай застави коментатора на The National Interest да зададе въпроса това дали ще доведе до сключване на формален съюз. \n  \nЕкспертите счетоха такъв алианс за малко вероятен, защото пълноценен съюз подразбира писмени задължения за взаимна помощ в случай на военен конфликт. Реалното равнище на военното сътрудничество, според експертите, съответства на равнището на съюзниците. \n  \nThe National Interest отбеляза равнището на стратегическо партньорство между Москва и Пекин. Според изданието, съвместните военноморски учения в Балтика на Русия и Китай изпращат на Запада сигнал, че възнамеряват максимално да затруднят възможностите на САЩ и техните съюзници да провеждат операции край своите брегове. \n  \n„Русия и Китай се сближават цел да оспорят глобалното доминиране на Вашингтон” – твърди авторът. Част от отговорността за това носи и външната политика, която САЩ провеждаха през последните 25 г. \n  \nНе мина и без изявления за „заплахите” от ученията. Например британският The Telegraph счита ученията в Балтика като „предупреждение” към Великобритания и нейните съюзници в НАТО по отношение на заплахата, която представлява нарастването на китайските въоръжени сили за европейската сигурност. \n  \nБЛИЦ припомня, че ученията „Морско взаимодействие-2017” се състояха в Балтийско море от 21 до 28 юли. \n  Превод и редакция: БЛИЦ \n \n", "date": "2017.07.31", "title": "New York Times: Москва и Пекин се сближават, как Западът възприе китайските кораби в Балтика"}
{"url": "https://www.blitz.bg/blits-tv/uzhasyavashcho-video-pokaza-kak-samolet-se-razbiva-na-magistrala_news533086.html", "text": "Охранителна камера е заснела как малък самолет \"Чесна\" се разбива на магистрала в американския щат Калифорния, минути след като излита от летище \"Джон Уейн\". Инцидентът е станал преди броени дни.\nСлед досега с пътя, машината избухва в пламъци. За щастие, пилотът и съпругата му, която е била с него в самолета, са оцелели при тежкия инцидент. \n  \n", "date": "2017.07.31", "title": "Ужасяващо ВИДЕО показа как самолет се разбива на магистрала"}
{"url": "https://www.blitz.bg/svyat/uchenitsite-v-makedoniya-oshche-uchat-che-blgarite-sa-tatari-snimkivideo_news533057.html", "text": "\n Защо край Вардар ни наричат „татари”? Защо според македонските историци Самуил е македонски цар? Защо българите имат „рога” и къде са корените на възпитаваната още в училище неприязън към всичко българско? Поглеждаме в учебниците по история в Македония, за да разберем.  \n Още в VI отделение учениците в Македония учат как българите били монголско-татарско племе, а когато славяните дошли в Македония, заварили местните антични македонци. Само с този урок на практика обезсмисля спора за това, чий цар е Самуил, например. \n \nСнимка: bTV\n а българите,  защо не я е направил престолнината във Велико Търново?  Или в София? А я направил в Охрид? На територията на Македония! Всички тези, които участват в тази негова държава, средновековна държава, са македонци”, е обяснението на професора по история Тодор Чепреганов, информира bTV. \n \n„В Пиринска Македония – също! Имате Яне Сандански, Парапунов – все македонски личности! Не са от българската история, да речем– на Левски, на национално-освободителното движение. А са личности от македонската история! В македонската памет са те. Ако Гоце Делчев беше българин, защо българите го дадоха на Македония през 50-те години?  И добре, че го направиха, защото не е знаеше какво щеше да стане ”, казва Чепреганов, който е и бивш директор на Института за национална история на Македония. \n Според повечето историци в Скопие идеята за анализ на фактите и написването на обща история е абсурдно начинание. \n „ Общи учебници – как ще ги правим?!  Как ще пишем обща история? Или как ние ще вземем българската история? Да я учим ние. Това е абсурд! Не може да се случи! Досега на мен не ми е известно историята на една държава да я пишат други историци, от чужбина”, коментира македонския професор. \n „Мен ме учудва една работа – в XXI в.  някой да го отрича македонския език, македонската нация, култура – че не съществуват. Наистина е абсурд! И то страна, която е членка на Европейския съюз”, казва още той. \n \nДецата в Македония учат и за масови кланета и български съдебни процеси със стотици избити македонци по време на войните през XX в. Хиляди са и македонски евреи, изпратени на смърт от българските власти. \nСнимка: bTV \nСнимка: bTV\n Написаното в българските учебници – от Средновековието до XX в., е по-скоро продукт на политическа мисъл, отколкото научен подход, смята проф. Чепреганов. \n „Не само че българите твърдят, че ние сме формирани 1944 г. от Тито. Имате и тезата, че ние сме коминтерновска творба. Но не можете вие да създадете нация с декрет! С решение. Не може! Защото този народ съществува. Самите българи, които са част от Коминтерна го пишат това – Трайчо Костов, Георги Димитров…”, добавя той. \n Все още общата ни история на Балканите  повече разделя, вместо да ни сближава . \n Стефче Стойковски е музикант с дълга родова традиция, който днес свири в оркестъра на македонските радио и телевизия. Той обаче има забрана да влиза в Гърция до 2027 г., защото свирил пред македонци в Северна Гърция. \n А единственото, което той иска, е свободно да играе сиртаки в Солун и да яде шкембе чорба в Банско. \n „Не ни трябва нищо – нито история, не ни трябват нито договори, не ни трябва нищо! Ние, ако се обичаме, да се обичаме. Вие ни обичате и ние ви обичаме… Нямаме по-близък народ от българите. Нямаме по-близък език от българския. \n Дали аз, преди да седна пред вашите камери, поисках да имаме ние договор? Не, не поисках договор. Защо са ни на нас договори? Те им трябват на политиците, за да замайват народа. \n Това е тъжното, което ни се случва тук на нас”, казва Стефче. \n „За съжаление политиката по-скоро ни разделя”, коментира в студиото на „Тази сутрин” историкът акад. Георги Марков. \n „Зоран Заев се поклони пред паметника на Самуил в София – това е един процес на катарзис, през който ще мине Македония. Има млади хора, XXI в. сме, хората лесно може да стигнат до фактите”, добави македонският анализатор Мирослав Ризински. \n „Има Битолски надпис, Иван Владислав пише,че е цар на българските. Над църквата „Света Неделя” в Битоля, пише, че построена от българи от Битоля, посочи Марков.   \n Този историк, когото видяхме, е получил титлата си в по югославско време, какво да каже: „Досега ви лъгах?”, попитаха реторично гостите в студиото. \n „Ние няма да се съгласим да направим компромис с историята. Политиците правят компромиси. Нямаме това морално право. Историята е наука с факти, истина”, категоричен беше Марков. \n \n", "date": "2017.07.31", "title": "Учениците в Македония още учат, че българите са татари (СНИМКИ/ВИДЕО)"}
{"url": "https://www.blitz.bg/layfstayl/ptuvane/vuchich-obyavi-koga-shche-e-gotova-magistralata-ot-nish-do-granitsata-s-blgariya_news533085.html", "text": "\n Дo ĸpaя нa гoдинaтa cтpoeжът нa мaгиcтpaлaтa пo Kopидop 10 oт Hиш дo гpaницaтa c Бългapия щe бъдe зaвъpшeн, ĸaзa дъpжaвният глaвa Aлeĸcaндъp Byчич, цитиpaн oт мecтни мeдии.  \nИзĸлючeниe пpaви 12-ĸилoмeтpoв \"тeжъĸ\" yчacтъĸ oĸoлo тyнeлa \"Бaнцapeвo\", зa ĸoйтo щe ca нyжни oщe \"3-4\" мeceцa. B cъщия cpoĸ щe бъдe зaвъpшeн и зaпaдният ĸpaй дo гpaницaтa c Xъpвaтия, cъoбщи oщe Byчич. Πo вpeмe нa пoceщeниeтo мy в Бългapия минaлaтa ceдмицa cpъбcĸият пpeзидeнт пocтaви въпpoca и зa cтpoeжa нa мaгиcтpaлa oт Coфия дo cpъбcĸaтa гpaницa. B oтгoвop миниcтъpът нa външнитe paбoти Eĸaтepинa Зaxapиeвa yвepи, чe вeчe ca зaдeлeни 25 милиoнa лeвa зa двaтa лoтa и cĸopo щe бъдaт oбявeни oбщecтвeни пopъчĸи. Cпopeд Byчич виcoĸocĸopocтният път щe дoвeдe мнoгo cpъбcĸи тypиcти нa нaшeтo Чepнoмopиe. \nMeждyвpeмeннo тeзи дни cтaнa яcнo, чe cpъбcĸoтo пpaвитeлcтвo oбмиcля пoвишaвaнe нa мaĸcимaлнaтa paзpeшeнa cĸopocт пo мaгиcтpaлитe oт 120 нa 130 ĸм/ч.\n", "date": "2017.07.31", "title": "Вучич обяви кога ще е готова магистралата от Ниш до границата с България"}
{"url": "https://www.blitz.bg/svyat/frantsiya-potna-v-skrb-otide-si-emblematichna-aktrisa-i-pevitsa_news533092.html", "text": "На 89 години почина иконата на френското кино Жана Моро, съобщи Франс прес. Актрисата, чийто дрезгав глас и завладяваща красота очароваха кинопубликата, е открита мъртва в дома си в Париж, съобщи агентът й, цитиран от световните агенции\n Жана Моро е френска актриса, певица, сценарист и режисьор. Родена на 23 януари 1928 година в Париж, тя е видна фигура във френското кино и една от водещите актриси на театъра „Комеди Франсез“. Дебютира като актриса в киното с филма „Последна любов“ (1949), а като режисьор е известна с филма „Девойката“ (1979). \nПървият филм, който режисира, е „Светлина“ (1976), а общият брой на филмите, в които участва е над 115. Въпреки че най-голямата популярност на актрисата е през 60-те те години, тя продължи да снима до края на живота си. \n   \n", "date": "2017.07.31", "title": "Франция потъна в скръб! Отиде си емблематична актриса и певица"}
