{"url": "https://www.blitz.bg/intsidenti/samolet-se-razbi-na-pistata-v-sashch-ima-zaginali-video_news566912.html", "text": "Четирима души загинаха, когато самолет с два двигателя се разби на летище \"Бартоу\" във Флорида, пише The Sun.\nСъобщава се oще, че самолетът е паднал в края на пистата на общинското летище \"Бартоу\" в района на Тампа Бей. \nСпециалистите на Националния съвет по безопасност на транспорта и Федералната авиационна администрация на САЩ работят на мястото на трагедията. \nСпоред предварителните данни бедствието може да се дължи на дебела мъгла и слаба видимост. Превод: БЛИЦ \n  \n", "date": "2017.12.24", "title": "Самолет се разби на пистата в САЩ, има загинали (ВИДЕО)"}
{"url": "https://www.blitz.bg/analizi-i-komentari/v-bitkata-s-id-v-siriya-ruskite-voenni-svetnitsi-nauchikha-siriytsite-da-voyuvat_news566790.html", "text": "През май т.г. БЛИЦ публикува анализ под заглавие „Що за сбирщина е войската на Башар Асад?” Той беше последният от поредицата критични материали за сирийската армия – последен, защото руските военни съветници и инструктори най-сетне ги научиха как да воюват.\nАко погледнем събитията в ретроспективен план, руските военни съветници се появиха от първия ден на операцията – офицери и сержанти от мотострелковите, танковите, разузнавателните и десантни подразделения на руската армия. На тях им беше поставена задача да обучават местните военни как да използват съветската и руската бойна техника, защото в предходните години на гражданска война в Сирия са загинали над 50 хиляди военнослужещи и то цветът на армията. Загубени са носителите на бойния опит и дух. \n  \nОще при намесата на Русия в конфликта, с участието на руски военни съветници в провинция Латакия започва формирането на 4-и доброволчески щурмови корпус от отслужили ветерани. Формирането на корпуса приключва още през 2015 г. \n  \nМного интересно е създаването и еволюцията на 5-и щурмови доброволчески корпус. В неговите редове са привлечени амнистирани въстаници и дезертьори, както и отклонили се от военна служба лица. Те също са обучени под ръководството на руски военни съветници. През април т.г. те показаха изключителна храброст в боевете за Хама. \n  \nТова обаче са периферни участия на руските военни съветници и то на ниско йерархично равнище. \n  \nТова лято държавната телевизия „Россия” показа подробно дейността на руските щабни съветници в района на Дейр ез-Зор. Те планирали ударите на авиацията, предавали координати на обекти, назначавали наряда от необходими сили, анализирали информацията от БЛА. Никога обаче не бе показано, че при командирите на щабове в бригадите, дивизиите и корпусите имало прикрепени руски офицери и генерали. \n  \nПрез 2015/2016 г. сирийският Генерален щаб се опитваше да отреди на руските висши военни ролята една ли не на статисти, привличани в масовки. Асад беше изтикал настрани кадрите, завършили съветски и руски военни академии и назначаваше само свои хора. Сред тях на ръководни длъжности имаше некадърници, корумпирани и предатели. \n  \nСитуацията окончателно се обърна в началото на декември 2016 г. след катастрофата край Палмира. Още при първите изстрели „храбрите” сирийски войници побягнали, изоставили цялата си техника и въоръжение, спрели се чак на 100 км западно. Най-отпред препускал заместник-началникът на сирийския Генщаб, когото не могли да открият през следващите две денонощия. Следвал го началникът на главното оперативно управление на Генщаба, командващият ракетните войски и артилерията, командирът и целия щаб на 3-и армейски корпус, командирът на 18-а танкова дивизия... На 11 декември успели да спрат бягащите и да ги върнат на позициите, но след това те отново побягнали. Апропо, на позициите в Палмира останали само 200 руснаци, от които 120 спецназовци, които спрели терористите. \n  \nПоследвалият разговор с Асад бил ултимативен и той добре разбрал урока: пуснал руските командири на всички позиции с неограничени пълномощия. Това било най-правилното му решение по време на целия конфликт в страната. \n  \nПрез януари 2017 г. е повдигнат въпросът за предаване на управлението на войната в Сирия напълно в ръцете на руския Генерален щаб. Под всякаква критика била подготовката на операциите от сирийските щабни офицери. \n  \nБойните действия не си поставяли решителни цели и затова много от операциите завършвали или с контраудари от страна на противниците по настъпващите войски и нулиращи първоначалните успехи или е сриван цялостният замисъл на операцията, като крайните резултати били далеч по-скромни от планираните, като се изхожда от привлечените за участие сили и средства. \n  \nФланговите удари на терористите обръщали в бягство големи сирийски групировки, не били въвеждани с решителен размах резервите, не се прилагали повече от един удар в операция с цел обхват и обкръжение на терористите. \n  \nПринципите на стратегическото и оперативното планиране на бойните действия, както и практическото ръководене на войските, получили приложение едва след като висшите руски военни реално оглавиха сирийската армия. Затова изтичащата 2017 г. пречупи гръбнака на ИД. На сирийците, като всички араби, по им приляга да са търговци, но се оказа, че могат и да са войници, ако има кой да ги направи. \n  \nВ официални изказвания на руския военен министър Сергай Шойгу се казва, че висшият команден състав на Въоръжените сили (военни окръзи, армия, корпус) е преминал през Сирия, като на най-ниско равнище са дори командири на дивизии. В някои случаи те дори са поемали прякото командване на войските. \n  \nРуското министерство на отбраната призна в отделни случаи за загинали военни съветници, когато не може да отрича. През септември т.г. при минохвъргачен обстрел в района на Дейр ез-Зора загина генерал-лейтенант Валерий Асапов и още двама безименни полковници. През този май от снайперски огън покоси подполковник Алексей Бучелников. Година преди това край Алепо загина полковник Руслан Галицки. \n  Ганчо КАМЕНАРСКИ, БЛИЦ \n \n", "date": "2017.12.24", "title": "В битката с ИД в Сирия руските военни съветници научиха сирийците да воюват"}
{"url": "https://www.blitz.bg/layfstayl/svetski/senzatsionno-izpluvakha-snimki-na-bremennata-merilin-monro_news566847.html", "text": "Каква е разликата между легендарните личности и обикновените хора? Може би поне в това, че след смъртта им те не престават да ни учудват. Ето и заслужилата икона на поп културата Мерилин Монро има все още с какво да ни изуми. Наскоро бяха открити нейни снимки, на които тя е бременна. Те са направени на 8 юли 1960 година от приятелката ѝ Фрида Хил, която ги е запазила за себе си до самата си смърт. При това, категорично е отказвала да ги продаде, въпреки окаяното си финансово положение.\n Фотосите видяха бял свят, едва след като къщата за търгове Julien’s Auctions ги продаде заедно с други вещи от личната колекция на Фрида Хол. Купувачът бе нейният приятел Тони Майкълс, който наскоро предложил на Фрида да купи снимките, но тя отказала, нежелаейки да разкрива тайната на своята приятелка.  \n \nСнимките са направени по време на снимките на филма \"Да правим любов\", в който Мерилин играе заедно с актьора Ив Монтан. По думите на Тони именно Ив Монтан е баща на детето, а не тогавашният ѝ мъж драматургът Артър Милър.      \n \n\"За това ми разказа Фрида. Това не са догадки или предположения. Тя е знаела със сигурност, че бащата е Ив Монтан. Тя бе много близка с Мерилин\", казва Майкълс.  \n В крайна сметка Мерилин губи детето. Преди това тя вече е имала три спонтанни аборта, причината за които, според лекарите, е била ендометриоза.   Превод и редакция: БЛИЦ \n", "date": "2017.12.24", "title": "Сензационно! Изплуваха СНИМКИ на бременната Мерилин Монро"}
{"url": "https://www.blitz.bg/svyat/uchiteli-kazakha-istinata-na-dete-za-dyado-koleda-a-maykata-na-uchenichkata-im-poiska-glavata_news566853.html", "text": "Стефани Бойдън от Ковънтри във Великобритания е възмутена от поведението на учителите на нейната 11-годишна дъщеря Деми. В навечерието на Коледа педагозите решили да отворят очите на децата и им разказали, че Дядо Коледа не съществува.\n \n В профила си във Фейсбук майката на шест деца е публикувала пост, в който обвинява учителите в разрушаване на коледното вълшебство. Връщайки се от училище, малкото момиченце попитало директно майка си Стефани за съществуването на Дядо Коледа. \"Дъщеря ми дойде при мен, седна в кревата ми и ме попита: \"Дядо Коледа истински ли е?\". Аз пък я попитах: \"Кой те попита това\"?\", разказва Бойдън.    \n \n Момиченцето обяснило на майка си, че това ѝ го казали учителите на общо събрание в школото. Стефани се опитала да убеди дъщеря си в обратното, но опитът не бил много успешен. Сега жената се опитва да изясни, защо педагозите е трябвало да разрушават детската вяра в чудеса. Тя вече се е свързала с директора на училището и той се е извинил за поведението на учителите. Официални коментари от ръководството на учебното заведение обаче все още няма, пише в. Daily Mail. \n \n Трябва да се отбележи, че повечето потребители споделят възмущението на Стефани и пишат, че децата трябва колкото се може по-дълго да остават деца.   Превод и редакция: БЛИЦ \n\n", "date": "2017.12.24", "title": "Учители казаха истината на дете за Дядо Коледа, а майката на ученичката им поиска главата"}
{"url": "https://www.blitz.bg/lyubopitno/nauka-i-tekhnologii/v-kitay-nay-golemiyat-v-sveta-samolet-amfibiya-zapochna-prvi-testovi-poleti-video_news566788.html", "text": "Най-големият в света китайски самолет-амфибия AG600 днес излетя за първи изпитателен полет. Телевизионното излъчване е направено от CCTV.\nСамолетът излетял рано тази сутрин от аеропорта на град Чжухай на най-южната провинция Гуандун с разчет полетът да продължи един час, по време на който да набере височина 3 хил метра. Машината е съпровождана от други самолети, в които имало технически специалисти. \n  \nТози летателен апарат е най-големият в света от този клас. Предназначен е да гаси пожари, да извършва спасителни работи на вода и да извършва мониторинг на водната среда. \n  \nСамолетът има четири турбовитлови двигателя, набира 12 тона вода за 20 секунди. Максималната му маса е 53,5 тона, дължина на корпуса – 39 м, размах на крилото – 39 м, максимална дължина на полета – 4500 км.   \nПревод и редакция: БЛИЦ \n \n \n", "date": "2017.12.24", "title": "В Китай най-големият в света самолет-амфибия започна първи тестови полети (ВИДЕО)"}
{"url": "https://www.blitz.bg/svyat/shok-i-uzhas-namerikha-iznasilena-ubita-i-natpkana-v-chanta-krasivata-19-godishna-studentka-katya_news566820.html", "text": "Вчера в Новосибирск покрай път бе открита пазарска чанта, в която бе намерен трупа, увит целия в тиксо, на 19-годишната Катерина П., изчезнала на 21 декември. Впоследствие бе изяснено, че 19-годишната сибирячка е била изнасилена, удушена до смърт, а след това напъхана в чантата. По информация на \"Комсомолская правда\", изродите са захвърли чантата покрай пътя.\n \"Органите на реда са организирали издирвателни мероприятия, в които са участвали над 35 полицаи. Около 14:20 часа в района на плаж \"Бумернаг\" е бил открит трупа на издирваната\", се казва в съобщение на местната полиция.  \nСпоред източник, 19-годишното момиче на 21 декември е тръгнало към университета, в който учи, но вечерта не се върнало у дома. Също станало ясно, че Катерина е предлагала в мрежата услугите на гувернантка.  \nИзвестно е, че органите на реда са задържали двама заподозрени за убийството.  Превод и редакция: БЛИЦ \n \n", "date": "2017.12.24", "title": "Шок и ужас! Намериха изнасилена, убита и натъпкана в чанта красивата 19-годишна студентка Катя"}
{"url": "https://www.blitz.bg/svyat/yens-stoltenberg-silite-na-nato-zagubikha-navitsi-za-borba-na-more_news566787.html", "text": "Генералният секретар на НАТО Йенс Столтенберг заявил за най-високата активност на руските подводници и признал, че флотът на Алианса загубил необходимите навици за борба на море.\n„Русия вложи значителни средства в своя флот, особено в подводници. Дейността на руските подводници сега е на най-високо равнище от времето на Студената война” – заявил той в интервю за изданието Frankfurter Allgemeine Zeitung, като в разговора участвали и представители на вестниците Financial Times и Washington Post. \n  \nСтолтенберг посочил намалената готовност на Алианса към предизвикателствата в морето. \n  \n„След приключване на Студената война НАТО намали своите възможности в морето, особено на възможностите за борба с подводниците. Ние по-малко тренираме и загубихме навици” – пояснил той. \n  Превод и редакция: БЛИЦ \n \n", "date": "2017.12.24", "title": "Йенс Столтенберг: Силите на НАТО загубиха навици за борба на море"}
{"url": "https://www.blitz.bg/svyat/koshmar-video-na-poslednite-minuti-zhivot-na-momche-predi-pedofil-da-go-razchleni-i-razkhvrlya-iz-tseliya-grad-snimki_news566566.html", "text": "Педофил, примамил 10-годишно дете в дома си, за да го задуши до смърт, разчлени и разхвърля останките му из целия град, ще лежи доживотен затвор. Александър Георгиевски е пил алкохол в кафенето на железопътната гара, когато е видял жертвата си Руслан Королев как върви по перона в град Отрадное, разположен на около 35 километра от Санкт Петербург.\nСпоред местни медии, 10-годишното дете било фен на „трейн хопинга“ (сърфиране на влак или хаващенто му за кратки разстояния без плащане на билет) и е чакало да с качи на покрива на следващия идващ влак, за да се повози. \nГеоргиевски отишъл при момчето на перона, където двамата започнали да си говорят. \n  \nСлед това той поканил момчето в дома си, за да му даде сладки неща. Запис от камера за наблюдение е записала как двамата отиват към магазин, където мъжът купува сладки неща и водка. След това се вижда как той отвежда момчето към своя апартамент, където започнал да пие алкохол и се опитал да изнасили своята жертва.   \nКогато 10-годишното изплашено дете оказало съпротива, Георгиевски изпаднал в яростен гняв. Говорителката на местната полиция Анастасия Глученко каза: „След това той е удушил момчето и го е разчленил. А после е скрил останките на момчето в различни места в района на Санкт Петербург“.   \nПървоначално полицията, която получила сигнал за изчезналото момче от неговите роднини, третирала случай като „за изчезнало лице“.  След това обаче били намерени останките на момчето, разхвърляни из града. Тогава започнало разследване за убийство. \nПреди две седмици Георгиевски бил идентифициран благодарение на записа от камерата за наблюдение. Той е арестуван на 21 декември. В полицията той е признал къде е скрил всичките останки на детето. От полицията добавиха, че той е разпитван и за изчезването на 6-годишно момче преди шест години. \nСега Георгиевски ще гние в затвора до края на живота си. Превод и редакция: БЛИЦ \n \n   \n \n", "date": "2017.12.24", "title": "Кошмар! ВИДЕО на последните минути живот на момче, преди педофил да го разчлени и разхвърля из целия град (СНИМКИ)"}
{"url": "https://www.blitz.bg/stsena/yordanka-khristova-razkazva-za-dramata-sled-smrtta-na-mayka-si_news566837.html", "text": "\n Не съжалявам за нищо, което ми се е случило, това са си уроците от живота. Това каза в предаването „Тази неделя” по bTV звездата на българската музика Йорданка Христова.  \n„Не искам да съм на 20. Не мога да се оплача, доволна съм от това, което имам”, категорична беше тя. Тя е посетила 48 страни, като по нейни наблюдения в Латинска Америка и в Индия хората са най-щастливи. Всеки ден Йорданка Христова практикува йога, а вечер има мантри, които си казва. Към йогата се обръща след смъртта на майка си. „Почина майка ми и аз просто не можех да го преживея”, призна певицата. \n„Тя беше витална, аз приличам на нея. На 85 си беше супер активна, от всички нейни приятелки беше в най-добра форма, не се оплаквала почти от нищо. И изведнъж си отиде и аз не можах да си простя и се обвинявах страхотно”, допълни Йорданка Христова. \nХаресвам мъже, които имат чувство за хумор, това е най-важното. Не понасям стиснати хора, каза още тя. Йорданка Христова призна, че не е имала мъже красавци, тъй като по думите красивите мъже са ужасно суетни.  На Бъдни вечер семейството ще се събере на вечеря на свещи с постни ястия. За празниците тя пожела здраве, мир на земята и по-разумни политици. \n \n", "date": "2017.12.24", "title": "Йорданка Христова разказва за драмата след смъртта на майка си"}
{"url": "https://www.blitz.bg/svyat/pochina-legenda-napravila-gigantska-krachka-za-chovechestvoto_news566802.html", "text": "\n На 80-годишна възраст си отиде легендарният астронавт Брус Маккендлес, направил първата в историята \"свободна\" разходка в Космоса. От разпространеното съобщение на американската космическа агенция става ясно, че Маккендлес е издъхнал още в четвъртък в дома си в Калифорния, макар и да не се посочва причина за смъртта му.  \nПо време на мисията \"Аполо 11\", Маккендлес отговаря за комуникацията с астронавтите на борда - Нийл Армстронг, Едуин Олдрин и Майк Колинс. \nЛегендарната снимка на Брус, реещ се безтегловно в космоса вдъхнови поколения наред американци да вярват, че не съществува лимит на човешкия потенциал, заяви републиканският сенатор Джон Маккейн, който следва заедно с Маккендлес в Американската военноморска академия. \n \n", "date": "2017.12.24", "title": "Почина легенда, направила гигантска крачка за човечеството"}
{"url": "https://www.blitz.bg/svyat/mzh-otkachi-nakhluzi-protivogaz-i-pochna-da-koli-khorata-po-ulitsata-s-machete_news566803.html", "text": "Най-малко осем души са ранени, след като мъж ги нападна с мачете в Лос Анджелис в неделя, съобщава БГНЕС. По информация на вестник \"Дейли Стар\" мъжът носел противогаз и е извършил атаката в близост до парка \"Канога\" в американския град.\n По сведения на очевидци на мястото е имало служители на реда, които открили огън по престъпника и го ранили. \n Той и пострадалите при нападението са откарани в болница. \n Мотивите и обстоятелствата около атаката се изясняват. \n", "date": "2017.12.24", "title": "Мъж откачи, нахлузи противогаз и почна да коли хората по улицата с мачете"}
{"url": "https://www.blitz.bg/svyat/49-godini-ot-kolednoto-poslanie-na-apolo-8_news566795.html", "text": "\n На 24 декември 1968 г. екипажът на „Аполо 8“ излъчва телевизионен сигнал на живо на Бъдни вечер от Луната. Те се превръщат в първите хора, орбитиращи друго космическо тяло. \nФранк Борман, Джеймс Ловел и Уилям Андерс осъществяват предаването, след като влизат в лунната орбита на 24 декември. Това до известна степен обяснява религиозното съдържание на посланието. След като обявяват настъпването на лунния изгрев, всеки астронавт чете пасаж от Битие. \nЗа първи път членовете на „Апоро 8“ преминава границата на радиационния пояс на Земята и достигайки Луната преминават на орбита около друго космическо тяло. Франк Борман, Джеймс Ловел и Уилям Андерс са първите хора видели с очите си Обратната страна на Луната.\n", "date": "2017.12.24", "title": "49 години от Коледното послание на „Аполо 8”"}
{"url": "https://www.blitz.bg/svyat/trmp-s-izpepelyavashch-post-za-lzhkinyata-khilari-donosnika-komi-i-marionetkite-na-klintn_news566801.html", "text": "\n Президентът на САЩ Доналд Тръмп отново постави под въпрос безпристрастността на зам.-директора на ФБР Андрю Маккейб, който планира да се пенсионира след отправените от държавния глава нападки за предполагаемите настроения против него във ФБР, предадоха ДПА и други осведомителни агенции. \n\"Как може заместник-директорът на ФБР Андрю Маккейб, който ръководеше, заедно с доносника Джеймс Коми, разследването на лъжкинята Хилари Клинтън (включително нейните 33 000 нелегално изтрити имейла), да получава по време на разследването 700 000 долара за кампанията на жена си от марионетките на Клинтън?\", пита Тръмп в Туитър. \nПрез 2015 г. Джил Маккейб, съпругата на заместник-директора на ФБР, получи дарения от 700 000 долара за нуждите на предизборната си кампания за Сената на щата Вирджиния от губернатора на щата, смятан за съюзник на Хилари Клинтън, както и от местния клон на Демократическата партия.  \nОсвен това Тръмп отбеляза в друг туит, че Маккейб \"чака да изтече срока, за да се пенсионира с пълна пенсия. Остават му 90 дни?!!?\" \nТръмп и неговите републикански съюзници показаха ясно, че не искат Маккейб във ФБР, но той е граждански служител, който не може да бъде уволнен без ясни доказателства за провинения.  \n \n", "date": "2017.12.24", "title": "Тръмп с изпепеляващ пост за лъжкинята Хилари, доносника Коми и марионетките на Клинтън"}
{"url": "https://www.blitz.bg/lyubopitno/v-kanadska-gora-se-chuvat-stranni-zvutsi-vsyavashchi-strakh-vv-vsichki-video_news566794.html", "text": "В гора близо до канадското село Мористаун, разположено в Британска колумбия, се чуват ужасни звуци, които притесняват местните жители и минаващите през района. В мрежата попадна запис, на който може да се види как шофьори на леки автомобили обсъждат това странно явление, пише Езорейтер.\nНякои свидетели смятат, че така може да вика Голямата стъпка, други са на мнение, че става дума за извънземни, които правят някакви експерименти с животни. Трети смятат, че това са чудовища от друго измерение.   \nСтрашните звуци всяват страх не само в местните жители, но и в органите на реда, местните чиновници, които са включили в разследването на феномена и местните ловци. Никой обаче до сега не може да каже с точност какъв е произходът на звуците. Специалистите са на мнение, че във всеки случай става дума за живо същество, но виковете не приличат на нито един известен звук на животно, обитаващо тези ширини.   \nИма и версия, според която военните изпитват някакъв свой уред.   Превод и редакция: БЛИЦ \n  \n", "date": "2017.12.24", "title": "В канадска гора се чуват странни звуци, всяващи страх във всички (ВИДЕО)"}
{"url": "https://www.blitz.bg/svyat/zemetresenie-drusna-rumniya-khorata-vv-vrancha-se-izplashikha_news566807.html", "text": "Земетресение разлюля Румъния тази сутрин в 3:40 часа. Трусът е с магнитуд 3,2 по скалата на Рихтер.\n По данни от Европейския сеизмологичен център епицентърът на земетресението е на 130 км на север от столицата на Румъния - Букурещ. \nТрусът притесни събудилите се местни жители, които не знаеха, дали да се прибират по домовете си или да изчакат утрото на друго място.  \nИнформация за жертви и разрушения не се съобщава.  \n", "date": "2017.12.24", "title": "Земетресение друсна Румъния, хората във Вранча се изплашиха"}
{"url": "https://www.blitz.bg/blits-tv/smrazyavashcho-krvta-video-nashenets-na-kosm-ot-smrtta-v-ungariya-za-malko-da-go-ubie-magistralen-dukh-video_news566805.html", "text": "Страшен ужас изживя нашенец, пътуващ по магистрала в Унгария. Родният шофьор се е разминал на косъм от смъртта при среща с така наречен „магистрален дух“. Така са наричани хората на Запад, които в един момент по необясними причини и без дори понякога да осъзнават, навлизат в насрещното движение на пътното платно и карат с висока скорост.\nНа клип, който се върти из мрежата се вижда, как българският шофьор управлява своя автомобил по унгарска магистрала. Той изпреварва автомобил и след това известно време се движи в дясната лента на пътното платно, докато не застига бял бус, заради който започва да предприема изпреварване. \nТочно в този момент в лявата лента на пътното платно, докато нашенецът се изравнява в буса, насреща му изскача автомобил, който се движи право срещу него с висока скорост. Само бързата реакция на шофьора предотвратява огромната трагедия, който натиска спирачката и се връща зад буса. \nСлед известно време българинът спира на бензиностанция и търси съдействие от властите, за да съобщи за опасния инцидент. Местните органи на реда обаче са бездушни към предупрежденията и разказа на българина. \n  \nИнцидентът е станал на 23 декември в ранните часове на деня. \n  \n", "date": "2017.12.24", "title": "Смразяващо кръвта ВИДЕО: Нашенец на косъм от смъртта в Унгария, за малко да го убие „магистрален дух“ (ВИДЕО)"}
{"url": "https://www.blitz.bg/obshtestvo/intervyu/dzhino-biankalana-popilya-fnki-pred-vshou-toy-e-vodacht-na-selskoto-stado_news566291.html", "text": "\n - Джино, за втори път печелиш „Биг брадър”, но като че ли престоят ти в Къщата този път беше мъчение за теб?! Как се чувстваше в този състав и очакваше ли да победиш, защото сякаш това не бе изненада за теб... \n- Беше много натоварено, защото тези хора, с които бях вътре, не са моите хора. Не са тези, с които бих контактувал извън Къщата. Имаме съвсем различни интереси. Цялата къща беше срещу мен, защото аз нападнах водача на селското им стадо – Фънки. Той ме номинираше постоянно. Имаше някакъв проблем с мен. И те даже ми казаха: „Ако нападнеш Фънки, цялата къща застава срещу теб!” И точно така стана, а аз не исках да номинирам хора, които са по-слаби играчи. Например Луна или Мариела Нордел. А Мариела даже ми се извини и каза, че така са й казали да каже – че съм бил с възрастни жени, и едва ли не съм жиголо. Но само тя ми се извини в национален ефир. \nДа, не беше изненада за мен, че печеля формата, правилно си усетила. Защото аз знаех, че истината ще излезе наяве – всичко, в което ме обвиняваха, най-вече, че съм мошеник, дължа пари и съм пребивал бившата ми жена. Момичето излезе в ефир и каза, каквото има – а не я бях виждал от години. \nБил съм сгоден два пъти след нашата раздяла но сме в страхотни отношения с Дейна. Когато тя излезе в национален ефир и каза, че всичко, изречено срещу мен, е лъжа, вече знаех, че независимо какво се говори в Къщата, отвън истината си проправя път. Истината винаги излиза наяве. Това, което тези хора правеха в Къщата, не е излъчено. - Какво не е излъчено? \n- Те бяха пияни постоянно. Тяхна работа си е, но не е излъчено така, че да го видят и хората. Много от нещата, които са показани, не отговарят на реалната ситуация в Къщата. Просто защото хората обичат простотията и излагацията. Никой не обича хубавите работи. Накрая обаче излязох с вдигната глава, изчистих си името, въпреки че се опитаха да ме омърсят. - Само Константин, Луна и Мариела те поздравиха накрая, останалите си тръгнаха най-демонстративно. Нямаше я и Светлана Василева, с която уж бяхте много добри приятели до този формат?! \n- Единствено Константин се усети и дойде да ме поздрави, защото много добре знаеше, че иначе рискува да го наплюят. Светлана ми се водеше добра приятелка, да. Познаваме се от години, бяхме в същия формат и преди две години. Чувахме се и преди това участие, тя не искаше да влиза, а аз я убеждавах, че има смисъл. Казах й: „Покажи малко характер, изчисти си името”, защото миналия път всички знаят какво стана – тя не обелваше и дума, криеше се. А сега даже стигна на финал, и то заради мен Казах й още в началото: „Ние сме познати, ще те пазя, ще ти помагам”. Но в крайна сметка тя се отдръпна. Дори стана демонстративно от гарнитурата, когато вътре твърдяха, че съм мошеник, остави ме сам. Сама се изложи. Гледам и коментарите, които са писани за нея от хората, в които се твърди точно това – как не я е срам да направи това, че е като овца – една от стадото. А тя действително се мъкнеше подир останалите, защото те й казваха кога какво да прави. Затова и не посмя да ме поздрави накрая. Приключвам всякакъв допир и контакт с този човек! Не искам да имам нищо общо с нея. Абсолютен лицемер, а в България, както знаеш, лицемерието е наместо „добър ден”. Между другото точно това им го казах и вътре в Къщата – „абе, хора, предишната вечер скачате да се биете с мен, а на другия ден ми викате „приятел”?! Вие сте лицемери, бе!”, а те ми отвръщат „това е една игра”. Не, не е игра, вие сте лицемери! Като прескочиш една линия, после връщане назад няма. Или първо ме псуваш и ми скачаш на бой, а после ми обясняваш, че е само една игра... Извинявай! - Обикновено в „Биг брадър” всеки показва истинското си лице, въпреки лафа, че това е „само една игра”... \n- Всъщност е точно така и ти видя първата седмица какъв го играеше Динко. Беше кавалер – това, което правя аз, го правеше той, но впоследствие все повече показваше истинското си лице. Тази игра така е направена, че независимо колко добър играч и актьор си, накрая пак показваш себе си. И точно така стана. Динко е абсолютен простак и селянин за мен! Казваше на жените „дърто чукало”, какви ли не глупости. - Когато Динко се нахвърли срещу теб с всевъзможни обиди и квалификации, ти заяви, че няма да оставиш нещата така. Какво смяташ да правиш? \n- Имам адвокати, които ще предприемат нужното. Посъветваха ме да не говоря много по този въпрос. Ще си понесе отговорността за това, което е казал. Динко се опита да ме оплюе, но аз надиграх и играта. Той влезе с визитка, че ще ме разкрива и отмъщава, и не знам какво... Вкараха ми всякакви интриги отвън. Нали ти си влязъл за играта, а това какво се случва навън, няма нищо общо. Всеки може да излезе и да каже за Динко как ходи и граби хора по границите и е пълен мишкар. Но това е отвън. А те така се опитаха да ми изиграят играта, че вкараха някакви пълни лъжи и глупости. И какво стана – Динко се изложи пред цяла България, защото се видя, че това, което говори, не е истина. Но излезе и статия, според която неговата сестра, която живее в Чикаго, е подкупвала хора, само и само те да кажат, че съм им дължал пари и т.н. Аз живея в полицейска държава – и това наистина, ако се случи там, да взема пари от някого, последствията са страшни. Значи едната жена първо каза за 18 000, после след три минути каза 20, а на края на целия разговор станаха 100?! Пък другата каза, че съм й бил взел 160 000! Значи така и не стана ясно точно колко съм взел. Освен това в Щатите не можеш да изкараш от сметка 100 000 долара никога! Там не можеш да носиш над 10 000 в себе си, защото ще ти ги вземат, а после трябва да доказваш откъде ги имаш. Това са пълни глупости и който живее там го знае. Много е жалко, че както има и страхотни българи, които живеят в Чикаго, така ги има в много по-голям процент и лошите, завистливи българи, които са подкупени за 100 долара да излязат в ефир и да говорят глупости Но всичко това е подсъдимо. Въпросните хора си казаха имената и аз ще си взема съответните мерки. Опитаха се да ме смачкат, но аз бях сигурен, че истината ще излезе наяве, както и стана. Когато в ефир се яви и бившата ми жена, и каза, че всичко това е лъжа, вече бях вътрешно спокоен. Като излязох й се извиних, че е въвлечена във всичко това, а тя ми каза, че може да разчита на мен, защото си оставаме приятели. Също така е пълна лъжа, че Динко е имал нещо общо с нея – не е имал. Просто е бил в една компания с нея. Явно той се комплексира по някакъв начин от мен и с тези лъжи е искал да стъпи едно стъпало по-нагоре. - Налагало ли ти се е да взимаш на заем от някого – от българи? \n- Разбира се, но не в такива размери. Това, което се говори, е безумно просто, живея в съвсем различен свят. Освен това не се занимавам там с българи, защото те наистина са много злобни. Баща ми се занимаваше, аз страня. Живея в Америка 22 години и да дойда в България и да победя два пъти в най-гледаното предаване, не е за подценяване – но и заради това хората злобеят. Най-важно за мен е, че накрая истината излезе. - Още с влизането си се прояви като голям джентълмен, подарявайки на всички жени червена роза. Отвън се опитаха да изведат това като демонстрация, дори имаше информация, че си си взел обратно една кола – подарък на бившата ти приятелка Джена... \n- Не се смятам за чак толкова голям джентълмен, обикновен човек съм. Но смятам, че човек трябва да има преди всичко уважение към себе си, а след това и към хората, с които контактува. Какъв кавалер... една роза струва 3 лв. Това е едно уважение, всеки може да се натиска с големи подаръци. Хората не го разбират обаче. Израснал съм в друга среда. Колкото до другото – да, аз купих коли на Джена и всичките бяха на мое име. Тя ми ги върна. Но нейният нов съпруг ми караше колата – аз си я взех от него. Казах си – чакай малко, всяко нещо си има граници. Едната кола си остана за Джена, но другата я взех от него, защото няма как да стане някакъв мъж да ми кара колата. Аз съм работил и съм дал пари за тази кола, няма как някакъв палячо да я кара... аз какво съм. - Кажи ми какво спестиха от теб в „Биг брадър”, защото на моменти ти изглеждаше доста пасивен в Къщата? \n- Всичко. Аз бях много активен. Първите две седмици даже изобщо не са ме излъчвали. Разбрах горе-долу каква им е системата – да ме смачкат, защото това се гледа в България. Хората обичат простотията – да видят как образът на този победител, който си бил преди, всъщност е пълен с лъжи. Обаче те не очакваха, че отново ще бия в предаването. Аз надиграх играта за втори път! \nЗащото и миналия път ме вкараха така – едва ли не като милионер, а аз не съм такъв, съвсем обикновен човек съм. Направиха го, за да може България да ме намрази. Имах привилегии с маркови дрехи, с очила, със седем часовника вътре, което никога не е било – но така и не разбраха, че съм нормален човек и не желаех по никакъв начин да се правя на звезда. Аз не съм и не бях. - Ти си преживял доста страшни ситуации – една жестока катастрофа, след която животът ти е висял на косъм. Осъзна ли живота, придаде ли му нов смисъл? \n- Аз съм осъзнал живота още от моето семейство, защото имам много добро възпитание. И най-лошото нещо в моя живот би било – да разочаровам семейството си. Затова се старая да не го правя. Винаги се боря за това, което имам, и никога никой нищо не ми е давал на готово. Коментираше се в Къщата и факта, че съм с бастун... Какво да кажа?! Подиграваха ми се, а аз наистина имам голям проблем. Предстоят ми още операции, възстановяване. Имам проблем с крака – тялото не поема това, което ми поставиха, кокалът не е зараснал. Със страхотни болки съм, но това само аз си го знам. - Колко операции са минали до този момент? \n- 14! И предстоят нови. Трябва да извадят това нещо от крака ми, след което предстоят пластични операции, защото кракът е много деформиран. Тегава работа, но жив и здрав, имам характер, оправям се. Лекарите бяха казали, че нямам шанс и никога няма да се оправя, но оцелях, дадох всичко от себе си, семейството ми беше плътно зад мен. - Би ли посмял отново да се качиш на мотор след този зверски и почти фатален инцидент? \n- Да. Качих се отново на мотор, защото аз съм моторист от дете. Баща ми е шампион по мотокрос и това е целият му живот в България. Има два вида мотористи – падналите и тези, които ще паднат. Няма такива, които не са падали. В този случай беше катастрофа, не беше по моя вина. И ако моторът започне да те плаши, наистина не трябва да се качваш на него, защото ще те убие. А аз се качих, за да видя дали съм уплашен. Не, не съм. Единственото, което не мога да си простя, е, че причиних огромна болка на семейството си Не мога да си го позволя отново, затова спрях с моторите. Всъщност заради това и влязох втори път в „Биг брадър” – последните две години от живота ми бяха истински ад. Първоначално отказах веднага, но продуцентите ме убедиха, че това ще бъдат нови емоции, нови неща за мен след преживяното. Мислех, че ще се запозная отново с интелигентни и различни хора. А тези, дори и да четат книги, пак не могат да ми стъпят на нивото – пълни простаци са. Това, което знам със сигурност, е, това, което съм постигнал. И срещу мен да тръгнат всички, пак не могат да ме стигнат. Мачкаха ме, но търпях, силен характер съм. И няма как да съм на всяка манджа мерудия, поддържах някакво ниво. Всеки се бореше за някакво внимание, как да изпъкне повече, но то се видя накрая кой е успял. - Можеш ли да кажеш поне една добра дума дори и за един от съквартирантите? \n- Абсолютно за никого! Всички са един дол дренки. Пълни аматьори. И никога през живота си повече не желая да имам нищо общо с тях. - Преди да влезеш в Къщата обаче, си преживял много тежка семейна драма. Изгубил си племенник... \n- Така е, да. Жената на брат ми беше бременна в третия месец, но изгуби детето. И това беше нещото, което преживях точно преди влизането си в Къщата. Щях да съм чичо и това да е първото дете в нашето семейство, но... така се случи. Бях много потиснат. Божа работа. Такъв е животът. \n", "date": "2017.12.24", "title": "Джино Бианкалана попиля Фънки пред в.\"ШОУ\": Той е водачът на селското стадо"}
{"url": "https://www.blitz.bg/svyat/ti-da-vidish-puchdemon-spodeli-stranno-zhelanie_news566756.html", "text": "\n Бившият ръководител на Каталония Карлес Пучдемон, който все още се намира в Брюксел, поиска да се върне в Испания. Той официално отправи молбата си към испанските власти. Той иска да присъства на откриването на сесията на каталонския парламент на 23 януари, за да бъде избран за лидер.  \nПо думите му, изречени в интервю, неговото завръщане ще е добра новина за Испания. Мадрид трябва да уважи резултатите от последните избори и да го допусне да се завърне \"възможно най-скоро\". \nВ противен случай това не е демократична държава, каза още той.  \nСпоред резултатите, сепаратистките партии ще имат малко мнозинство в новият парламент. Партията, която иска Каталония да остане полуавтономна част на Испания, е най-голямата партия. В резултат на това не е ясно кой ще направи правителство. \nВчера пък Пучдемон обяви готовността си за .  \nТой също така поиска оттеглянето на испански звена на националната полиция от Каталония, които са на територията на автономната област след референдума за независимост. \n \n", "date": "2017.12.24", "title": "Ти да видиш! Пучдемон сподели странно желание"}
{"url": "https://www.blitz.bg/lyubopitno/a-vie-znaekhte-li-che-skromnite-khora-sa_news566747.html", "text": "Старата мъдрост, че скромността краси човека в наше време не е на мода. Често се случва да чуем как нямало полза от тази някогашна добродетел. Дали наистина е така? От десетилетия психолозите кои са тези черти на характера, които са свързани с готовността безвъзмездно да помогнеш на някого, пише Obekti.bg.\n Резултати от скорошни изследвания показват, че скромните хора са тези, които най-често най-често помагат на изпаднали в беда. Учени от университетите на Мейн и Бейлър са провели три теста със 120 студенти. \n В първия участниците трябвало да определят за колко скромни и отзивчиви се определят сами. Посочили и други свои черти. Последвали експерименти, тъй като обикновено човек се над- или подценява. \n Във втория тест студентите слушали съобщение по радиото, че някой се е наранил и не може да идва на лекции. Те трябвало да посочат по колко часа в следващите три седмици ще посветят на това да помогнат на пострадалия. Тези, които се определили като скромни, предложили повече помощ от останалите. \n В третия експеримент била определена степента на скромност, като участниците трябвало да свържат редица качества със себе си, при това бързо. Почтеност, толерантност, уважение, откритост и некомплицираност сочели към скромността. За обратното говорели арогантност, егоизъм, високомерие. Връзка между скромността и готовността да помогнеш била потвърдена. \n „Това е изненадващо, за 30 години изследвания много малко от тях доказват подобен ефект. Досега главно приветливостта служеше като знак, че човек е по-склонен да се притече на помощ от средно статистическия си събрат“, казва ръководителят на проучването Пол Лабуф. Резултатите са публикувани в сп. \"Journal of Positive Psychology\". \n", "date": "2017.12.24", "title": "А вие знаехте ли, че скромните хора са..."}
{"url": "https://www.blitz.bg/svyat/pcheli-nazhilikha-politsai-vkarakha-7-ot-tyakh-v-bolnitsa_news566767.html", "text": "\n Бразилски полицаи, провеждали операция за издирването на престъпници, са станали жертва на нападение от рояк пчели, в резултат от което седем от тях са хоспитализирани, предава AFP, цитира \"Фокус\".  \nПолицейският екип е претърсвал горист район край ферма, в близост до град Резенде, североизточно от Рио де Жанейро, когато „са открили сандък“, съобщават местните органи на реда. „Когато го отворили ги нападнал рояк пчели, чийто кошер бил сандъкът“. \nСедем полицаи са хоспитализирани в резултат от нападението на насекомите, като двама от тях са били освободени бързо. От петимата, които все още са в болницата, един е в интензивното отделение. Според информация от бразилската телевизия Globo, един от полицаите е ужилен над 300 пъти. \n \n", "date": "2017.12.24", "title": "Пчели нажилиха полицаи, вкараха 7 от тях в болница"}
{"url": "https://www.blitz.bg/svyat/v-daniya-khranyat-lvove-s-domashni-zhivotni_news566749.html", "text": "\n Два зоопарка в Дания приемат от местните жители домашни животни, които отиват за храна на хищниците, съобщи датският телевизионен канал TV2. Става дума за зоологическите градини в Копенхаген и Гивскуд. \nСтоличният зоопарк се сдоби с лоша слава, след като пред очите на деца беше умъртвен жирафът Мариус, за да бъдат хранени лъвовете. Сега и двата зоопарка имат готовност приемат излишни животинки – морски свинчета и зайци, с които после хранят лъвове, тигри и вълци, пише „Актуално“. \n„Хубаво е животните да имат разнообразна храна, а не постоянно да ядат конско или кравешко”, каза служителката на зоопарка Ана-Софи Елер. Тя отбеляза, че за храна дават само такива животни, които хищниците ловят в естествената им среда. „Да ги храним с котки и кучета би било неетично, защото това е неестествено за тях”. \nСлужителите на зоопарковете се обявяват за пълна откритост и насърчават родителите да не разказват на децата си за рай, в който отиват зайците, а да им казват истината за ставащото с техните питомци. В някои случаи стопаните на домашните любимци могат лично да наблюдават гибелта на животните си. \nДиректорът на зоологическата градина в Гивскуд Ричард Остербале подчерта, че прибягват до подобна практика не за да дадат възможност на хората да убият домашните си любимци. „Просто ни трябват животни”, каза Остербале. Служителите на зоопарка също не лицемерничат. „Когато хората ни носят зайците си, то е, за да бъдат убити. Не се опитваме да крием това от децата”.\n", "date": "2017.12.24", "title": "В Дания хранят лъвове с домашни животни"}
{"url": "https://www.blitz.bg/svyat/bolezneno-e-da-se-gleda-futbolen-fen-se-napi-napravi-velika-glupost-i-sega-tsyalata-mrezha-mu-se-smee-video_news566563.html", "text": "23-годишният фен на футболния клуб „Челси“ Джеймс Говър публикува в Туитър видео, което само за половин ден бе гледан от над 7 милиона потребители. Инцидентът на клипа е станал в метростанция „Моргейт“ в Лондон, когато компания пийнали младежи се прибирала у дома.\nЕдиният от младите мъже под въздействието на алкохола решил да развесели своите приятели и да се спусне по перилото на ескалатора. Плъзгайки се надолу обаче, той първо получил силен удар в чатала, удряйки се в специално заграждение, а след това паднал на другия ескалатор. \nВместо да спрат своя приятел и да го спасят от сериозните травми, неговите приятели съпровождали сблъсъка и болезнения удар със силен смях.   Превод и редакция: БЛИЦ \n \n \n \n \n", "date": "2017.12.24", "title": "Болезнено е да се гледа: Футболен фен се напи, направи велика глупост и сега цялата мрежа му се смее (ВИДЕО)"}
{"url": "https://www.blitz.bg/daydzhest/izvestnata-prorochitsa-babata-dyavol-raztrsva-s-dumite-si-chakat-ni-nechuvani-stradaniya_news566146.html", "text": "Олга Пасичнюк е 82-годишна старица, която цял живот живее в скромна дървена къща в село Мелекине в размирната напоследък Донецка област на Украйна, пише е-новини.бг.\n Старицата Олга е една наистина невероятна личност по две причини: \n1) Има голям и малък костни израстъци на челото, които буквално наподобяват /или са/ истински рога, което й донесло прякора „Бабата-дявол“ \n2) Олга е невероятно успешен гадател и нейните пророчества са изключително точни! Според нейни съселяни, много висши съветски кадри са я посещавали през годините на студената война, а в последствие е многократно посещавана от свалените украински лидери Юлия Тимошенко, както и Виктор Янукович. \nОсвен политически величия, „бабата-дявол“ е била посещавана неколкократно от руски и украински олигарси, като Михаил Фридман и Александър Абрамов, които кацали на полянка в близост до къщата на рогатата старица с частните си хеликоптери. \nЕдин от най-честите посетители на старицата бил т.нар. олигарх-вундеркинд, 29 годишния медиен император на Украйна Сергей Курченко. \nСпоред запознати главоломния успех на младия милиардер бил вследствие на няколко изключително опортюнистични сделки и рискови инвестиции, които превърнали младежа в бизнес лидер за по-малко от 4 години. Според анализатори, младият бос като че ли виждал бъдещето. \nПодобно на американския феномен Едгар Кейси необразованата старица получавала виденията в съня си, след което помнела всичко до най-дребни детайли и ги предавала на правилните хора! Откакто Украйна е разкъсана от гражданска война и ситуацията в района е изключително взривоопасна, богаташите са спрели посещенията си. Бунтовниците като че ли заобикалят селцето, където живее „бабата-дявол”! Все едно невидима енергия отблъсква войната и насилието от това място, според украинската телевизия Inter TV. Рогатата пророчица коментира така кризата в Украйна в интервю за онлайн изданието на медията, които и взеха интервю във връзка с кризата в страната: \nЩе се разберат! Трябва! Русите трябва да уважават свободата ни, а ние трябва да се научим да живеем в мир и разбирателство с тях. Ако се стигне до мир, дъще, и двете страни ще се къпят в мляко и мед! Това, което стана в сърцето на Киев миналата година /визира Майдана/ символизира гнойната рана в нашето общество. \nАко нашите и русите не си стиснат ръцете, лошо ни се пише на всички! Ще настане пак глад като преди век и у нас и при тях! Войната ще се разрасне в европа и американците ще се включат. \nТова ще бъде използвано от арабите, които искат да завземат нашите земи, както винаги са искали откакто свят светува! \nСпоред пророчицата Европейския съюз ще рухне и победителите в Европа ще бъдат единствено свободолюбивите банкери! /Може би визира Швейцарците, които винаги са се дистанцирали от „стадното мислене“!? Голяма чума идва от юг. Африканските животни ще донесат смъртта! \nНай-потърпевши ще са мъжете /Както знаем, епидемията от ебола идва от прилепи, но се смята, че най-вероятно става въпрос за нова зараза, за която още не се подозира/ \nНовата чума няма да убива, но ще убие поколенията – мъжете няма да могат да правят деца! /Може би е вирус, който ще направи мъжете стерилни, опасение цитирано от доста световни величия в медицината, което е заплаха за човечеството/. \n„Бабата дявол“ вещае страшни неща за САЩ: \nСегашните господари на света ще станат роби на сегашните си роби! Великанът от Азия ще е новият господар! Със сигурност става въпрос за САЩ и Китай, които, както много експерти смятат ще си разменят местата и Китай ще е новата световна суперсила, а икономиката на САЩ ще западне. \nСветът е пренаселен! Няма достатъчно за всички!  Няма достатъчно храна, няма достатъчно вода, няма достатъчно радост, няма достатъчно живот. За това природата ще прочисти човечеството през следващите 3 години.  Хората ще се разделят на две раси и „националности“ – богати и бедни. Пропастта между тях ще стане огромна, а бедните ги чакат нечувани страдания! -Завърши пророчеството си „бабата-дявол Олга Пасичнюк“! \nТази жена никога не е имала формално структурирано образование, достъп до интернет, даже и телевизор. Тя няма от къде да има толкова ясна визия за глобалните процеси в света, а нейните предсказания съвпадат учудващо силно с тези на водещи експерти, които прогнозират разширяване на икономическата пропаст между бедните и богати прослойки в населението, даже и в най-развитите страни, както и геополитическите конфликти, които тресат нашия свят.\n", "date": "2017.12.24", "title": "Известната пророчица - Бабата Дявол, разтърсва с думите си, чакат ни нечувани страдания"}
