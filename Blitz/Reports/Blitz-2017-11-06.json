{"url": "https://www.blitz.bg/layfstayl/za-damite/zhena-se-skara-ss-svoyata-manikyuristka-i-stana-chudo-snimki_news555937.html", "text": "Много хора не искат да си вършат работата дори и за добри пари, а някои я правят пък през пръсти, но това не им пречи постоянно да си вдигат цената. Именно с подобно отношение се сблъска британската Кети Бенет, когато отиде в салона за красота Cinderellas Cute-Icle & Beauty Room в Колчестър, за да си лакира ноктите.\n Кети останала недоволна от резултата и казала, че акрилните ѝ нокти били неравни, тънки и залепени под неправилен ъгъл, а също така под тях имало и места без лепило.   \n \n Кети казала на служителката в салона, че няма да плаща за ужасната услуга. И тогава се започнало ... Кети твърди, че маникюристката и препречила пътя на вратата и ѝ казала, че ще ѝ махне ноктите в салона. Кети неохотно се върнала в креслото, докато \"майсторката\" започнала да маха ноктите.   \n Кети твърди, че е помолила маникюристката да бъде внимателна, защото я боляло. Но впоследствие била изгонена от салона.   \n \n \"Бях много учудена. Влязох в салон, в който никога не съм влизала, помолих да ми поставят акрилови нокти, слагала съм си стотици пъти. Просто исках да се поглезя\", казва Кети.  \n\"Момичето, което според мен още учи в колеж, се приближи до мен и ме попита дали всичко е наред с формата на ноктите. Аз казах, че формата е наред, но акрилът не е. Момичето се опита да ги поправи. Аз казах, че не се получава нищо, защото във всеки случай ще има празни места под ноктите, което може да доведе до травмиране на собствените ми нокти\", продължава тя.       \n Така изглеждат ноктите на Кети, след като маникюристката се опитала да махне акрила.   \n \n \n\"Казах, че няма да плащам за състоянието на ноктите ми, в което те се намират в момента. Маникюристката ми каза, че ще ги махне и започна. След това аз се опитах да си тръгна, казвайки, че ме боли. Казах ѝ, че ще се прибера вкъщи и сама ще оправя всичко. Тя обаче ме блокира на вратата и каза, че ще отида у нас и ще им сложа лак. аз ѝ казах, че няма да правя това. След това се съгласих да седна отново на стола. Мислех, че тя ще изреже крайчетата и ще се успокои, след това си поех дълбок дъх, седнах и я помолих да бъде внимателна. Тя обаче взе в ръцете си пилата и започна да стърже. Казах ѝ: Моля ви, спрете, боли ме. Тя обаче не искаше да спира. Тогава ѝ казах: Не искам, повреждате ми ноктите. След това тя ме изгони от салона и каза и ме заплаши, че ще извика полиция. Тя май си помисли, че искам да си направя ноктите безплатно\", разказва Кети.     \n Разбира се салонът за красота не е съгласен с версията на Кети, затова мениджърът разказа своята история.   \n \n \nПо думите му, всичко е силно преувеличено. Маникюристката всъщност е била майка му. И двете са били в салона по време на инцидента. Всичко е било наред с ноктите на клиентката, която не искала да си плати. Клиентката твърдяла, че ще отиде у дома си и сама ще ги свали. После тя поиска да им се изрежат крайчетата, което и маникюристките направили. След това клиентката си тръгнала и безумието започнало. \"В разказа ѝ има много лъжи. Тя си тръгна без да ни позволи да си свършим работата. Това са акрилови нокти, които са свалени само на половина. Видях снимките. Няма как ноктите да изглеждат по друг начин, ако по тях работата не е завършена\", казва още мениджърката.  \n \nТя също добави, че злословенето на Кети много вреди на салона. Тя също предизвиква всеки да дойде да си направи ноктите и да види, че ще остане доволен.  \n Не е ясно на кого може да се вярва в случая, но едно е сигурно - ноктите на Кети изглеждат ужасно.  Превод и редакция: БЛИЦ \n", "date": "2017.11.06", "title": "Жена се скара със своята маникюристка и стана чудо (СНИМКИ)"}
{"url": "https://www.blitz.bg/analizi-i-komentari/cherna-statistika-nay-uzhasyavashchite-strelbi-v-sashch-prez-poslednite-godini_news555890.html", "text": "\n След стрелбата в църква в американския щат Тексас агенция Асошиейтед прес, припомня някои от най-смъртоносните нападения с огнестрелни оръжия в САЩ от 2012 г. насам. \nНа 1 октомври 2017 г. Стивън Падок откри огън от 32-ия етаж на хотел в Лас Вегас по публиката на музикален фестивал. Нападателят уби 58 човека и рани над 500. Командоси щурмуваха стаята, от която произвеждал изстрелите, и установиха, че се е самоубил. \nНа 12 юни 2016 г. Омар Матин застреля 49 човека в нощен клуб в Орландо. По-късно той беше убит в престрелка с полицията. \nНа 25 февруари 2016 г. Седрик Форд уби трима души и рани 14 в завод в Хестън. Мъжът, работил във фабриката, беше убит при престрелка с полицията. \nНа 20 февруари 2016 г. в Каламазу бяха убити шестима души, а няколко бяха ранени при нападения с огнестрелно оръжие, за които беше обвинен Джейсън Далтън. Властите заявиха, че между отделните стрелби, извършени в рамките на няколко часа, заподозреният изкарвал пари като таксиметров шофьор. \nНа 2 декември 2015 г. Сайед Ризуан Фарук и Ташфин Малик откриха огън в център за социални услуги в Сан Бернардино, убиха 14 човека и раниха повече от 20. Двамата избягаха от местопрестъплението, но бяха убити по-късно при престрелка с полицията. \nНа 1 октомври 2015 г., при стрелба в колежа \"Умпкуа\" в Роузбърг, бяха убити 10 души, а 7 - ранени. Нападателят Кристофър Харпър-Мърсър влезе в престрелка с полицията, след което се самоуби. \nНа 17 юни 2015 г. Дайлън Руф застреля 9 човека в афроамериканска църква в Чарлстън. Според полицията нападението е било извършено по расови подбуди. Руф беше осъден на смърт за убийствата. \nНа 23 май 2014 г. студентът Елиът Роджър уби 6 човека и рани 13 при нападения с огнестрелно и хладно оръжие близо до комплекса на Калифорнийския университет в Санта Барбара. Властите заявиха, че той очевидно се е самоубил след престрелка с полицията. \nНа 16 септември 2013 г. страдащият от психично разстройство Арън Алексис застреля 12 човека в корабостроителницата на Военноморските сили във Вашингтон. Той беше убит при престрелка с полицията. \nНа 26 юли 2013 г. Педро Варгас застреля 6 човека в своя жилищен блок в Хаялия. Той беше убит от полицията. \nНа 14 декември 2012 г. 20-годишен мъж уби 26 души при стрелба в училище \"Санди Хук\" в Нютаун, след което се самоуби. \nНа 27 септември 2012 г. уволнен служител на фирма Андрю Ингълдинджър застреля шестима в сградата на компанията в Минеаполис, след което са самоуби. \nНа 5 август 2012 г. Уейд Майкъл Пейдж уби шестима души в сикхски храм в Оук Крийк, след което се самоуби. \nНа 20 юли 2012 г. Джеймс Холмс уби 12 човека и рани 70 в киносалон в Орора. Той беше осъден на доживотен затвор. \nНа 2 април 2012 г. бившият студент Уан Го откри огън в университета \"Ойкос\" в Оукланд, като уби седем души и рани трима. Срещу него бяха повдигнати седем обвинения в предумишлено убийство и три обвинения в опит за убийство, но психиатрична експертиза стигна до заключението, че той страда от параноидна шизофрения и не е годен да бъде съден.\n", "date": "2017.11.06", "title": "Черна статистика! Най-ужасяващите стрелби в САЩ през последните години"}
{"url": "https://www.blitz.bg/stsena/izvesten-turski-aktor-pretrpya-tezhk-intsident-no-go-ochakvat-oshche-loshi-novini_news555891.html", "text": "\n Еркан Петеккая претърпя инцидент. Актьорът от турския сериал \"Твоят мой живот\" си счупил крака на излизане от търговски център.  \nВеднага след това е бил откаран в болница, където лекарите са му съобщили, че ще трябва да се отдалечи за известно време от снимачната площадка, поне докато се възстанови.  \nВ момента Еркан се снима в криминалния сериал  Извън протокола\" заедно със Сонгюл Йоден и Долунай Сойсерет. Рейтингите са доста ниски, така че най-вероятно скоро ще бъде финализиран. \n", "date": "2017.11.06", "title": "Известен турски актьор претърпя тежък инцидент, но го очакват още лоши новини"}
{"url": "https://www.blitz.bg/svyat/posledna-informatsiya-za-chetirima-britanski-zalozhnitsi-v-nigeriya-na-ediniya-ne-mu-izleze-ksmeta_news555930.html", "text": "Един от четиримата британци, отвлечени в Нигерия миналия месец, е бил убит, но другите трима са освободени след преговори, съобщи британското външно министерство, цитирано от Ройтерс. Четиримата бяха взети за заложници на 13 октомври в богатата петрол делта на река Нигер, където оперират много чужди компании.\nТам те оказвали медицинска помощ на бедните местни общности. Британската мисия в Нигерия, с помощта на нигерийските власти, е успяла да осигури пускането на трима от тях, но Иън Скуайър е бил убит, се казва в съобщението на Форин офис. В него се отбелязва още, че министерството засега не може да даде подробности нито за освобождаването на тримата, нито за смъртта на Скуайър, защото в момента тече разследване по случая. \nВ изявление на семействата на четиримата заложници се изразява задоволство и облекчение, че след травматични три седмици Аланна Карсън, Дейвид Донован и Шърли Донован са се завърнали благополучно у дома си, но и болка и състрадание от трагичната гибел на Скуайър. Отвличанията на чужденци от криминални банди за откуп са често явление в Нигерия. \n", "date": "2017.11.06", "title": "Последна информация за четирима британски заложници в Нигерия, на единия не му излезе късмета"}
{"url": "https://www.blitz.bg/svyat/prokurori-razsledvat-metro-zaradi-golyama-shashma_news555923.html", "text": "\n Гepмaнcĸи пpoĸypopи paзcлeдвaт няĸoлĸo oфициaлни лицa oт вepигaтa мaгaзини Меtrо пo пoдoзpeния зa тъpгoвия c вътpeшнa инфopмaция и пaзapнa мaнипyлaция, cъoбщиxa oт дъpжaвнoтo oбвинeниe, цитиpaни oт Rеutеrѕ.  \nPaзcлeдвaнeтo ce зaвъpтa oĸoлo пoтoĸa нa инфopмaция пpeди cъoбщeниeтo нa Меtrо oт 30 мapт 2016 г. зa плaнoвeтe нa ĸoмпaниятa дa oтдeли бизнeca cи c тъpгoвия нa eдpo и xpaни oт вepигaтa зa пoтpeбитeлcĸa тexниĸa c цeл дa зaбъpзa pacтeжa, ĸoeтo пoвиши cтoйнocттa нa aĸциитe c 12 пpoцeнтa. \"Имa индиĸaтopи, чe тpимa дyши oт ĸoмпaниятa и eдин извън нeя ca ĸyпyвaли aĸции нa Меtrо или ca пpeдaвaли вътpeшнaтa инфopмaция\", ĸaзвa Paлф Mьoлмaн, пpoĸypop oт Дюceлдopф. \nOфициaлнa дeĸлapaция пoĸaзвa, чe пpeдceдaтeлят нa нaдзopния cъвeт Юpгeн Щaйнмaн e зaĸyпил 43 000 aĸции нa Меtrо нa 22 фeвpyapи 2016 г. нa cтoйнocт мaлĸo нaд eдин милиoн eвpo пo тoвa вpeмe. Глaвният oпepaтивeн диpeĸтop Πитъp Бyyн e зaĸyпил чeтиpи дни пo-ĸъcнo 2 175 aĸции. Гoвopитeл нa Меtrо зaяви, чe ĸoмпaниятa paбoти c пpoĸypaтypaтa зa paзĸpивaнe нa иcтинaтa, ĸaĸтo и чe пo вpeмeтo, в ĸoeтo Щaйнмaн и Бyyн ca ĸyпили дялoвe, нe e имaлo инфopмaция зa oтдeлянeтo. \n\"Имa пpичини дa вяpвaмe, чe cъoбщeниeтo oт мapт 2016 г. зa oтдeлянeтo e тpябвaлo дa бъдe нaпpaвeнo пo-paнo\", ĸaзвa пpoĸypopът, дoбaвяйĸи, чe \"зaбaвянeтo мoжe дa e имaлo знaчитeлeн eфeĸт въpxy цeнaтa нa aĸциитe\". \nМеtrо paбoти и в Бългapия c мaгaзинитe cи METPO Keш eнд Kepи зa тъpгoвия нa eдpo.\n", "date": "2017.11.06", "title": "Прокурори разследват Metro заради голяма шашма"}
{"url": "https://www.blitz.bg/svyat/bezrabotna-zabi-nozh-v-grdite-na-svoya-priyatelka-za-da-y-otkradne-iphone-posleden-model_news555931.html", "text": "В град Шлиселбург в Ленинградска област на Русия момиче заби нож в гърдите на своя приятелка, за да открадне телефона ѝ с марката iPhone. Пострадалата е приета по спешност в болница с рани в областта на гръдния кош. Нейното състояние се оценява като средно тежко.\nПо информация на местните медии, 19-годишната притежателка на устройството, което е последен модел, е отишла на гости на 20-годишната си приятелка. В един момент домакинята забила в гърдите на приятелката си нож и откраднала телефона ѝ.    \n„Престъпничката е задържана от пристигналите на място полицаи. Започнато е разследване“, се казва в съобщение на полицията.   \nВпоследствие е станало известно, че домакинята е била безработна. Пострадалата пък е мениджър в строителна компания.  \n \n", "date": "2017.11.06", "title": "Безработна заби нож в гърдите на своя приятелка, за да й открадне iPhone последен модел"}
{"url": "https://www.blitz.bg/svyat/izvnredna-novina-za-puchdemon_news555941.html", "text": "\n Бившият лидер на Каталония Карлес Пучдемон беше освободен от ареста в Брюксел в понеделник, след решението на местния съд, че той може да остане на свобода в Белгия, докато не му бъдат предявени официални обвинения от испанския съд за организиране на метеж, предава Reuters. \nРешението на съда означава, че Пучдемон, който избяга от Испания миналия месец, след като Мадрид уволни регионалното правителство на Каталония и разпусна местния парламент, е свободен да води кампания за изборите в автономната област, които трябва да се проведат на 21 декември, уточнява \"Фокус\". \nСлед освобождаването си, той заяви, че действията на неговото правителство са били напълно легитимни и разкритикува испанската правосъдна система за „очевидната липса на независимост и неутралност“. \nСпоред агенцията се очертава местните избори в Каталония да изиграят ролята на де факто референдум за независимост на областта. \n \n", "date": "2017.11.06", "title": "Извънредна новина за Пучдемон"}
{"url": "https://www.blitz.bg/svyat/vpechatlyavashch-svetoven-rekord-po-beysdzhmping-video_news555912.html", "text": "\n Впечатляващ световен рекорд беше записан - този път по бейсджъмпинг. \nБелгиецът Свет Угау успява след скок да уцели с главата си три препятствия, до момента рекордът беше с едва две подобни цели. \n37-годишният е първият в света, който успява да се справи с подобно предизвикателство, предаде Нова Телевизия. \n  \n", "date": "2017.11.06", "title": "Впечатляващ световен рекорд по бейсджъмпинг (ВИДЕО)"}
{"url": "https://www.blitz.bg/layfstayl/svetski/shokirashch-slukh-za-rayna-razkriva-golyama-zagadka-okolo-pevitsata_news555689.html", "text": "Екзотичните пътувания на фолк певицата Райна винаги са предизвиквали интерес и особено любопитство. Феновете й не могат да си обяснят, откъде любимката им разполага с толкова средства, че да кръстосва постоянно света нашир и длъж, пише hotarena.net.\nМеломан твърди обаче, че фолк звездата има интимни отношения с университетски преподавател, който я придружава по време на пътуванията й. \nЕто какво пише той: \n", "date": "2017.11.06", "title": "Шокиращ слух за Райна разкрива голяма загадка около певицата!"}
{"url": "https://www.blitz.bg/svyat/bivshi-suchenitsi-na-kasapina-ot-cherkvata-v-teksas-toy-smyatashe-za-glupatsi-vsichki-koito-vyarvat-v-bog_news555864.html", "text": "Журналистите на британския таблоид \"Дейли мейл\" успяха да намерят няколко души, които са познавали стрелеца от Тексас Девин Патрик Кели от училище. Повечето от тях, които се съгласиха да говорят, говориха за престъпника като за странен и плашещ младеж.\n \"Той наричаше глупаци всички, които вярваха в Бог. Той бе саморясляк, който проповядваше своя атеизъм\", каза Нина Роуз Нава, добавяйки, че много от съучениците не си говорило с бъдещия касапин, но той не е бил самотен - бил е популярен сред другите саморасляци.   \n Друг негов съученик - Патрик Бойс каза, че младият мъж е бил \"напълно нормален\", макар и в последно време да е бил подтиснат от нещо.   \n \"Той бе първият атеист, с който се запознах. Имаше дете, даже май две. След завършването на училище той отиде да служи във ВВС, но след известно време се уволни. Не зная защо\", каза Бой.  \n \n Кристофър Лонгория е шокиран от това, че Девин е отговорен за клането в черквата. \"Какви са тия глупости. Девин Кели? Дори не мога и да си помисля, че той е способен на нещо такова. Той беше друг, но все пак от всеки може да се очаква всичко. Не можеш да предскажеш някои неща\", написа той в профила си във Фейсбук.   \n По последни данни жертвите на клането в черквата в Тексас са станали 26 души. Приблизително толкова са и ранените.   Превод и редакция: БЛИЦ \n", "date": "2017.11.06", "title": "Бивши съученици на касапина от черквата в Тексас: Той смяташе за глупаци всички, които вярват в Бог"}
{"url": "https://www.blitz.bg/svyat/lidert-na-idil-al-bagdadi-e-izbyagal-ot-irak-v-siriya-s-taksi_news555876.html", "text": "Лидерът на терористичната групировка ИДИЛ Абу Бакр ал Багдади, както се предполага, е избягал от Ирак и се намира в Сирия. Това съобщава египетският вестник Addustour, позовавайки се на данни на иракското разузнаване.\nСпоред предварителната информация, на 3 ноември лидерът на ИДИЛ се е качил в такси, за да се придвижи от иракския район Рава, разположен в провинция Анбар, до Сирия. Както се предполага, той се е насочил към Дейр ез Зор. Той е избрал да пътува с такси, за да остане незабелязан.   \nВ края на октомври представители на военната коалиция, водена от САЩ, заявиха, че ал Багдади е все още жив.   Превод и редакция: БЛИЦ \n \n", "date": "2017.11.06", "title": "Лидерът на ИДИЛ ал Багдади е избягал от Ирак в Сирия с такси"}
{"url": "https://www.blitz.bg/svyat/misteriozna-eksploziya-stresna-zhitelite-na-nyu-york-video_news555895.html", "text": "Тайнствени експлозии изплашиха жителите на Ню Йорк и Мексико. Около 20.30 часа на 1 ноември жителите на мегаполиса се стреснали сериозно от експлозия, последвана от ярка светкавица в небето. Ден по-късно, на 2 ноември, нещо подобно се случило и в мексикански град, близо до границата. Вторият взрив е регистриран малко преди обед – в 11 часа.\nПървоначално много от хората решили, че става въпрос за земетресение, тъй като звуковата вълна била толкова мощна, че прозорци, врати и различни предмети започнали да се клатят. Експертите от Геологичната служба на САЩ обаче били категорични, че по това време не е наблюдавана никаква сеизмична активност. \n  \nСпоред специалиста Луис Мендос, причина за силния звук не е земетресение, а определен обект, влязъл в атмосферата на Земята със скорост по-висока от тази на звука, пише planetanovosti.com. Геолозите отбелязват, че ако под земята са се случили някакви процеси, то многобройните датчици задължително щяха да ги фиксират. \n  \nПричината за странния шум определено се крие в атмосферата. Към момента обаче експертите се затрудняват да назоват точната причина за възникването му.  \n \n \n Превод: БЛИЦ \n", "date": "2017.11.06", "title": "Мистериозна експлозия стресна жителите на Ню Йорк (ВИДЕО)"}
{"url": "https://www.blitz.bg/svyat/tv-vodeshcha-zayavi-che-ne-tryabva-mzh-a-pari-i-vleze-za-3-godini-v-zatvora-snimki_news555878.html", "text": "Водещата на телевизионното ток шоу \"Салах\" Дуа Салах бе осъдена на три години лишаване от свобода за пропаганда на извънбрачното майчинство в телевизионния ефир. Жената е обвинена в безнравствено и аморално поведение.\n Журналистката Дуа Салах произнесе прочувствена реч в ефира на египетския федерален канал. При това тя носеше изкуствен корем, който я караше да изглежда бременна.   \n \n Тя заяви, че не е задължително жените да са омъжени, за да имат деца. Достатъчно е да се сключи с потенциалния баща на детето финансов договор.   \n \n \n За пример тя даде египтянката Хадир Макауи, която стана първият родител след развод в Египет през юли 2017 година.   \n \n В крайна сметка жената е обвинена в подстрекателство към безнравственост и разврат. Дуа Салах е осъдена на три години затвор, както и да плати глоба в размер на 600 долара.   \n Превод и редакция: БЛИЦ \n   \n", "date": "2017.11.06", "title": "ТВ водеща заяви, че не ѝ трябва мъж, а пари и влезе за 3 години в затвора (СНИМКИ)"}
{"url": "https://www.blitz.bg/obshtestvo/g-7-s-preduprezhdenie-eto-kak-ni-vliyayat-klimatichnite-promeni_news555910.html", "text": "\n Здравните министри на страните от Г-7 излязоха със съвместно изявление, в което се изтъква, че климатичните фактори влияят върху човешкото здраве. \nИталианският здравен министър Беатриче Лоренцин заяви пред журналисти, че министрите са успели да изработят формулировка, приемлива за САЩ, по време на министерската среща в Милано, като същевременно признават различията в мненията в светлината на оттеглянето на САЩ от Парижкото споразумение за климата. \nЛоренцин нарече извършеното \"голяма политическа работа\", за да се стигне до документ, който припомня позицията на САЩ по въпросите на климатичните промени и \"все пак приема въздействието на климатичните фактори върху здравето на хората\". \nВ заключителната декларация се посочва, че \"факторите, свързани с климата и околната среда, могат да влошат съществуващите здравни рискове и да създадат нови заплахи\", като се допълва, че е била обсъдена необходимостта от повишаване на осведомеността за въздействието на тези фактори върху здравето.\n", "date": "2017.11.06", "title": "Г-7 с предупреждение! Ето как ни влияят климатичните промени"}
{"url": "https://www.blitz.bg/svyat/ucheni-ot-nasa-ss-stryaskashcha-prognoza-sled-nyakolko-veka-zemyata-shche-e-neuznavaema_news555904.html", "text": "Всички сме свидетели как през последните години на нашата планета се случват странни неща. Според специалистите от НАСА след няколко столетия Земята ще е неузнаваема: всичко ще бъде разрушено от силни урагани и неконтролируема водна стихия.\nТова кара учените от космическата агенция сериозно да се замислят как да предотвратят част от възможните катастрофи. \n  \nУчените прогнозират промените в климата на база на наблюдението, извършено на други планети. „Голямото петно” на Сатурн е същото като това на Юпитер. Подобни закономерности говорят за супер буря, която трябва да „посети” и нашата Земя, пише planetanovosti.com. \n  \nАко катаклизмите започнат, процесите ще предизвикат мащабни урагани и значително повишаване на температурите на нашата планета.   \nКъм днешна дата държавите търпят огромни загуби и човешки жертви от ураганите. В бъдеще те само ще се увеличават. Превод: БЛИЦ \n", "date": "2017.11.06", "title": "Учени от НАСА със стряскаща прогноза: След няколко века Земята ще е неузнаваема!"}
{"url": "https://www.blitz.bg/svyat/sauditska-arabiya-na-pt-da-obyavi-voyna_news555892.html", "text": "Саудитска Арабия обяви, че изстрелването на ракета срещу летището в Рияд може да е „акт на война“ от страна на Иран, съобщи „Блумбърг“. През вчерашния ден местните власти прихванаха ракета, летяща към столицата на страната. Счита се, че тя е била изстреляна от бунтовниците – хуси в Йемен, които имат силна иранска подкрепа.\n Президентът на САЩ Доналд Тръмп впоследствие обяви, че според него това е атака от страна на Иран. \n „Ролята на Иран и прякото влияние на страната над хусите по този въпрос представлява явен акт на агресия, който е насочен към съседните страни и заплашва мира в региона“, заяви ръководителят на арабската коалиция, която се бори за връщането на правителството в Йемен – принц Мохамед бин Салман. \n Властите в Иран излязоха с изявление, в което определиха обвинения като „безотговорни и провокативни“. От там отричат да имат нещо общо с ракетата и нейното изстрелване. \n", "date": "2017.11.06", "title": "Саудитска Арабия на път да обяви война?"}
{"url": "https://www.blitz.bg/layfstayl/shoubiznes/pagubna-panika-anya-pencheva-se-raztreperi-za-sina-si-nalivala-se-s-otvari_news555850.html", "text": "Актрисата Аня Пенчева е снабдила домашната си аптечка със солидни количества билкови отвари за успокояване на нервите. Сексимволът на соцкиното отново не успява да мигне нощем заради палавия си син Ангел, пише \"Уикенд\".\n Младият мъж отново се е увлякъл по моторите и е решил да се завърне на пистата като състезател. С това е докарал още бели коси на известната си майка, която тъкмо започнала да вярва, че детето й започнало да уляга. \n Миналия уикенд Ангел се завърнал в състезателния режим по време на кръг от шампионата и показа, че не е загубил нищо от уменията си за последните години, в които се беше отказал от моторите. С помощта на баща си и солиден екип зад гърба си той успя да се качи на почетната стълбичка, като остави зад себе си в класирането доста по-опитни мотористи. \n Това, разбира се, щеше да зарадва майка му Аня, ако в главата й не изплуват твърде много спомени за не така успешните изяви на сина й. Името на Ангел нашумя преди около 5 години, когато се прояви с вандализъм, нахълтвайки с мотор в столичен мол. \n", "date": "2017.11.06", "title": "Пагубна паника! Аня Пенчева се разтрепери за сина си, наливала се с отвари!"}
{"url": "https://www.blitz.bg/svyat/vsichki-gosti-plachat-na-svatbata-na-tazi-umirashcha-ot-rak-na-grbnaka-mlada-zhena-pokbrtitelno-video_news555807.html", "text": "\n Животът на 28-годишната Мартин Килминстър от Великобритания се преобърна преди половин година. В началото младата жена почувствали силни болки в гърба, а след известно време спряла да ходи. \nЛекарите ѝ поставили смъртоносна диагноза - рак на гръбнака. Според прогнозите на специалистите на Мартин ѝ остават  18 месеца живот.  \nНовината станала страшен удар за приятеля на Мартин - Кристофър. Двойката била заедно от 12 години. След като разбрали за присъдата е решили да се оженят. Провели тържеството след месец. Мартин разказва, че това било сватбата на мечтите ѝ. Никой от гостите не успял да сдържи сълзите си, пише Mail Online. \nКристофър вдигнал Мартин без предупреждение от инвалидната количка, за да изпълни с ней сватбения танц под звуците на песента на Aerosmith \"I don’t want to miss a thing\" ( Аз не искам да загубя нито миг). \n\"Това беше идеалната сватба, макар че никога не си бях мислила, че ще се омъжа в инвалидна количка\", признава Мартин.  \nСега тя продължава борбата с болестта. Двойката планира сватбено пътешествие и така иска да вдъхнови с примера си други хора, които да продължат да се стремят към мечтите си.  Превод: БЛИЦ \n", "date": "2017.11.06", "title": "Всички гости плачат на сватбата на тази умираща от рак на гръбнака млада жена (ПОКЪРТИТЕЛНО ВИДЕО)"}
{"url": "https://www.blitz.bg/svyat/putin-izprati-sboleznovaniya-na-trmp-za-tragediyata-v-teksas_news555824.html", "text": "\n Руският президент Владимир Путин изрази съболезнования на президента на САЩ Доналд Тръмп във връзка със стрелбата в баптистката църква в Съдърленд Спрингс, щата Тексас, при която загинаха 27 души. \n\"Приемете дълбоки съболезнования във връзка с трагедията в Тексас. Трудно е да си представим по-жестоко и цинично престъпление от убийството на хора по време на църковно богослужение\", се казва в посланието, чийто текст е публикуван днес на сайта на Кремъл. \nПутин посочва, че хората в Русия споделят скръбта на всички, изгубили роднини и близки, и пожелават скорошно оздравяване на ранените.\n", "date": "2017.11.06", "title": "Путин изпрати съболезнования на Тръмп за трагедията в Тексас"}
{"url": "https://www.blitz.bg/svyat/ot-pentagona-udarikha-po-masata-i-rakrikha-kak-shche-sprat-yadrenata-zaplakha-ot-severna-koreya_news555822.html", "text": "Единственият начин севернокорейската програма за ядрени оръжия да бъде гарантирано унищожена е сухопътна инвазия – това заявява Пентагонът в писмо до американски конгресмени, цитирано от Ройтерс.\n Писмото е отговор на Майкъл Дюмонт, зам.-директор в Съвета на началник-щабовете на въоръжените сили на САЩ, на запитване на двама членове на Камарата на представителите – демократите Тед Лу и Рубен Гайего, поискали оценка за очакваните човешки и материални загуби и възможните военни операции в случай на конфликт със Северна Корея. \nЛу съобщи новината на президента Доналд Тръмп с туит: „Скъпи Тръмп – написа той – В Япония е сутрин. Тази статия на „Вашингтон пост“ за зловещата военни възможности на Северна Корея е за теб“:Поверителен брифинг е най-подходящото място за подробно обсъждане на капацитета ни да противодействаме на способността на Северна Корея да отвърне с ядрено оръжие и да елиминираме севернокорейските ядрени оръжия, скрити в дълбоки подземия, се казва в писмото.„Единственият начин да се локализират и унищожат с абсолютна сигурност всички компоненти на севернокорейските програми за ядрено оръжие е чрез сухопътна инвазия“, посочва Дюмонт в писмо от 27 октомври. \n В него се отбелязва също, че  Пхенян може да отговори с биологическо и химическо оръжие , подробностите за които е най-добре да се обсъдят също в поверителна обстановка. Общественото мнение На  въпроса за жертвите  Дюмонт посочва, че броят ще зависи до голяма степен от характера, интензивността и продължителността на евентуална севернокорейска атака. Той отбелязва, че в Сеул живеят около 25 млн. души, а той се намира на едва 50-ина километра от демилитаризираната зона между Северна и Южна Корея. \n Значително мнозинство от американците смятат, че президентът Доналд Тръмп иска да използва военна сила срещу Северна Корея, за да парира нейните ядрени и ракетни заплахи, показва проведено наскоро допитване. \n Според анкетата на Центъра за изследвания „Пю“ от 25 – 30 октомври 84% от американците са на мнение, че Тръмп наистина иска да използва военна сила срещу Северна Корея. Около 64% от запитаните смятат, че  комунистическият режим е в състояние да нанесе ядрен удар на САЩ  – това е с 47 процентни пункта повече, отколкото през 2013 г. Приблизително същият дял (65%) от анкетираните мислят, че севернокорейското ръководство наистина иска да използва този потенциал срещу САЩ. Според 71% от американците САЩ трябва да приемат „много сериозно“ севернокорейските ядрени заплахи. През 2013 г. това мнение са споделяли 56 на сто от американците. \n Допитването с 1504-ма участници беше публикувано в петък, когато Доналд Тръмп тръгна на първата си президентска обиколка в Азия. \n", "date": "2017.11.06", "title": "От Пентагона удариха по масата и ракриха как ще спрат ядрената заплаха от Северна Корея!"}
{"url": "https://www.blitz.bg/svyat/ruski-senator-tryabva-da-vzstanovim-svoyata-voennomorska-i-aviatsionna-baza-v-kuba_news555742.html", "text": "Светът застана на прага на ядрена война през 1961 г., когато САЩ разположиха в Турция ракети със средна далечина „Юпитер”. Малкото време за долитане на ракетите до територията на СССР лишаваше от възможността за нанасяне на адекватен ответен удар.\nВ отговор през 1962 г. СССР тайно достави в Куба свои ракети, включително ядрени. На свой ред САЩ прие на въоръжение МБР Minuteman, обявени от президента Джон Кенеди за „Ас в ръкава” на САЩ. Така започна „Карибската криза”. \n  \nИсторията е циклична – след 55 г. САЩ разполагат свои ракети по целия свят, а НАТО плътно приближи границите на Русия. \n  \nВъв връзка с тези обстоятелства първият зам.-председател на Комитета по отбрана в Съвета на Федерацията Франц Клинцевич в интервю за агенция „Интерфакс” счита, че на Америка и на Алианса е време да им се припомни „щастливата 1962 г.”, а Русия да възстанови своята военноморската и авиационна база в Куба. \n  \nКлинцевич подчертал, че Москва е длъжна да употреби всички усилия за защита интересите на държавата. Той изразил готовност да настоява Русия сериозно да преразгледа ситуацията с НАТО и да направи повече, отколкото прави сега. \n  Превод и редакция: БЛИЦ \n \n", "date": "2017.11.06", "title": "Руски сенатор: Трябва да възстановим своята военноморска и авиационна база в Куба"}
{"url": "https://www.blitz.bg/daydzhest/business-insider-apokaliptichno-sledvashchite-voyni-nyama-da-se-vodyat-samo-vv-vzdukha-no-i-v-kosmosa_news555461.html", "text": "Следващите войни ще се водят не само във въздуха, но и в Космоса, и Москва вече се подготвя за тях. Това пише Business Insider в своето немско издание. То намерило потвърждение в публично изказване на доскорошния командващ руските ВКС генерал Виктор Бондарев.\nВоенните действия в Сирия показали растящото значение на високите технологии при водене на боя. Например Русия използвала около 10 космически спътника за следене на бойното поле, а руските ракети са управлявани от спътникова система. \n  \nСпоред него, бъдещите войни ще представляват „войни на високите технологии” и е съвсем разбираемо, че с пушки и автомати не може да се противостои на съвременните средства. \n  \nСпоред американските медии, само два месеца след навлизане в сирийската война през 2015 г. Русия вече имала в космоса 10 спътника за снимки и следене на бойните полета. \n  \nРусия изпитала в конфликта не само своята авиация, но и бронираните машини и ракети, изстреляни от подводници в Средиземно море и от стратегически ракетоносци. Изпитани са екипировката и индивидуалното въоръжение, проверена е тактиката. Нещо повече, Русия успя да разшири своето влияние в Близкия Изток, обобщава Business Insider. \n  Превод и редакция: БЛИЦ \n \n", "date": "2017.11.06", "title": "Business Insider апокалиптично! Следващите войни няма да се водят само във въздуха, но и в... Космоса!"}
{"url": "https://www.blitz.bg/svyat/71-godishnata-goldi-khoun-razkriva-taynata-na-oslepitelnata-si-viziya_news555856.html", "text": "Голди Хоун медитира всеки ден, за да остане млада. Звездата каза, че не е тайна защо изглежда толкова добре на 71-годишна възраст и че спазва универсалните правила за целта, грижейки се за тялото и ума си, информира БГНЕС.\nРазбира се, актрисата се съобразява с начина си на хранене и се старае да приема повече зеленчуци и фрешове, както и да прави упражнения. \nМеждувременно дъщерята на Голди, Кейт Хъдсън, разкри, че майка й е отличен готвач. \n„Добрата храна е важна част от това да бъдеш здрав и щастлив. Когато растях, всички идваха на вечеря в неделя. Това беше една радостна къща. Храната беше много важна, винаги имаше нещо вкусно”, заяви Кейт Хъдсън. \n \n", "date": "2017.11.06", "title": "71-годишната Голди Хоун разкрива тайната на ослепителната си визия"}
{"url": "https://www.blitz.bg/layfstayl/skorost/nay-prodavanite-koli-v-evropa-za-2017-a_news555859.html", "text": "Компанията JATO Dynamics състави традиционния списък, показващ кои автомобили се продават най-добре на Стария континент. Статистиката е за периода януари - септември 2017-а, а впечатление прави факта, че европейците предпочитат компактни коли от типа хечбек, пише Факти бг.\n   \n Единственият премиум модел в топ 20 е Mercedes-Benz C-Klasse, а кросоувърите, с изключение на Qashqai и Tiguan, са от най-малкия клас. Лидер продължава да е вездесъщият Golf, следван от набиращото все по-голяма популярност Renault Clio. Ето и 20-те най-продавани коли в Европа от началото на годината. \n   \n Марка/модел Бр. продадени Динамика в % \n   \n \n   \n \n   \n \n   \n \n   \n \n   \n \n   \n \n   \n \n   \n \n   \n \n   \n \n   \n \n   \n \n   \n \n   \n \n   \n \n   \n \n   \n \n   \n \n   \n \n", "date": "2017.11.06", "title": "Най-продаваните коли в Европа за 2017-а"}
{"url": "https://www.blitz.bg/obshtestvo/big-bradr-na-ptya-vseki-avtobus-veche-shche-ima_news555774.html", "text": "Поставянето на видеорегистратори в автобусите, за да се знае какво се случва по време на път. За това настояват от Асоциацията на пострадали при катастрофи.\n „Официално ще внесем предложението в Автомобилната администрация още тази седмица. Ако е необходимо, ще мислим как да бъде внесено и в Народното събрание”, заяви Владимир Тодоров, цитиран от Нова тв. \n Той припомни, че преди година са поставени видеорегистратори в линейките в София. Анализите сочат, че нарушенията, направени от шофьорите, са намалели с 40-50%. \n „Освен да записват критичните ситуации, видеорегистраторите имат и много силен контролиращ ефект върху водачите”, заяви Тодоров.  \n", "date": "2017.11.06", "title": "\"Биг Брадър\" на пътя! Всеки автобус вече ще има..."}
{"url": "https://www.blitz.bg/svyat/poyavi-se-ekskluzivna-snimka-na-karles-puchdemon-ot-belgiyskata-prokuratura-mestnite-vlasti-go_news555765.html", "text": "Бившият каталунски премиер Карлес Пучдемон и другите четирима представители на разпуснатото правителство са били освободени от белгийските власти, съобщават световните осведомителни агенции.\nПетимата обаче няма да могат да напускат Белгия без разрешение от съдия. Те трябва да предоставят адрес и да се явяват лично на всички съдебни заседания, както и когато бъдат призовани от полицията или съда.\n \nКакто БЛИЦ съобщи, , след като Испания издаде за тях европейска заповед за арест. \nТе ще се явят на съдебно заседание, където ще бъдат разгледани основанията на Мадрид да поиска екстрадицията им. Решението може да бъде обжалвано. \n \n", "date": "2017.11.06", "title": "Появи се ексклузивна СНИМКА на Карлес Пучдемон от белгийската прокуратура, местните власти го..."}
{"url": "https://www.blitz.bg/svyat/stotitsi-zheni-razgolikha-grdi-v-tsentra-na-atina-no-prichinata-ne-e-kakvoto-si-mislite-snimki_news555771.html", "text": "\n Повече от 1000 майки кърмиха децата си вчера в центъра на Атина. Жените хранеха да кърмят бебетата си на стълбите на двореца Запио, усмихнати към фотоапарата за снимки. Събитието бе организирано от Националната мрежа на доброволните групи в подкрепа на кърменето и майчинство, което се проведе за 8-ма поредна година, пише \"Български новини\" \nВ изявленията си майките подчертават, че целта на събитието е да насърчи, подкрепи, информира и обмени информация за кърменето, не само като дума в брошура или реч, но на практика като образ и присъствие „на майка“. \nИдеята е по този начин другите майки не се страхуват да кърмят децата си и предпочитат естественото хранене пред пазара на изкуствените форми. Майки от 50 града в Гърция, проведоха през този месец публично кърмене в градовете си в подкрепа на инициативата.  \n \n \n \n \n \n \n", "date": "2017.11.06", "title": "Стотици жени разголиха гърди в центъра на Атина, но причината не е каквото си мислите (СНИМКИ)"}
{"url": "https://www.blitz.bg/svyat/trmp-komentira-yadrenata-programa-na-severna-koreya-nareche-ya_news555780.html", "text": "В рамките на втория ден от първото си посещение в Азия след встъпването си в длъжност президентът на САЩ Доналд Тръмп описа севернокорейската ядрена програма като „заплаха“ за света, предава агенция \"Фокус\", позовавайки се на AFP.\nПрограмата на режима в Пхенян е „заплаха за цивилизования свят, за световния мир и стабилност“, заяви Тръмп пред репортери след срещата си с министър-председателя на Япония Шиндзо Абе. \nДоналд Тръмп предупреди, че търпението към Северна Корея вече е изчерпано. „Ерата на стратегическо търпение приключи“, увери той.\n", "date": "2017.11.06", "title": "Тръмп коментира ядрената програма на Северна Корея, нарече я..."}
{"url": "https://www.blitz.bg/analizi-i-komentari/der-spiegel-razsekreti-strategicheska-prognoza-na-bundesvera-do-2040-g-razpad-na-es-mnozhestvo-konflikti-obrshchane-na-iztochna-evropa-km-rusiya_news555746.html", "text": "\n Анализатори от Министерството на отбраната на ФРГ не изключват разпадането на ЕС и пълното преустройство на съществуващия световен ред. За това свидетелства доклъдът \"Стратегическа прогноза — 2040\", който се оказал в редакцията на изданието Der Spiegel. \nВ 102-страничния документ експертите от Бундесвера са посочили няколко варианта за развитието на събитията на международната арена през близките 20 години. Най-негативният от тях предполага \"множествени конфликти\" на фона на няколко десетилетия политическа и икономическа нестабилност.  \n\"Разширяването на ЕС е спряло, все повече държави напускат съюза... Европа е изгубила глобалните си конкурентни предимства. Все по неуреден, хаотичен, раздиран от конфликти свят напълно променя обкръжението на Германия и ЕС от гледна точка на политиката на сигурността\". Това според немските анализатори е най-лошият вариант на развитието на събитията.  \nВторият негативен сценарии предполага разделянето на Европа на два блока, които постепенно ще се отдалечават един от друг както икономически, така и социално. В този процес страните от Източна Европа постепенно преминават в орбитата на влияние на Русия заради тяхната зависимост от доставките на енергийни суровини, отбелязват анализаторите. \nОще един сценарий описва \"провала на глобализацията\", който, както смятат в Бундесвера, ще сложи край на \"европейските илюзии\". Това според експертите ще доведе до рязка активизация на външната политика на Русия и Китай и отчуждаването на ЕС от трансатлантическите партньори.  \nПозитивните прогнози (\"Глобален Запад\" и \"Мирно пространство\") включват ръст на сътрудничеството вътре в ЕС и разширяване на общността, изграждането на партньорски отношения със съседи и успешно развитие на пазарните процеси в целия свят.  \n\"Секретният доклад на министерството на отбраната заслужава изключително внимание. Това е официален документ, който с пределна яснота сочи възможен крах на ЕС и как това събитие ще повлияе на сигурността на Германия. Едновременно с това там са посочени стратегическите сценарии, които трябва да послужат като ориентир за Бундесвера\", отбелязват журналистите от Der Spiegel. Превод: БЛИЦ \n", "date": "2017.11.06", "title": "Der Spiegel разсекрети стратегическа прогноза на Бундесвера до 2040 г: Разпад на ЕС, множество конфликти, обръщане на Източна Европа към Русия"}
{"url": "https://www.blitz.bg/svyat/zalozhnicheska-drama-v-bavariya_news555818.html", "text": "Неизвестен мъж взе за заложник служител в службата по въпросите на младежта в германския град Пфафенхофен на Илм, провинция Бавария, съобщи полицията, цитирана от световните осведомителни агенции.\nПолицията е изолирала района около сградата на социалната служба. Смята се, че престъпникът е въоръжен с нож. \nНа място са пристигнали специални части. \nСилите за сигурност се опитват да установят контакт с похитителя. \n", "date": "2017.11.06", "title": "Заложническа драма в Бавария"}
{"url": "https://www.blitz.bg/obshtestvo/azhda-chausheva-pred-v-shou-imam-khashimoto-mozhe-bi-e-zaradi-chernobil_news553439.html", "text": "Ажда Чаушева е млада и много талантлива певица. Тя е дъщеря на музикалната легенда Мустафа Чаушев. Името й в превод означава „капка”, „утринна роса”, и идеално пасва на вида и характера й. Ажда не говори често пред родните медии, но пред народното издание винаги е безкрайно откровена. Потвърждение за това е и този емоционален разговор, в който тя разкрива моменти и факти от живота си, за които малцина знаят.\n - Ажда, от известно време се занимаваш не толкова с музика, колкото с поезия, а това определено е нещо съвсем ново за теб. Кое го отключи? \n- Честно да ти призная, пиша още от съвсем малка, била съм може би на не повече от 10 години. Обикновено когато човек преминава в различни периоди от живота си, най-често в ранна детска възраст – първи любовни трепети или нещо друго, сяда и ги описва. Но те са още по-неоформени, по-сурови, незавършени. А това, което започнах да пиша от миналата година досега, смятам, че ми е спуснато отгоре. Вярвам в това. Колкото и да събира един човек емоции, през каквото и да преминава, ако не му е дадено отгоре, няма как да се случи. Много пъти, точно когато заспивам и вече съм се унесла, \nСтранно е, защото вече ти се спи ужасно и започва дилемата – да станеш ли, за да запишеш, или да оставиш за сутринта. Сутринта обаче вече е изчезнало, забравено е. В крайна сметка хващам и записвам набързо в телефона, за да съхраня, каквото ми се дава. Имам някъде над 100 стихотворения може би. Като за две не много дебели книжки материал. Още ми е много ново това поприще, но имам желание да издам книга. Беше много важно за мен да получа одобрението от доказани майстори на словото, защото аз имам пълния контрол, когато съм на сцена, но тук още правя плахите си стъпки. Имам положителни отзиви, но докато не стана напълно сигурна, не правя нищо. Поетесата Жива Кюлджиева и съпругът й много ме насърчиха да не спирам да творя и да издам книга. А кое ме отключва ли? Любовта – за мен тя винаги е била абсолютно движеща сила. И не само любовта между мъж и жена, а изобщо. Точно любовта е тази, която ни кара да бъдем и по-добри някак си – цялата тази агресия, която се случва в днешно време, е точно от дефицита на любов. - В края на миналата година ти, може би точно на базата на голямата си любов, започна да се занимаваш с благотворителна дейност. Само че бързо се разочарова. Защо се случи така? \n- Наистина беше така, факт. Всичко започна след един концерт в Бургас, на който бяхме заедно с баща ми. Запалих се много по кауза, свързана с една учителка от Бургас, която за съжаление изгуби битката. И впоследствие се включих и в още няколко каузи. Работих много усилено. Включих много хора от моите приятели. Много хора помогнаха, без изобщо да искат да се дава гласност на това. В една от каузите обаче, бях обвинена, че го правя за свой собствен пиар и това много ме разочарова. Обвиниха ме, че си правя реклама на гърба на детенце, което беше в Испания, на което се правеха много химиотерапии и продължават да се събират пари за него. То е истински боец! Но в крайна сметка във век, в който всички социални мрежи играят много важна роля в живота ни заради клипчета, които съм направила, за да събера повече хора, които да помогнат, не мисля, че това може да се представи с негативни думи. Но има всякакви хора. На едни им е скимнало да не понасят някого, други са завиждали, трети, каквото и друго да е негативно, живи и здрави. Ако сега ми се случи пак, ще го подмина с усмивка и ще продължа да правя, каквото съм започнала. Но тогава, понеже си бях дала сърцето и \nНо важното е, че имаме една успешна кауза – за едно момче, което му присадиха бъбрек в една турска болница. Кирил Малчев се казва и е бил 11 години на хемодиализа. Това всъщност е най-важното, защото виждаш, че усилията ти не са отишли на вятъра. Няма по-голямо удоволствие от това. - Човек винаги най-качествено си пати от добротата, нали знаеш? Ти може би и друг път си патила от добро отношение към някого… \n- Ами… да. Било е. В живота винаги се разочароваш по-малко от хора и то най-вече, когато те са близки. Имало е моменти, в които се затварям, но после си казвам – не може да се живее само така, като не се доверяваш на хората, като си по-затворен в себе си. Сърцето на един човек трябва да е отворено – да дава любов, да взима любов, пък другото си върви, така или иначе. В живота винаги ги има и плюсът, и минусът. - В предварителния ни разговор си говорехме за така зачестилите през последните няколко години телефонни измами. Семейството ти ставало ли е обект на такива до този момент? \n- Случвало се е, да. Правили са опит за измама. Звънели са на домашния ни телефон, а също и на телефона на баща ми. Но аз не знам наистина как изобщо се връзват тези хора – не може всички да са неуки, за да си дадат последните пари, да ги хвърлят през прозорци, балкони… Някакво безумие е! На моята баба по майчина линия също са звънели телефонни измамници – обяснили й, че дъщеря й е катастрофирала, а леля ми изобщо не шофира. Майка ми също. Страшни хора. Но и аз, и баща ми, почти веднага ги усещаме какво искат и бързо затваряме, без да ги оставим изобщо да се изкажат. Не знам тези хора изобщо как спят спокойно нощем?! Явно трябва да си тепегьоз, както казват турците. - Трудно ли ти е сега да вярваш в доброто у хората? След разочарования обикновено хората стават по-мнителни, трудно се доверяват. \n- Аз имах такъв период, в който бях по-затворена. Не беше отдавна. Бях по-несигурна в хората, не им вярвах. Но мисля, че го преодолях. Понякога става така, че човек и сам допринася за този ефект, защото ние все търсим перфектния човек, който да е едва ли не с някакви страхотни качества, супер герой, който обаче е имагинерен. В същото време дори този, който търси такъв човек, не притежава тези суперкачества в себе си. Имало е около нас и не малко ласкатели, които искат просто да са в близкото ти обкръжение, само защото си известен или баща ти е Мустафа Чаушев. - Неотдавна ти сподели, че имаш здравословни проблеми, свързани с щитовидната жлеза. Как си сега? \n- Знаеш, че аз съм много чувствителен, емоционален човек като повечето артисти. Аз също съм от тези хора, на които е присъщо да са малко по-капсулирани, да живеят в свой собствен свят. Не знам дали здравословният проблем се дължи на емоциите, но осъзнавам, че е нещо, което създава неудобство за мен. Имам болест на Хашимото или заболяване на щитовидната жлеза. Но знаеш ли, като си връщам лентата назад, си мисля, че това е било при мен още от дете. И дали не е било заради Чернобил, защото много хора страдат от това. Ние сме чернобилски деца. В едни определени моменти имам нещо като хрип в гърлото – нещо, което открих случайно преди 5-6 години в момент, когато щях да заминавам на екскурзия в Бали, на която не заминах. \nОтидох на кардиолог, откъдето ме изпратиха на ендокринолог и след направени изследвания се установи, че имам проблем с щитовидната жлеза. - Правиш препратка с Чернобил. А на какво мнение са по този въпрос родителите ти? \n- И майка ми допуска същото. Наистина е много неприятно. Проблемът ми е свързан на първо място с умората – аз две стъпала като изскача и се изморявам ужасно. Другото са килограмите, което създава ужасен дискомфорт. Ти знаеш колко слаба бях. Понякога си гледам разни дрехи, сценични тоалети, снимки и ми става много мъчно. - А какво казват докторите по отношение на възможността да преодолееш, да се справиш с това заболяване? \n- Направих консултация с проф. Анна-Мария Борисова в София, предстоят ми и още изследвания и ще видим какво може да се направи. Най-вероятно ще се подложа на хранителен режим, определен тип лечение. А аз съм човек, който никога не е правил диети в живота си, обичам да си хапвам. Само мисълта, че трябва да огранича нещо, ме изнервя много (усмихва се). - В скорошен статус във фейсбук под една снимка на Лили Иванова беше написала, че тя е твоя муза. Как се случи това чувство през годините? \n- Ооо (усмихва се)… много ме развълнува с това. Аз само като чуя за нея и душата ми започва да трепери – все едно вътре има едно птиче. Усещането е същото, все едно се влюбваш – трепери ти под лъжичката. Пълнят ми се очите от вълнение. Обожавам Лили Иванова! Как се разви чувството ли… Сигурно заслуга има и това, че тя е подала ръка навремето на баща ми за турнето в СССР. Двамата са работили 5 години заедно. Но натежава и фактът, че тя към мен винаги се е държала толкова мило и с една обич, с внимание. Когато я гледам на концерти, просто онемявам всеки път. - Знаеш ли кое е най-интересното – че винаги, когато говорят за Лили Иванова, хората описват един много капсулиран, студен, твърде дисциплиниран човек. Ти виждала ли си обратното в нея – усмивката, смеха, хумора? \n- Всъщност няма нищо лошо в това да си дисциплиниран и перфектен в това, което правиш. Да, наистина много хора смятат така – но това няма значение, защото \nкогато Лили Иванова излезе на сцената, и всички млъкват \nБлагоговеят пред това, което прави, защото тя наистина е страхотна, много специална. Не съм имала чак толкова много контакти на живо с нея, но помня една наша среща около юбилейните концерти на баща ми. Тогава аз се свързах с нея и получих покана да гостувам в дома й, за да поговорим за детайлите около концерта и нейното участие в него. За което още веднъж й благодаря. Тя беше толкова усмихната, говорихме си и по женски, давала ми е съвети тогава. С най-хубави чувства към нея съм. И съм благодарна, че ме е допуснала до себе си. - Част от твоите музи, доколкото знам, са още и Йорданка Христова, Татяна Лолова… Пропускам ли някого? \n- (усмихва се) Точно така е. Аз съм с голямо уважение към всички колеги на баща ми, защото те са невероятни – всеки един сам по себе си е уникален. Данчето много я обичам и уважавам. С дъщеря й Ивана сме приятелки, често пием кафе. Татяна Лолова също я обожавам. Не знам за кой път вече гледам „Дуенде”, сигурно 5-6 пъти. Тези имена са величини! Но има и още един човек, на когото много се възхищавам – Миглена Ангелова. Заради интелекта, борбеността и силата на духа. Страхотна жена е и мисля, че трябва да има повече като нея – които да дават сили и хъс на другите, за да продължават пътеката, по която тя върви. - А следиш ли как върви играта на Маргарита Хранова във „ВИП брадър”? \n- О, да, редовно. И нея много я обичам. Тя е много премерен, възпитан, интелигентен човек. Страхотна е като певица. Никога няма да я чуеш да говори нещо негативно за някого. Скромен човек е. Даже си спомням една случка – преди време й поисках един автограф за моя приятелка, която я обожава, а Марги каза много скромно „стига, бе, как така…”. Средата, в която се намира сега – в Къщата на „ВИП брадър”, ми се струва твърде агресивна. Баща ми също получи предложение да участва в шоуто, и с мен се свързаха – но и двамата отказахме. Интересен експеримент е, но не е нашето място. Лично аз, например, не мога да издържа вътре без телефон (смее се) \nЕто, преди да започне нашето интервю, бяхме с майка ми навън, обаче аз си забравих телефона вкъщи. Искам да ти кажа, че ми беше много криво. Много е лошо това как сме свикнали с телефоните, но това е. А в Къщата няма да издържа – вътре нито телефон, нито книга имаш?! А баща ми, ако не гледа телевизия, не може. И той няма да издържи. Категоричен е, че не би влязъл. Не всичко е пари. - Малцина знаят за това, че с Четин Казак, който е депутат, имате чуден дует. Не дойде ли време за втори? \n- (смее се) Той редовно ми праща песни, иска да пеем, но аз все му казвам, че първо искам да снимаме клип и след това ще записваме втора песен. Иначе не (смее се). И Четин, и брат му са много музикални. Познават се с баща ми още от едно време, преди още аз да се родя. Знаят песните му наизуст. И пеят много хубаво. \n", "date": "2017.11.06", "title": "Ажда Чаушева пред в. \"Шоу\": Имам Хашимото, може би е заради Чернобил"}
{"url": "https://www.blitz.bg/layfstayl/top-10-na-zvezdite-koito-se-tatuirat-za-ksmet_news554779.html", "text": "Татуировките послания се превърнаха в новата страст на родните знаменитости. Певци, актьори и спортисти не просто украсяват тялото си с по някоя нестандартна рисунка, но обвързват татусите с определени събития и искрено вярват, че те ги пазят от уроки и им носят късмет. Считани за израз на бунтарство или упадък, днес татуировките все по-често смело биват съчетавани с рокли с голи гърбове и диаманти. Фотообективите настървено търсят да уловят палаво показващите се знаци и символи изпод дрехите. Ето и нашата класация за Топ 10 на родните звезди, които смело провокират с татус послания.\nНапоследък родните популярни личности много се вълнуват от темата за онова, което издават за характера бенките по лицето и тялото. Мнозина астролози, запознати с китайската медицина, считат дори, че именно родилните петна могат да бъдат знаци от съдбата – стига да бъдат разтълкувани правилно. Че могат да подскажат и какъв ще е пътят – не само в живота, но и в професията. Хвърляме един поглед върху бенките на някои родни властимащи и тълкуваме по тях характер и амбиции. \nСпоред китайската медицина влиянието на планетите и кармата върху личността започва още от формирането на бебето в майчината утроба – което пък понякога може да се разчете върху кожата. \nБезспорно един от най-големите почитатели на бодиарта у нас е футболистът Благой Георгиев. Може да се каже даже, че той е абсолютен шампион по този показател. Тялото му е обсипано с най-различни татуси, повечето от които с религиозен характер, заради които си спечели и прякора Джизъса. Сред тях са множеството кръстове и ангелски крила. Футболистът има поне 18 татуировки. На лявото му рамо четем „Отче наш”, изографисана на старобългарски в немско студио. По лъчевата кост се спуска „Господи, помилуй”. От дясното рамо на спортиста пък ни гледа Христос, а гърбът му е запазен за разпятието. \nЛюбопитна подробност е, че след като направил първата си татуировка, цели 4 години Благо Георгиев я крил от родителите си. \n  \nВсъщност спортистите ни като цяло си падат по татуировките. Ивет Лалова е поредното потвърждение за това. Най-бързата бяла жена в света има доста нестандартна татуировка. Красивата ни лекоатлетка си е изписала на лявото ходило Шекспировата мисъл Time does not have the same appeal for everyone (в превод „Времето няма една и съща стойност за всички”). Бегачката е украсила стегнатото си тяло и с още два татуса - слънце около пъпа и китайски символ за сила на крака. \nЦветелина Грахич буквално се е вманиачила по татусите. Вокалистката от „Шоуто на Слави” не спира да шари тялото си с всевъзможни картинки, надписи и йероглифи. Босненката непрекъснато намира повод да се жигоса с нещо ново. По тялото й вече има почти 40 татуса. Един от последните се намира точно под бюста. \nФеновете на скандалната певица открито се чудят дали е останало място по нея, което да не е изрисувано. Бодиарт краси врата, гърба, ушите, китките и дори пръстите на девойката. Сред впечатляващите изображения са надписът на гърба й – „No Mercy” („Без милост”), направен по подобие на този на плещите на Слави Трифонов. Както и надписът „Inspiration” („Вдъхновение”), който е по дължината на лявата й ключица. Изпълнителката на „Искам те пак” намира изображенията по тялото си като най-добрия начин да изрази себе си. Татусът под гърдите й пък изобразява египетската богиня Изида, която символизира женското начало. \nАсен Блатечки също се изкушава от татусите. Актьорът може да се похвали с атрактивна змия на лявата ръка. Дясната му ръка също е изрисувана, като татусът стига чак до гърба му. \nОказва се, че още преди малкият Борил да се появи на бял свят от връзката му с моделката Диляна Попова, съдбата е подсказвала и на Диляна, и на Асен, че тогава ще бъдат заедно. Защото двамата са си направили много сходни татуировки. Попова е фен на трайните надписи по тялото и има няколко такива. Единият гласи „Мир и любов”, а другият „Търпение и постоянство”. Блатечки също е голям фен на татусите и има доста символи по тялото си. Единият е бик, символ на безсмъртието, който Асен постфактум свързва с раждането на сина си. \nЕлена Петрова винаги е носила аристократична тайнственост и сдържаност. И въпреки че се появява по-рядко в публичното пространство, тя също обича да показва ефектните си татуировки. \nНай-емблематичната й е надпис на ръката, който тя никога не е крила. Но никога не е и обяснявала какво значи. Оказа се, че това са имената на двете й деца – близнаците Изабела и Александър, татуирани на английски език със санскритски букви. \nНежната кожа на Мария Игнатова също е изрисувана с китайски йероглиф. Тайнственият надпис краси китката на водещата и според самата нея посланието е свързано със сина й. „Но не бива да се разкрива повече, за да не се загуби силата на надписа”, издава русокоската. \nСпоред запознати обаче надписът гласи „Виктор завинаги”, както се казва и детето на Игнатова от брака й с Петко Димитров. Разбира се, не липсват и слухове, според които тайнственият надпис, който краси китката на водещата, всъщност е факт и за да прикрие белег от опит за самоубийство. Каквато и да е истината, факт е, че Игнатова определено обича да рисуват по кожата й особено когато става дума за важни в живота й послания. \nДимитър Бербатов е един от най-потайните български знаменитости. Може би защото рядко говори пред медиите, не обича и да се шуми много около личния му живот. Той обаче също е представител на спортистите, вманиачени по ефектни татуси. На ръката му е изрисуван специален китайски йероглиф, който според познавачи на далекоизточната символика го пазел от уроки и контузии. \nПрипомняме, че преди години Бербо започна серията си с татуировка на дясната ръка, чието значение на китайски е „един от избраните”. На другата му ръка пък пише „всичко е позволено”. Любопитен момент е, че след като мина модата на китайските букви, Бербатов заличи татуса, като на негово място се появи по-актуалният днес християнски кръст. \nРут Колева определено е една от певиците ни, които смело изпъкват с множество татуировки. За нея това е израз на характер и възгледи. Изпълнителката е запалена почитателка на татусите, които счита за изкуство и не пропуска да използва кожата си за платно. След големия ръкав, който си направи преди време, сега вече можем да видим и пръстите на ръцете й, облечени с цветове. \n„Символизират много неща. Най-основните са фениксът, водното конче, Faith с крила, ключ сол, Love & Peace и един диамант, които са дълги истории. Не помня вече как се реших. Бунтувах се срещу нещо”, споделя преди време Колева за тази си страст. \nПреди повече от 30 години Кали катастрофирала много тежко, а животът й буквално висял на косъм. За щастие гласовитата звезда се спасила, но от злополучния инцидент й останал огромен белег на корема, който винаги да я подсеща за ужасяващата случка. Опитва неуспешно да махне ужасния белег чрез лазерна операция. Преди 7 години обаче й хрумнало гениално решение – да си направи татус на корема, който да скрие разреза от операцията. И става точно така – на мястото на белега днес има японски надпис, който в превод означава: „Щастливец и късметлия”. Освен него Кали си направи и рисунка на ръката, която не е произволно избрана, а има дълбок смисъл за звездата. Нотите, които са изписани по ръката на певицата, всъщност са от любимото й парче „Den Fevgo” („Аз не избледнявам”) на гръцкия изпълнител Mixalis Xatziginnis. \nКраля на попфолка не крие, че когато си е направил първия татус, изобщо не е подозирал, че един ден това ще се превърне във фетиш за него. Азис дори прибягна до индуизма, за да си направи любовни татуировки. Многократно се е рисувал и с къна, но по тялото му не са малко и истинските татуси. Открай време изпълнителят е почитател на мастилените рисунки. Редовно украсява тялото си с нови и нови. Най-голямата му гордост безспорно са разпукналите се и цъфтящи рози, разположени върху задните му части. Има още и пеперуда на врата си, буквата „А” на корема, звезди на гърдите и още няколко татуси. \n  \n \n", "date": "2017.11.06", "title": "Топ 10 на звездите, които се татуират за късмет"}
