{"url": "https://www.blitz.bg/intsidenti/katastrofi/bmv-se-preobrna-i-katsna-vrkhu-mantinelata-snimka_news526443.html", "text": "БМВ се преобърна на мокрия асфалт между кв. “Дивдядово“ и Шумен и „кацна“ зрелищно върху мантинелата. Пътният инцидент стана тази вечер минути преди 21 часа. За късмет се размина без сериозни травми за шофьора и спътниците му.\nВ колата са били трима. Шофьорът бил изваден, докато дойдат екипите на спешна помощ, пише \"Труд\".  \nДве линейки се отзовали на сигнала, също и пожарен автомобил със спасители. Те обезопасили мястото и извадили акумулатора на колата да не пламне, каза дежурният в пожарната. \nЗад волана на колата е бил Мирослав К. на 22 г. от Шумен, уточниха от полицията. Той се е движил в посока към Шумен и на прав участък е загубил контрол, при което е навлязъл в насрещната лента за движение, където се спрях върху мантинелата. \nШофьорът е тестван, не е употребил алкохол. Двамата му спътници са невредими, а той е с болки в гърба и травмите му се уточняват.\n", "date": "2017.07.03", "title": "БМВ се преобърна и „кацна“ върху мантинелата (СНИМКА)"}
{"url": "https://www.blitz.bg/daydzhest/prezidentite-koito-znaekha-istinata-za-nlo-i-ya-premlchakha-video_news526274.html", "text": "\n Всички президенти, като се започне с  Франклин Рузвелт до наши дни, са имали информация, че Земята е посещавана от извънземни. Но  истината за тези посещения е била скрита от света. Подобни твърдения има  в книгата „Президентите и НЛО: Тайната история от Рузвелт до  Oбама“, която е написана от уфолога  Лари Холкомб. \nИзследванията му се  появиха в момент, когато дори и Елън Стофан, главен съветник на администратора на НАСА Чарлз Болдън по  изследователски програми, планиране и инвестиции, каза, че има убедителни признаци за съществуването на извънземен живот, които ще бъдат потвърдени в следващите 10 години. \nСпоред Холкомб НЛО не е измислица и  сега никой разумен човек не може да го отрече. Той казва още, че американските президенти никога не са признавали съществуването на извънземен живот и всички тези контакти. Но това не означава, че те не са били наясно. \nХолкомб е  сигурен, че инцидентът  през 1942 г., който по-късно получил името „Битката за Лос Анджелис“, не е бил  фалшива тревога. Противовъздушната отбрана наистина поразява НЛО,  който катастрофира и попада в ръцете на военните. Така че този инцидент е бил известен на Рузвелт, като върховен главнокомандващ, а и на всичките му наследници. \nНикаква  официална информация не е публикувана и за това, че неидентифицирани кораби са забелязани в  небето и при наследника на  Рузвелт – Хари Труман. А  следващият президент Дуайт Айзенхауер въобще  забранява да се публикува каквото и да е информация, свързана с НЛО, което се разбило се  през 1947 г. недалеч от Розуел, Ню Мексико. \nПрез 2014 година българският учен и уфолог проф. Лъчезар Филипов споделя в интервю, че на годишната среща на космолози, астрофизици и уфолози, проведена същата година в Сан Марино, Лаура Айзенхауер прави истинска сензация, като потвърждава ,че президентът Айзенхауер наистина се е срещал с представители на извънземна раса. Това той споделя с най-близките си малко преди смъртта си. \nХолкомб твърди, че за дейността на извънземните са знаели и Джон Кенеди, Ричард Никсън, Роналд Рейгън и Джими Картър. \nИзточник: Vesti.bg\n", "date": "2017.07.03", "title": "Президентите, които знаеха истината за НЛО и я премълчаха (ВИДЕО)"}
{"url": "https://www.blitz.bg/ikonomika/eto-kakvo-se-sluchi-v-aets-kozloduy-tochno-v-2025-chasa-dnes_news526437.html", "text": "\n В 20:25 часа днес, 3 юли 2017 г., турбогенераторът на пети блок на АЕЦ “Козлодуй” беше включен в паралел с електроенергийната система на страната. Това съобщиха преди минути от АЕЦ-а. \nВ рамките на деня бе извършена подмяна на електрически предпазители във възбудителните вериги на турбогенератора, намиращ се в машинната зала – в конвенционалната част на блока. След изпълнението на необходимите дейности и проведените изпитания на оборудването започна плавно повишаване на мощността на пети блок, в съответствие с технологичния регламент и съгласувано с Електроенергийния системен оператор. \nДругият 1000-мегаватов блок на АЕЦ “Козлодуй” – шести, работи с 96% натоварване на мощността. \n \n", "date": "2017.07.03", "title": "Ето какво се случи в АЕЦ „Козлодуй“ точно в 20:25 часа днес"}
{"url": "https://www.blitz.bg/kriminalni/ekskluzivno-razkritie-psikhichno-bolen-mzh-sobshchil-za-bombata-na-letishche-sofiya_news526442.html", "text": "Сигналът за бомба на столичното летище е бил пуснат от психично болен мъж, твърди БНР, позовавайки се на свои източници.\n получен сигнал за взривно устройство на летище София. Хората, намиращи се на мястото, бяха евакуирани, докато течеше проверка. Униформените установиха, че тревогата е била фалшива и работата на летището продължи нормално. Графикът на полетите не е нарушен. \nДействията по изясняването на случая продължават, информират от МВР.\n", "date": "2017.07.03", "title": "Ексклузивно разкритие! Психично болен мъж съобщил за \"бомбата\" на летище София!"}
{"url": "https://www.blitz.bg/obshtestvo/ognen-ad-v-sandansko-evakuirat-detska-gradina-tri-sela-sa-bez-tok_news526370.html", "text": "\n Гори трафопоста в санданското село Струма. Пожарът избухна около 16,15 часа днес, уточнява .  \nКъм мястото пътуват две пожарни от Сандански. \nВ близост до трафопоста се намира детска градина, децата са изведени навън и няма опасност за живота им. \nТрите сандански села Струма, Вълково и Лебница са без ток. \n", "date": "2017.07.03", "title": "Огнен ад в Санданско! Евакуират детска градина, три села са без ток"}
{"url": "https://www.blitz.bg/intsidenti/vlak-pregazi-mzh-kray-gara-proslav-a-toy_news526376.html", "text": "\n Мъж остана невредим след като влак мина над него. Малко преди 16.00 часа днес, след като пътнически влак тръгва от гара Прослав, машинистите забелязват мъж, който тича към релсите пред влака. Човекът се спъва и пада, а композицията минава над него. \n  \nВъпреки първоначалните опасения на служителите, че се е случило най-лошото, се оказва, че мъжът е напълно невредим.  \nНеудобство имаше единствено за пътниците от влака, които трябваше да изчакат на място екип на полицията, който да разпита късметлията и машинистите, пише Дарик. \n \n", "date": "2017.07.03", "title": "Влак прегази мъж край гара Прослав, а той…"}
{"url": "https://www.blitz.bg/zdrave/nedospivaneto-spasyava-ot-loshi-spomeni_news526440.html", "text": "Недоспиването понякога може да бъде полезно, показаха учени от Националния център по неврология и психиатрия в Токио. Тъй като една от основните функции на съня е да помага на новите спомени да улегнат, избягването му може да предпази психиката ни от насаждането на неприятни травми. Често след натоварваща случка ние инстинктивно оставаме с отворени очи.\n Специалистите напомнят, че сънят е изключително важен при запаметяването на нова информация. Той спомага за пренасянето й от краткосрочната към дългосрочната памет, в която данните могат да останат месеци и години. \n Ето защо отвсякъде слушаме за вредите от хроничното лишаване от сън, пише РБК.ру. Понякога обаче се случват неща, които по-добре и да не си спомняме. Катастрофи, военни операции, насилие, травми - всичко това може да доведе до болестно състояние, което психолозите наричат посттравматично стресово разстройство (ПТСР). И това е интересно:  \n Токийските невролози експериментирали с група доброволци, на които показали видеоматериали или със спокойно улично движение, или с неочаквана катастрофа. След това на половината от участниците позволили да се наспят спокойно, докато останалите били накарани да будуват. През следващите дни учените тествали страха на доброволците от автомобилното движение както по поведенческите реакции, така и според физическите показатели. Оказало се, че лишаването от сън помогнало на половината хора да се избавят от насаждането на страх от пътищата. \n Ръководителят на проучването д-р Кеничи Курияма обясни значимостта на случилото се. \"Лишаването от сън след травматично събитие може да предотврати развиването на посттравматично стресово разстройство. Данните, които получихме, могат да изяснят функционалната роля на острата инсомния (хронично безсъние) при хората и да помогнат за разработването на стратегия за профилактично ограничаване на съня с цел предотвратяването на ПТСР.\" \n", "date": "2017.07.03", "title": "Недоспиването спасява от лоши спомени"}
{"url": "https://www.blitz.bg/obshtestvo/stolitsa/kato-ot-film-na-uzhasite-koshmarna-gledka-smrazi-stolichani-pred-pred-blok-2-v-zona-b-5_news526368.html", "text": "Тежък инцидент е станал в столичния квартал Зона Б-5, съобщиха от пресцентъра на МВР за БЛИЦ.\nМлад мъж е скочил от 7-ия етаж на блок 2 и от няколко часа лежи там. \nРайонът е отцепен, има полицаи, но трупът е лежал без да е покрит от обяд до момента. Едва преди малко тялото на младия човек е било покрито с чаршаф, но все още лежи пред блока. \n \n", "date": "2017.07.03", "title": "Като от филм на ужасите: Кошмарна гледка смрази столичани пред пред блок 2 в Зона Б-5"}
{"url": "https://www.blitz.bg/obshtestvo/regioni/vodniyat-apokalipsis-prodlzhava-v-samokov-e-strashno-ulitsite-stanakha-reki-spirat-toka-video_news526398.html", "text": "Бури и градушки удариха страната. В Самоков е обявено бедствено положение. Река \"Боклуджака\" преля, наводнени са много домове, информира Нова телевизия.\nКадрите са от последните часове. Наводнени са детски градини и обществени сгради. Електричеството в засегнатите райони  ще бъде спряно. \nКметът на Самоков Владимир Георгиев обясни в телефеонен разговор, че помпите за отводняване не достигат. \n", "date": "2017.07.03", "title": "Водният апокалипсис продължава! В Самоков е страшно, улиците станаха реки, спират тока! (ВИДЕО)"}
{"url": "https://www.blitz.bg/obshtestvo/gradushkata-udrya-s-300-obyavi-v-chas_news526403.html", "text": "Градушката се движи с 300 обяви за час. Това показва справка в сайтовете за безплатни обявления, които предлагат услуги свързани с природната стихия.\nСамо минути след като над София се изсипа градушката в интернет пространството започнаха да валят предложения за ремонт, покривала и дори застраховки от ледените късове. Покривките за автомобил започват от 100 лева и стигат до 300, в зависимост от размера на колата. Продавачите гарантират, че дори най-едрата градушка няма да остави и следа върху боята, ако колата е завита с техния продукт, пише \"Монитор\".  \nСервизите пък предлагат промоции от по 500 лева за ремонтиране на автомобила. Те дори промотират нова система, която не изисква пребоядисване, а само поправя вдлъбнатините по купето. От сдружението на автосервизите в страната съобщиха, че вече дори връщат клиенти за по-сложни ремонти заради очакването да се появят такива, които имат поражения от градушките. Причината е, че застрахователите плащат на момента, в който колата се вземе за ремонт и печалбата си заслужавала. Редовите ремонти пък се покривали едва след свършената услуга и така работилниците оставали без оборотни средства, които лесно могат да развържат. \nЗастрахователите пък предлагали лесни и бързи процедури за промяна на полицата, в които се включвали и щети, предизвикани от природни бедствия. Годишната ставка за автомобил там била около 10% от пазарната му цена. \nВ неделя през нощта градушки удариха различни части на страната. Топчета с големина на орех се изсипаха в района на София и Перник, както и във Врачанско, Русенско и Плевенско. Междувременно служители на Агенцията за борба с градушките излязоха на протест (виж вдясно). Синоптиците очакват и през следващите дни на много места да паднат градушки и интензивни валежи, придружени със силни гръмотевични бури. \nПредупреждение за гръмотевични бури и обилни валежи е обявен за 25 области в страната. В 10 области в страната важи оранжев предупредителен код. Това са Видин, Враца, Монтана, Плевен, Ловеч, Велико Търново, Габрово, Русе, Търговище и Разград. Там се очакват силни гръмотевични бури, значителни валежи и градушки. Очаквани количества валежи са 35-65 мм за 12 часа. \nПрез нощта срещу вторник валежите ще продължат главно в централните и източните райони от страната. \n \n", "date": "2017.07.03", "title": "Градушката удря с 300 обяви в час"}
{"url": "https://www.blitz.bg/obshtestvo/regioni/sandansko-si-otdkhna-kray-na-ogneniya-koshmar_news526388.html", "text": "Загасиха огнената стихия, бушуваща в санданското село Струма. Това съобщи Георги Пармаков, директор на РД „Пожарна безопасност и защита на населението“ - Благоевград.\nПожарът е възникнал малко след 16.00 часа. Той обясни, че в района има около 1 дка сухи треви, които не е известно по каква причина са запалени, както и един трафопост, който в момента пуши. \nПо думите му огънят е загасен, единствено от трафопоста излиза пушек. ннж. Пармаков подчерта, че няма опасност за населението и не е необходима евакуация.\n", "date": "2017.07.03", "title": "Санданско си отдъхна, край на огнения кошмар"}
{"url": "https://www.blitz.bg/obshtestvo/psikhiatr-ss-strashen-komentar-za-nasilieto-ot-poslednite-dni_news526394.html", "text": "\n „Има някаква мода на брутално поведение. Случаите на агресия зачестяват, но и по интензивно се отразяват от медиите”. Това обяви в предаването „Лице в лице” по bTV психиатърът д-р Николай Михайлов по повод най-пресните случаи на насилие в Асеновград и побоя над лекарка от болница „Шейново”. \nПо думите му има и чувство на безнаказаност – институциите, които трябва да преследват подобни престъпления, са мудни и често корумпирани. \nСпоред д-р Михайлов такива като Перата са „специално монтирани” на протести като този в Асеновград, но хубавото е, че такива като него има „кратък срок на полуразпад”. \nТой смята още, че момчетата, които обичат да демонстрират мускули, трябва да бъдат респектирани, защото те са храбри само, когато нищо не ги заплашва.\n", "date": "2017.07.03", "title": "Психиатър със страшен коментар за насилието от последните дни"}
{"url": "https://www.blitz.bg/obshtestvo/regioni/ekskluzivno-video-ot-plovdiv-romi-ot-stolipinovo-kreshchyat-na-politsaite-gyauri-i_news526421.html", "text": "Протести в Столипиново не е имало. Имаше притеснени граждани, които излязоха на улицата. Непосредствено след разговори с тях хората се прибраха по къщите си и всичко приключи. Това обясни директорът на пловдивската полиция Атанас Илков по повод вълненията в гетото снощи, предаде trafficnews.bg\nОбщинският съветник Айри Мурад  бе на същото мнение. По думите му в махалата е тръгнала мълва, че рокери и ултраси от Асеновград пътуват към Столипиново, и хората са излезли уплашени. \nПловдивчанин изпрати видео от центъра на събитията в Столипиново. На него се вижда как множеството върви по улица „Ландос”, а покрай тях минават коли на полицията и жандармерията. Ромите освиркват полицаите и крещят „гяури”. На места се виждат и мъже с колове и лопати. \nВсе пак до сблъсъци не се е стигнало, а след разговор с полицията множеството, което е тръгнало към квартал „Изгрев”, се връща в махалата. \nДали обаче е протест, или притеснени граждани – преценете сами от кадрите! \n \n \n \n", "date": "2017.07.03", "title": "Ексклузивно ВИДЕО от Пловдив: Роми от \"Столипиново\" крещят на полицаите \"гяури\" и..."}
{"url": "https://www.blitz.bg/obshtestvo/stolitsa/buryata-udari-i-sofiya-ulitsi-se-navodnikha_news526393.html", "text": "Дъжд вали в града. Някои от улиците в столицата са наводнени, поради невъзможност на отводнителните шахти да поемат количеството вода.\nПризоваваме всички водачи да шофират внимателно, съобразено с метеорологичната обстановка. Катастрофите при такова време са често срещани, а важно да пазим не само нашия живот, а и този на околните.\n", "date": "2017.07.03", "title": "Бурята удари и София, улици се наводниха!"}
{"url": "https://www.blitz.bg/obshtestvo/regioni/v-pavlikeni-veche-e-strashno-vodniyat-ad-sprya-toka_news526382.html", "text": "Оперативната обстановка на територията на Област Велико Търново е нормална, съобщават от Областна администрация – Велико Търново.\nКоличествата на падналите валежи за последното денонощие – най-много дъжда на квадратен метър е паднал в с. Караисен – 80 л, с градушка; с. Козловец – 40 л, с градушка, гр. Полски Тръмбеш – 42 л; с. Кесарево – 27 л; гр. Павликени – 22 л; с. Камен – 18 л; с. Балван и гр. Велико Търново – 10 л. Няма данни за бедстващо население. Няма населени места с прекъснато електроснабдяване и/или водоснабдяване. \nЕдинствено в части на град Павликени е прекъснато електрозахранването, като групите работят по неговото възстановяване. Няма постъпила информация за критично повишени нива на реките и язовирите на територията на областта. Язовир Йовковци и язовир Александър Стамболийски имат своден обем и са под прага на внимание. Нивото на р. Янтра и на останалите реки са в количества, които не са критични. Данни за паднали градушки с нанесени щети по селскостопанската продукция има за Община Свищов – Овча могила, Горна студена, Деляновци, Червена и Козловец; и в Община Павликени – в с. Караисен, с. Сломер и с. Бутово и Върбовка. \nВ село Овча могила, Община Свищов, се е скъсал електропровод, който е умъртвил 3 селскостопански животни. Към момента електрозахранването е възстановено. На територията на Община Полски Тръмбеш има данни за затруднено движението между с. Масларево и с. Обединение поради паднали дървета. Работи се по възстановяване на движението. Нивото на р. Янтра и р. Росица при корекцията в която се събират и вливат двата водни потока, е 108 см, при критични 870 см. Ръководителите на основните съставни части на ЕСС докладват, че е осигурена непрекъсната готовност за приемане на съобщения при възникване на бедствия, тяхната оценка и незабавни действия. При необходимост ще бъде свикан незабавно Щаба за изпълнение на Областния план за защита при бедствия. Областна администрация поддържа непрекъсната връзка с общините на територията на областта и с основните съставни части на Единната спасителна система на територията на областта. Обменя се информация със съседните ни области за проследяване нивата на язовирите, които биха могли, при изпускане на водни маси, да повишат критично нивата на реките на територията на областта. \nУказанията на ръководителя на Националния оперативен щаб са сведени на вниманието на кметовете на общини и ръководителите основните съставните части на Единната спасителна система.\n", "date": "2017.07.03", "title": "В Павликени вече е страшно, водният ад спря тока!"}
{"url": "https://www.blitz.bg/obshtestvo/intervyu/svetlozar-lazarov-radikalizatsiyata-na-getata-e-bomba-ss-zaksnitel_news526315.html", "text": "\n В момента в гетата имаме една циганизация, последваща ислямизация, с всички предпоставки за радикализация на циганските гета и това е пряка заплаха за националната сигурност на страната. Това мнение изрази в предаването \"12+3\"Светлозар Лазаров, бивш главен секретар на МВР и настоящ главен координатор на партия \"Атака\". \nТози процес на ислямизация и радикализация е бомба със закъснител, която поставя вече тези конфликти на съвсем друга плоскост. \nОпределяйки ситуацията в ромските гета като доста напрегната Лазаров припомни: \nВ началото на Прехода, след деиндустриализацията на държавата, имаше по-незначителни случаи на битова престъпност. Впоследствие развиха по-сериозна криминална дейност, а на по-късен етап се създадоха и първите организирани престъпни групи, включиха се и в трансграничната организирана престъпност. Престъпност, която се развива на кланова, родова основа в затворена система, която в определени периоди воюваше и помежду си. На по-късен етап ситуацията в гетата се маргинализира. \nКонфликтите между ромските гета и останалата част от българското население ще стават все по-ожесточени, прогнозира Светлозар Лазаров, според когото има предпоставки за пренасянето им на верска основа. \nСпоред Лазаров при т.нар. \"интеграция на ромите\" са били пренесени всички недъзи на ЕС, защото в Европа, по думите му, няма нито интегриран турчин, нито интегриран арабин, нито интегриран циганин. \nЛазаров коментира и полицейския протест, заявен за професионалния празник на полицаите на 5-и юли с искания за по-добро заплащане, нови униформи и нов закон за МВР: \nАз съм убеден, че ако се развие диалог между ръководството на министерството и служителите - с ясна пътна карта, с необходимото доверие, ще се постигне съответния баланс.\n", "date": "2017.07.03", "title": "Светлозар Лазаров: Радикализацията на гетата е бомба със закъснител"}
{"url": "https://www.blitz.bg/obshtestvo/ilian-todorov-normalna-predvid-vloshenite-meteorologichni-usloviya-e-obstanovkata-v-sofiyska-oblast_news526325.html", "text": "\nВъв връзка със Заповед на министър-председателя на Република България г-н Бойко Борисов, Областният управител на Софийска област г-н Илиан Тодоров спешно изпрати указания до кметовете на 22-те общини от областта, както и до комисар Пламен Зашев (директор на РД ПБЗН-София), и до директорите на „Басейнови дирекции“ за следното: \n1. Да бъде извършен преглед на общински планове за действие при извънредни ситуации и за защита при бедствия, като се уточни състава на органите за управление и силите за действие. \n2. Да се уточни и приведе в готовност техника за провеждане на неотложни аварийно-възстановителни работи, за изграждане на диги (багери, булдозери, камиони и др.), да се подготвят чували и да се уточнят местата за тяхното напълване с пясък. \n4. Да бъдат приведени в готовност доброволните формирования за включване в неотложни аварийно-възстановителни работи. \n5. Да бъде създадена организация за въвеждане, при необходимост на Общинските планове за действие при бедствия, в частта си „Действие при наводнения”. \n6. Събиране, систематизиране и своевременно предоставяне в Областната администрация на следната информация за състоянието на водните ресурси, разположени на територията на общините: \n• състояние на язовирите по поречия - критични нива и възникнали аварийни ситуации по язовирните стени и съоръженията към тях, \n• състояние на реките по поречия – данни за критични нива и аварийни ситуации; \n• данни за критични участъци по диги и укрепителни съоръжения; \n• засегнати населени места от вредното въздействие на водите; \n• друга относима информация, свързана със състоянието на водите. \nПри възникване на опасност от наводнение, населението от застрашените райони да бъде оповестено, а при необходимост - и евакуирано в съответствие с областните и общинските планове за защита при бедствия. \nКъм момента от общините в областта не е постъпила информация за наводнения или други бедствия, причинени от падналите валежи. Във връзка с прогнозираните и продължаващи валежи, в общините се вземат допълнителни превантивни мерки за недопускане или намаляване последиците от наводнение. Създадена е организация за наблюдение на критичните места по речните корита и язовирите. \nПо данни на управителя на НЕК „Мрежови експлоатационен район“, в момента няма електрозахранване в община Своге – с. Лесков дол и с. Осеговлаг; в общ. Елин Пелин – с. Потоп, като са изпратени екипи за отстраняване на авариите. Възстановено е прекъснатото през изминалата нощ захранване в с. Долни окол, община Самоков, в община Елин Пелин и община Сливница.\n", "date": "2017.07.03", "title": "Илиан Тодоров: Нормална, предвид влошените метеорологични условия, е обстановката в Софийска област"}
{"url": "https://www.blitz.bg/svyat/krvavi-razkritiya-planirali-ubiystvoto-na-makron-frenskiyat-prezident-tryabvalo-da-umre-pred-ochite-na-trmp-na_news526332.html", "text": "\n 23-годишен мъж е планирал да убие президента Еманюел Макрон на 14 юли, Деня на превземането на Бастилията. Мъжът е задържан, съобщиха френските власти.  \nСрещу него вече са повдигнати предварителни обвинения за тероризъм за планиране на възможно нападение срещу Макрон или малцинствени групи. \nПлановете на 23-годишния заподозрян все още не са били в завършен вид. Според събраната до момента информация изглеждало, че е действал сам, уточнява Канал 3. \nМъжът е арестуван в предградието \"Аржантьой\" в четвъртък. Задържаният е признал за готвеното нападение. Изразил е националистически възгледи. \nМъжът е безработен. Той е написал в чат, свързан с видео игра, че иска да купи картечница, за да убие Макрон.  \nНа Деня на превземането на Бастилията Макрон ще приеме военен парад в Париж, в присъствието на американския си колега Доналд Тръмп. След това ще замине за Ница за отбелязването на годишнината от миналогодишния атентат.   \n \n", "date": "2017.07.03", "title": "Кървави разкрития: Планирали убийството на Макрон! Френският президент трябвало да умре пред очите на Тръмп на..."}
{"url": "https://www.blitz.bg/obshtestvo/izvnredno-ot-prezidentstvoto-borisov-i-radev-se-vidyakha-na-4-ochi-i-obsdikha-mnogo-vazhni-temi-snimki_news526314.html", "text": "\n Държавните институции трябва да работят заедно по важните за българското общество въпроси. Това беше общата позиция на президента Румен Радев и на министър-председателя Бойко Борисов, които разговаряха днес на „Дондуков“ 2. Срещата се проведе по инициатива на българския министър-председател и на нея бяха обсъдени редица въпроси, свързани с укрепването на сектор „Сигурност“, реформите в правосъдието, проектите за модернизация на Въоръжените сили и позициите на Република България в международен план, съобщават от президентството. \nНа срещата беше подчертано значението на взетите решения на заседанието на Консултативния съвет за национална сигурност от 30 май т.г. за подобряване на мотивацията на служещите в сектор „Сигурност“ и за ускоряване реализацията на проектите за модернизация на Въоръжените сили. Държавният глава подчерта, че президентската институция защитава ясно регламентирания процес на модернизация на Въоръжените сили и предоставената в рамките на този процес военна експертиза. Важното е процесът на модернизация на Българската армия да не спира, е позицията на президента. \nПрезидентът Радев и министър-председателят Борисов бяха единодушни, че страната ни се нуждае от ефективна борба с корупцията, която да отговори на очакванията на българските граждани за справедливост. Министър-председателят оцени високо призива на президента Радев за създаването на единен орган за борба с корупцията по високите етажи на властта. \nОбщо беше мнението, че отстояването на позициите на страната ни в международен план изисква съгласие и общи действия от страна на всички държави институции. Министър-председателят запозна президента с резултатите от проведените наскоро свои посещения в Република Франция, Федерална република Германия и Република Хърватия, а президентът Радев – с визитите си в региона на Югоизточна Европа и с предстоящите си посещения в Република Черна гора и Италианската република, по покана на президентите на двете държави.\n \n", "date": "2017.07.03", "title": "Извънредно от президентството! Борисов и Радев се видяха на 4 очи и обсъдиха много важни теми (СНИМКИ)"}
{"url": "https://www.blitz.bg/politika/simeonov-ostana-potresen-ot-tova-koeto-vidya-v-noshchen-slnchev-bryag-otpravi-lyuti-zakani_news526354.html", "text": "Вицепримиерът Валери Симеонов заяви твърдата позиция на държавата да затваря шумни заведения по морето. В един часа след полунощ в събота със специален калиброван уред Симеонов е извършил проверка в Слънчев бряг, като във фокуса на инспекцията са били централната алея, както и „прословутата група заведения на Южния плаж“.\n „На 400 метра от „Бедрум“, което заедно с побратимите си - другите три заведения, тормози целия залив, констатирахме 91,9 децибела при максимално допустими в заведението 40 децибела. Можете да си направите извода за какво брутално газене на законите и нормативните уредби става въпрос“, посочи Симеонов, цитиран от burgasinfo.com. \nАко установим и други нарушения, заведенията ще бъдат затворени, каза той. \nДържавните институции ще засилят проверките в „обекти- рецидивисти“, каза Областният управител на Бургас Вълчо Чолаков. \nПроверките ще бъдат изненадващи, набелязани са и конкретни места. Те ще бъдат гледани под лупа по няколко компонента - и от данъчните, и от полицията, и от Агенцията по безопасност на храните и пр. \nВицепремиерът заостри вниманието на НАП към многобройните атракциони, които се изнасят вечер в Слънчев бряг.  По централната и крайбрежната алея се появяват стотици нелегални обекти, които предлагат всякакъв тип услуги на опиянените туристи- футбол, снимки с папагали колички, боксови круши, лостове за набиране... Всичко това е с едни колелца, които се избутват на централната алея, която става непроходима. Вечер Слънчев бряг е курорт без всякакъв контрол. На това ще бъде сложен край“, каза Валери Симеонов. \nТой заяви, че ще се пристъпи към конфискация на триколките, които се отдават на туристи в Слънчев бряг. Хлапета летят между летовниците с превозните средства със скорост 30-40 км/ч, а това създава сериозен риск от инциденти. Хората, които ги отдават пък, не си и помислят да издават касови бележки, каза още Симеонов и заяви, че ще се пристъпи към затваряне на обектите.\n", "date": "2017.07.03", "title": "Симеонов остана потресен от това, което видя в нощен Слънчев бряг! Отправи люти закани"}
{"url": "https://www.blitz.bg/obshtestvo/regioni/v-asenovgrad-shche-prodlzhava-da-vri-i-kipi-roditeli-se-zakanikha-da-snimkivideo_news526441.html", "text": "\n Протестите ще продължат всяка вечер. Това реши инициативният комитет на родителите на пострадалите деца от отбора по гребане в Асеновград. Те обаче предупредиха, че през уикенда недоволството отново ще е масирано. \n Утре група родители ще поиска ново разрешение от общината за продължаване на протестните действия. \n Хората нееднократно подчертаха, че митингите и шествията им са мирни. Те се разграничиха от всякакви прояви на агресия и нерегламентирана агитация. \n \n Днес родители на децата от отбора по кану каяк са били на среща с кмета Емил Караиванов. По думите им той е предложил да осигури психолог на всички деца, които имат нужда да бъдат консултирани със специалист. \n На протеста тази вечер хората заявиха, че са гневни заради липсата на присъствие от страна на местната власт на митингите им, за да бъдат чути исканията им. Те ще продължат да следят как се изпълняват обещанията, които миналата седмица им бяха дадени на нарочна пресконференция в присъствието на вицепремиера Валери Симеонов, главния секретар на МВР Младен Маринов, представители на полицията, прокуратурата и местните власти. \n Тази вечер протестът е доста по-малоброен в сравнение със снощи и предишните вечери миналата седмица. Няма и много полиция. Недоволството на родителите е охранявано едва от петима полицаи. \n \n Вижте какво каза бащата на едното от пострадалите деца. \nИзточник, видео и снимки: DCNEWS \n", "date": "2017.07.03", "title": "В Асеновград ще продължава да ври и кипи! Родители се заканиха да... (СНИМКИ/ВИДЕО)"}
{"url": "https://www.blitz.bg/politika/simeonov-izrigna-zaradi-etnicheskoto-naprezhenie-v-asenovgrad-i-burgaskata-mutra-veeshcha-blgarskoto-zname_news526363.html", "text": "Всички лица, които подклаждат етническа омраза и отправят заплахи за живота във Фейсбук, Туитър и коментари по интернет, ще бъдат преследвани от службите. „Сезирал съм  ГДБОП, които са специализирани в тази област. Ще бъдат констатирани лицата и срещу тях също ще бъдат предявени съответните обвинения“, каза вицепремиерът Валери Симеонов.\nПрипомняме, че той лично пристигна в Асеновград преди няколко дни, за да тушира напрежението между българи и роми. \n„Аз бях много неприятно изненадан да видя една бургаска мутра, да вее българското знаме там. Такъв тип хора, аз не мога да определя като националисти, по скоро  това са някакви анархисти. Хора, които рушат държавността и малкото крехък баланс останал в нашето общество“, каза Симеонов, цитиран от burgasinfo.com. \nИ допълни:  „По никакъв начин не подкрепям присъствието на външни хора в Асеновград, нито агитки, нито някакви рокери и всякакви други формирования, които само могат да доведат до покачване на напрежението“. \nСимеонов подчерта, че темата  Асеновград ще е с развитие - ще бъдат премахнати незаконните постройки, ще има засилено полицейско присъствие докато е необходимо и прочие. \n„Обръщам ви внимание за различния подход и за незабавната реакция на държавата. В такива случаи обикновено държавните институции, с изключение на полицията, оставаха встрани. Сега не е така. Имаме си една държава, трябва да си я пазим. По никакъв начин да не се допускат сблъсъци, каквито се случват във Франция, Щатите, Великобритания. Самите протести аз ги разбирам, основателни са. Хората търсят активността на държавата и местните власти“, каза още той.   \n", "date": "2017.07.03", "title": "Симеонов изригна заради етническото напрежение в Асеновград и бургаската мутра, вееща българското знаме"}
{"url": "https://www.blitz.bg/obshtestvo/regioni/ekshn-v-burgas-napadnakha-sluzhiteli-na-smetosbirashcha-firma-snimka_news526270.html", "text": "\nНаркомани, вероятно в абстинентен глад, атакуваха сметосъбирачите на фирма \"Титан\"- внезапно - откъм задния вход на бившата 2-та поликлиника - МЦ 1 в Бургас, където се намира кабинетът по метадонова терапия, съобщава \"Флагман\", позовавайки се на очевидец.  \nРаботниците на \"Титан\" опитваха да качат пълен контейнер със смет в каросерията на камиона, когато върху тях се изсипа дъжд от ритници и камъни, разказва човекът. \nПод ударите на развилнелите се наркозависими е попаднал и автомобил, който се е движел пред сметосъбиращата машина.  \nТова е поредното нападение над граждани, имало е и случаи на щурмуване на лекарски кабинети и трошене на медицинска апаратура. \nИнцидентът е станал  на ул. \"Хан Крум\". \n", "date": "2017.07.03", "title": "Екшън в Бургас! Нападнаха служители на сметосъбираща фирма (СНИМКА)"}
{"url": "https://www.blitz.bg/intsidenti/stikhii/koshmarno-gradushka-kato-yumruk-udari-plevensko-snimki_news526278.html", "text": "\n След рекордно високите температури от над 40 градуса времето се влоши рязко и през изминалата нощ Плевенска област бе обхваната от бури, градушки и проливни дъждове, съобщава \"Плевен утре\". \n \n Във фейсбук групата на град Левски потребители сигнализират за градушка с големина на юмрук. От бедствието са пострадали доста автомобили, счупени са и прозорци на сградата на Районното полицейско управление в града. \n Информация за градушка има и в много от по-малките населени места в региона.  \n \n \n   \n", "date": "2017.07.03", "title": "Кошмарно! Градушка като юмрук удари Плевенско (СНИМКИ)"}
{"url": "https://www.blitz.bg/intsidenti/stikhii/vizhte-kakv-ad-e-v-plevensko-sled-stikhiyata-snimki_news526295.html", "text": "\n Пътят към плевенското село Подем и селото са подгизнали от вода. За това алармира очевидец, цитиран от Plevenutre.bg.  \nТой изпраща и кадри за ситуацията, както и призив към хората да не предприемат пътуване, докато обстановката не се успокои. \n \n Подобна е ситуацията на много места в Плевенска област. Дъждът не спира, така че бъдете изключително внимателни на пътя. \n", "date": "2017.07.03", "title": "Вижте какъв ад е в Плевенско след стихията (СНИМКИ)"}
{"url": "https://www.blitz.bg/intsidenti/mlad-mzh-otide-na-baseyn-v-krdzhali-no-mu-se-sluchi-golyama-beda-snimka_news526289.html", "text": "\n Млад мъж пострада сериозно в басейна на комплекс „Резиденция“ край Кърджали в неделя и окървавен се придвижи то Спешното отделение на МБАЛ „Д-р Атанас Дафовски“. Той се пресегнал да хване топка и в този момент канализационната решетка е пропаднала, съобщава  24rodopi.com. \n„Седях на плочките, когато към мен дойде топка и аз се опитах да я хвана. В този момент лявата ми ръка пропадна в канала, след което и цялото тяло. Ударих си главата и рамото. \nЛошо поставени решетки или некачествен материал - трябва да се установи, защото самият аз не съм направил нещо нередно. Инцидентът стана към 11 часа. В 11.25 часа вече бях в болницата, където ми зашиха веждата. Оказа се, че в комплекса нямат лекар, нито пък аптечка. Казаха, че преди седмица момиче е паднало и било оперирано. Нейният десен крак е пропаднал в канала“, разказа потърпевшият младеж. \nСпоред него камерата на комплекса е заснела инцидента. \n \n \n", "date": "2017.07.03", "title": "Млад мъж отиде на басейн в Кърджали, но му се случи голяма беда (СНИМКА)"}
{"url": "https://www.blitz.bg/obshtestvo/regioni/tragediyata-e-golyama-izdkhna-momichentseto-padnalo-ot-blok-v-tryavna_news526303.html", "text": "\n Момченцето, което падна от втория етаж на сграда в Трявна е издъхнало малко по-късно в болницата в Гоброво. Тргедията се е разиграла около 8 часа тази сутрин. Тогава в районното полицейско управление в Трявна е получен сигнал за инцидента, съобщиха от ОД на МВР в Габрово. \nПо първоначални данни момченцето е паднало от прозореца на дома му, който се намирал на втория етаж в жилищна сграда на улица \"Ангел Кънчев\" в Трявна. \nРодителите му били излезли за кратко, а детето било оставено на грижите на близък роднина. \nМомченцето е транспортирано в областната болница в Габрово в тежко състояние. \nПо случая е започнало досъдебно производство. \n \n", "date": "2017.07.03", "title": "Трагедията е голяма! Издъхна момиченцето, паднало от блок в Трявна"}
{"url": "https://www.blitz.bg/intsidenti/katastrofi/tir-se-obrna-na-am-trakiya-snimki_news526299.html", "text": "\n Катастрофа на АМ \"Тракия\". Тежкотоварен камион се е обърнал. Инцидентът е станал на 130-ия километър на магистралата, информира Нова телевизия. \nНа място са екипи на полицията. \n \n \n \n \n", "date": "2017.07.03", "title": "Тир се обърна на АМ \"Тракия\" (СНИМКИ)"}
{"url": "https://www.blitz.bg/intsidenti/katastrofi/zhestoka-katastrofa-na-magistrala-khemus-kola-izkhvrcha-ot-shoseto-i-padna-v-reka-zrelishchni-snimki_news526322.html", "text": "\n Зрелищна катастрофа е станала на магистрала „Хемус“ тази сутрин, съобщава BulNews.bg. Кола с видинска регистрация е изхвърчала от пътното платно и е паднала в река. \nИнцидентът е станал след тунела „Витиня“ в посока София. В лек автомобил „КИА“ пътували двама мъже. Заради обилните валежи по шосето имало голямо количество вода. Образувал се е аквапланинг, който поднесъл колата и я изхвърлил от пътя, обясниха полицаите, изпратени на местопроизшествието. \nВозилото се влачило в канавката край магистралата близо 30 метра. След това колата стигнала до стена, ограждаща малка рекичка, която тече под пътя, и паднала от около 3 метра височина във водата. \nТежкият пътен инцидент като по чудо се разминал без сериозно пострадали хора. По колата обаче са нанесени значителни материални щети. В момента Пътна помощ със специализирана техника се опитва да я извади от реката.    \n \n \n \n \n \n \n \n \n \n \n \n \n \n \n", "date": "2017.07.03", "title": "Жестока катастрофа на магистрала „Хемус“! Кола изхвърча от шосето и падна в река (ЗРЕЛИЩНИ СНИМКИ)"}
{"url": "https://www.blitz.bg/obshtestvo/regioni/voden-ad-v-svishchovsko-mislyat-za-evakuatsiya_news526320.html", "text": "\n Критична е обстановката в Свищовско след проливните дъждове. Това каза кметът на Община Свищов Генчо Генчев, цитиран от \"Фокус\". По думите му най-тежко е положението в село Овча могила.  \nСпоред него там и дерето прелива. Залети са и малкият и големият мост в селото. На място са екипи на Пожарната, както и зам.-кметът. Генчев съобщи, че ако се наложи, населението от ниските части на селото ще бъде евакуирано. В момента се събира информация от кметовете на населените места. С нарушено електрозахранване са селата Червена вода, Деляновции Горна Студена.\n \nВ село Ореш тази сутрин се е образувало свлачище. На място е изпратен екип, който да насипи брега с каменна фракция, за да се спре свличането. Залят е и пътят в село Вардим. В Свищов има наводнения в централната част на града, както и в района на жп гарата. По думите на Генчев в момента се работи по отводняване на шахтите. Наводнени са мази и гаражи. „Имаме надигнати улици и асфалт, но към този момент не можем да дадем точна информация, тъй като улиците са залети изцяло от вода. След като свърши критичното положение, ще се извърши оглед на щетите“, посочи Генчо Генчев.\n", "date": "2017.07.03", "title": "Воден ад в Свищовско, мислят за евакуация"}
{"url": "https://www.blitz.bg/intsidenti/koshmaren-intsident-s-ednogodishno-dete-v-tryavna_news526281.html", "text": "\n Тази сутрин, около 08.00 часа в районното полицейско управление в Трявна е получен сигнал за инцидент с пострадало дете на една година и два месеца. Детето е с опасност за живота. Това съобщиха от ОД на МВР в Габрово. \nПо първоначални данни момченцето е паднало от прозореца на дома му, който се намирал на втория етаж в жилищна сграда на улица \"Ангел Кънчев\" в Трявна. Родителите му били излезли за кратко, а детето било оставено на грижите на близък роднина. Момченцето е транспортирано в областната болница в Габрово в тежко състояние, има опасност за живота му. По случая е започнало досъдебно производство.\n", "date": "2017.07.03", "title": "Кошмарен инцидент с едногодишно дете в Трявна"}
{"url": "https://www.blitz.bg/intsidenti/tezhk-intsident-na-rusenski-zhp-prelez-ima-raneni_news526357.html", "text": "\n В 13.55 часа днес на прелез в междугарието Моруница – Борово, тежкотоварен автомобил преминава през съоръжението при редовно задействано автоматично прелезно устройство (спуснати бариери, светлинна и звукова сигнализация) и се сблъсква със специализирана машина за ремонт на НКЖИ. Това съобщиха от пресцентъра на НКЖИ.  \nПострадали са 3-ма служители на НКЖИ, пътували в нея. \nДвама от тях са с леки наранявания, третият е настанен за наблюдение в лечебно заведение. \nЕкипи на разследващите органи и ДП НКЖИ са на мястото на инцидента. \nНарушен е графикът на движение на влаковете по 4-та жп линия Русе – Подкова в участъка Горна Оряховица – Русе. \nРъководството на ДП \"Национална компания „Железопътна инфраструктура” призовава водачите на пътни превозни средства да спазват правилата за движение по пътищата. Всяко неспазване на Закона за движение по пътищата и преминаване при спуснати бариери или звукова и светлинна сигнализации, показващи приближаването на влак към прелеза, е риск за живота на водачите на превозните средства и техните спътници. Инциденти от този род нарушават графика за движение на влаковете, отнемат от личното време на пътниците, ползващи железопътен транспорт, и предизвикват значителни икономически загуби за НКЖИ и железопътните оператори. \n \n", "date": "2017.07.03", "title": "Тежък инцидент на русенски жп прелез: Има ранени"}
{"url": "https://www.blitz.bg/politika/bozhidar-dimitrov-s-kultovo-izkazvane-za-makedoniya_news526246.html", "text": "\n Държавите не признават езици, те не са лингвистични институти. Това каза директорът на НИМ проф. Божидар Димитров в ефира на bTV.  \n\"Признали сме държавата Македония, нейната конституция, но не сме признали езика им. Наскоро беше упрекната външната министърка затова, че ние признаваме македонския език, но това показва, че тя е чела редица източници. Във френската енциклопедия пише, че македонският език е идиом на българския език (диалект), подчерта проф. Димтров. \nТе може да искат много неща\". „Аз ще напиша завещание, че съм българин, за да не ме обявят за македонец след смъртта ми. Един ден ще имам паметник в Македония“, подчерта директорът на НИМ. По думите на историка ни в договора за добросъседство с Македония задължително трябва да има две важни точки – да спират кражбите на българска история и се откажат от досега откраднатото, както и да извадят невярната информация от учебниците по история.\n", "date": "2017.07.03", "title": "Божидар Димитров с култово изказване за Македония!"}
{"url": "https://www.blitz.bg/obshtestvo/regioni/ochevidets-tvrdi-v-plovdiv-zapochna-vendetata-skinari-s-trbi-i-boksove-biyat-romi-nared-i-navsyakde_news526305.html", "text": "\n Група облечени в черно млади мъже е налетяла на бой на роми в център на Пловдив. Инцидентът е станал снощи, около 22:30 ч. на метри от Джумаята. За него съобщава очевидец, цитиран от TrafficNews.bg, който замалко също е щял да стане жертва на побойниците. \n Снощи след 22 ч. 33-годишният мъж тръгнал към Главната. В района на Цар-Симеоновата градина видял първата тревожно изглеждаща група - млади мъже, на около 20 години. Всеки от тях бил облечен в черни дрехи с различни надписи на английски език. Вече леко разтревожен, читателят ни продължил към Джумаята. Стигнал завоя с улица \"Найден Геров\", където мислел да завие, за да си купи дюнер. В този момент от същата улица се появила група роми. \n Голяма група от облечени в черно мъже, идващи от Джумаята, се втурнали към ромите веднага след като ги видели и започнали да ги налагат с оръжията си - тръби и метални боксове. Заради мургавия цвят на кожата си пострадал и читателят ни, който бил ударен с тънка метална тръба. \n Той успял да побегне в посока към Джумаята. Разказва, че по Главната имало много хора - и българи, и чужденци, но никой не се намесил в случващото се. Вместо това хората само гледали. В бягството ни от разярената тълпа читателят стигнал до Халите. Там два пъти опитал да позвъни на 112. Разказва, че никой не отговорил, въпреки продължителното звънене. \n Тогава приближили семейство от ромски произход, а по лицето си жената имала следи от удари - тя също станала жертва на групата. \n Пловдивчанинът опитал да се свърже с такси, но тъй като не успял, позвънил на приятел, който да дойде и да го прибере. \n Вчера е имало няколко случая на бити роми из Пловдив. Един от тях е бил пребит край хотел „България“ на Главната улица, а друг до пицария на улица „Найден Геров“. Най-вероятно те са били бити от крайно десни активисти, които са отивали към Асеновград. \nКакто БЛИЦ писа вчера в Асеновград се проведе многолюден протест заради бити деца от  \n", "date": "2017.07.03", "title": "Очевидец твърди: В Пловдив започна вендетата! Скинари с тръби и боксове бият роми наред и навсякъде"}
{"url": "https://www.blitz.bg/obshtestvo/regioni/gradushka-pomlya-gradini-v-montansko-eto-kakvo-e-polozhenieto-sled-stikhiyata-vv-vrachansko_news526331.html", "text": "Лесени късове в големината на лешник са съсипали зеленчуковите градини и част от лозята в землищата на пет села в област Монтана. Пороен дъжд, примесен с градушка е паднал в неделя вечерта в Берковица, Замфирово, Копиловци, Говежда, Дълги дел и  Георги Дамяново, пише \"Конкурент\".\n„Градушката би около 15 минути. Пострадали са зеленчуковите градини в дворовете на пората. Пратил съм да огледат и пораженията по лозята и по градините извън селото”, каза кметът на Замфирово Ангел Ангелов. Управникът сам е испектирал пътя Замфирово – Пърличево, който е пропаднал. \n„Шосето е така от доста време, но при дъждове и особено при градушка, нещата се влошават. Очаквам специалсти от общината да дойдат на огред и най-сетна до се вземат мерки за реконструкция на отсечката. Шосето е опасно и ако не бъде ремонтирано, ще се наложи да го затворил”, каза още кметът Ангелов. \nПо данни на метеорологичната станция в Монтана в неделя вечерта и в нощта срещу понеделник най- много дъжд е паднал във Вършец. Там са измерени  53 литра на квадратен метър. Между  30 и 34 литра на квадрат е в Бъзовец, Лехчево и Вълчедръм, в  Берковица и Говежда – 28 л/кв.м., Замфирово – 25 л,  Д-р Йосифово, Чипровци и Монтана- между 12 и 19 литра. \nОбластният щаб за защита на населението при бедствия е в готовност да реагира при необходимост. Щабът е заседавал в неделя вечерта, каза областният управител Росен Белчев. \nОбилният дъжд, който се изсипа над Мездра, е бил в количество от 91 литра на квадратен метър, съобщиха от областния съвет за сигурност, създаден от губернатора на Враца - Малина Николова. Порой се е излял и над Бяла Слатина, където количеството на валежите е 79 л/м2 , а във Враца и Борован – съответно 72 и 63 л/кв.м. През нощта срещу понеделник са постъпили сигнали и за паднали градушки в общините Роман, Бяла Слатина, Враца и Мездра. \nЕкипи на Областно пътно управление провеждат отводнителни процедури и премахват кални маси по пътя преди ферибота на Оряхово, край с. Люти дол, между селата Враняк и Габаре и отстраняват паднали клони и дървета в община Криводол. \nНяма данни за затворени пътища или проблеми по пътната и железопътната инфраструктура. \nПрез изминалото денонощие са получени сигнали за прекъсване на електроснабдяването в 13 населени места от областта. Възстановен е токът в селата Брусен, Царевец, Старо село, Дърманци, Лик и Ослен Криводол, община Мездра, както и в населените места на община Враца – Баница, Горно Пещене, Косталево, Тишевица и Вировско. Изцяло е възстановено електроснабдяването на територията на градовете Оряхово и Криводол, където също е имало повреди. Шест улици в Роман са с прекъснато електроснабдяване, екипи на ЧЕЗ работят по отстраняване на авариите. \nОт областния съвет за сигурност допълват, че следят нивото на реки и язовири. Всички водоеми разполагат със свободни обеми и не застрашават живота и здравето на живеещото край тях население. \n", "date": "2017.07.03", "title": "Градушка помля градини в Монтанско, ето какво е положението след стихията във Врачанско"}
{"url": "https://www.blitz.bg/intsidenti/katastrofi/golyama-tragediya-sled-krvav-udar-na-trakiya_news526347.html", "text": "49-годишен шофьор от пазарджишко село е починал в неделя в Университетска болница „Свети Георги” в Пловдив, където е бил приет след тежка автомобилна катастрофа, станала същата сутрин около 8.50 часа в района на 113-и километър на автомагистрала „Тракия” в посока Бургас.\nСмъртта е настъпила вследствие на голяма кръвозагуба, черепно-мозъчни травми и увреждания на вътрешните органи, след като мъжът се е блъснал с лекия си автомобил „Опел” в крайпътен билборд. \nПричините за произшествието се изясняват от служителите в сектор „Пътна полиция” на Областна дирекция на МВР-Пловдив в рамките на образувано досъдебно производство. Те разследват и причините за верижна катастрофа с петима пострадали, станала малко след полунощ в понеделник в района на 135-и км на автомагистрала „Тракия” в посока София. \nПо първоначална информация камион „Волво” не е спазил дистанция и е блъснал отзад лек автомобил „Форд”, който се ударил във “Фолксваген”, а той – в “Рено”. В болница за наблюдение е настанена 32-годишната водачка на фолксвагена, от която е взета кръвна проба за алкохол. \nХоспитализирани са и четирима пътници – двама мъже на 23 и 26 години и две жени на 23 и 25 години. 40-годишният водач на тира и другите двама шофьори, на 23 и 44 години, са тествани с дрегер, а резултатите от пробите им са отрицателни.\n", "date": "2017.07.03", "title": "Голяма трагедия след кървав удар на \"Тракия\""}
{"url": "https://www.blitz.bg/intsidenti/stikhii/prvo-v-blits-v-pernik-stana-strashno-gradt-e-pod-voda-snimki_news526257.html", "text": "Поройният дъжд буквално потопи Перник, разказва очевидец за БЛИЦ.\nКанализацията на града се е запушила и не може да поеме цялото количество дъжд, което се изсипа през последните няколко часа. \nВ следствие на това от улиците няма и следа, автомобилите буквално плуват в опитите си да се придвижат от точка А до точка Б. Притеснени перничани разказват, че мазетата на повечето сгради са наводнени, а покривите са протекли. ОЧАКВАЙТЕ ПОДРОБНОСТИ В БЛИЦ! \n \n", "date": "2017.07.03", "title": "Първо в БЛИЦ! В Перник стана страшно! Градът е под вода (СНИМКИ)"}
