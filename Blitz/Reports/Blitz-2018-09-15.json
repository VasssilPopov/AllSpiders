{"url": "https://www.blitz.bg/obshtestvo/obrazovanie/eto-kakvo-kaza-prosvetniyat-ministr-krasimir-vlchev-po-povod-15-ti-septemvri_news627095.html", "text": "\"Образованието е най-важната инвестиция за развитието на обществото ни, то ни обединява. Именно затова разговорът за образованието е разговор за бъдещето\". Това посочва министърът на образованието и науката Красимир Вълчев в обръщението си по повод на първия учебен ден, разпространено от пресцентъра на министерството.   Вълчев поздравява учениците, учителите и родителите за първия учебен ден, който, по думите му е празник, отбелязван с радост и надежда - надежда за бъдещето, което е свързано с децата ни. \"Уважаеми родители, с вас имаме обща мисия - да образоваме децата си, да бъдат знаещи, можещи, добри и креативни хора. Само заедно можем да постигнем това. Подкрепяйте децата си и възпитавайте у тях уважение към учителя. Това е начинът да успеем в партньорство да изпълним своята мисия\", посочва министър Красимир Вълчев. \"Уважаеми учители, обществото разчита на вас да се справим с най-важните предизвикателства, пред които сме изправени. Няма друга професия, от която толкова много да зависи бъдещето ни, духовното и социално-икономическото развитие на страната. Можем да имаме добро образование само с добри и мотивирани учители. Затова полагаме всички усилия да гарантираме политическия и бюджетен избор за повишаване на учителските заплати. Същевременно е важно да оправдаваме този избор с реални възходящи образователни резултати\", заявява просветният министър. Той отбелязва, че големите предизвикателства пред учителите са да мотивират децата да учат, да провокират въображението им, да ги възпитат и дори да ги вдъхновят да станат утрешното поколение учители. \"На вас разчитаме и ви се доверяваме\", допълва Вълчев. По думите му, първият учебен ден е преди всичко празник на учениците. На тях министърът припомня, че стъпките по пътя на знанието са бавни и трудни, но винаги носят видим и траен резултат, който е гарант за развитие и успех. \"Вие сте тези, които създават утрешното общество, които ще съхраните България и българското\", казва още Красимир Вълчев. \"Мили първокласници, радвайте се на вашия първи учебен ден! Пожелавам ви нестихващо любопитство към новото и познанието. Умението да четете, пишете, смятате и разбирате ще отвори пред вас нови врати и ще ви съпътства през целия житейски път. Бъдете здрави и ученолюбиви! Честит празник на всички и на добър час!\", завършва министър Красимир Вълчев обръщението си по повод на първия учебен ден.", "date": "2018.09.15", "title": "Ето какво каза просветният министър Красимир Вълчев по повод 15-ти септември"}
{"url": "https://www.blitz.bg/politika/stoltenberg-rusiya-prechi-na-makedoniya-za-nato-opita-prevrat-v-cherna-gora_news627004.html", "text": "Генералният секретар на НАТО Йенс Столтенберг обвини Русия, че възпрепятства влизането на Македония в Алианса. „Виждаме как Русия се опитва да предотврати влизането на Македония в НАТО. Наблюдавахме и неуспешен опит за преврат в Черна гора“, заяви Столтенберг, цитиран от световните агенции.     Според него има „много примери“ как Русия се опитва да влиза в политическите процеси на различните страни от НАТО и на страните партньори.     По-рано министър-председателят на Македония Зоран Заев заяви, че няма доказателства за намеса на Русия във вътрешните дела на страната му, но тя няма алтернативи пред пълноправното си членство в НАТО и в ЕС.    ", "date": "2018.09.15", "title": "Столтенберг: Русия пречи на Македония за НАТО, опита преврат в Черна гора"}
{"url": "https://www.blitz.bg/layfstayl/skorost/tozi-edinstven-po-roda-si-chevrolet-syakash-se-e-poyavil-ot-koshmarite-na-stivn-king-snimki_news626973.html", "text": "Сам по себе си Chevrolet SSR е необичаен автомобил. А пък DinoSSauR Chevrolet SSR вече е нещо извън пределите на нормалното ...Голямо впечатление правят поставените предни зъби на пуснатия за продажба автомобил. Не знаем как е точно при динозаврите, но всяка акула може да завиди на такива зъби.    ", "date": "2018.09.15", "title": "Този единствен по рода си Chevrolet сякаш се е появил от кошмарите на Стивън Кинг (СНИМКИ)"}
{"url": "https://www.blitz.bg/obshtestvo/nedelyata-zapochva-ss-slntse-no-posle_news627106.html", "text": "Атмосферното налягане ще се повиши и ще е по-високо от средното за септември. През нощта над по-голямата част от страната ще бъде предимно ясно, утре - предимно слънчево. Ще има и временни увеличения на облачността, по-значителни над Източна България и там на места, главно в следобедните часове, ще има краткотрайни валежи.В западната половина на страната ще духа слаб до умерен северозападен вятър, в източната – от север-североизток. Минималните температури ще са предимно между 11° и 16°, максималните - между 26° и 31°, съобщи пред \"Фокус\" дежурният синоптик Евгения Егова.  Над Черноморието облачността ще е предимно значителна. Главно след обяд ще има валежи, в отделни райони – интензивни. Ще духа слаб до умерен вятър от север-североизток. Максималните температури ще са между 24° и 29°. Температурата на морската вода е 24-25°. Вълнението на морето ще е 2-3 бала.  Над планините ще е предимно слънчево. По-значителни увеличения на облачността ще има над планините в Източна, а след обяд и над Централна България, но само на отделни места там ще превали. Ще духа до умерен вятър от север-северозапад. Максималната температура на височина 1200 метра ще е около 20°, на 2000 метра – около 12°.  В понеделник ще има променлива облачност, почти без валежи. Вятърът ще отслабне, в отделни западни райони временно и ще стихне, а в Източна България ще стане от изток-североизток и дневните температури там слабо ще се понижат.  През следващите дни над по-голямата част от страната ще преобладава слънчево време, с временни увеличения на облачността. Ще духа слаб източен вятър, в Източна България - до умерен, от изток-североизток. Минималните температури ще са от около 8°-10° до към 15°-16°, максималните - предимно между 23° и 28°.    ", "date": "2018.09.15", "title": "Неделята започва със слънце, но после..."}
{"url": "https://www.blitz.bg/zdrave/tova-sa-nay-chestite-prichiniteli-na-khranitelni-alergii_news626941.html", "text": "Не всички страдат от алергия в детска възраст, тя може да се отключи и в зряла възраст, а това се случва при около 4% от хората. Ето как да разпознаете кои продукти трябва да избягвате и защо.   Има хора, които приемат стомашното разстройство за непоносимост към определен продукт и спират да го консумират. Често приемат това и за алергия, дори без да са се консултирали със специалист и да са си направили нужните изследвания. Но има и случаи, в които проявите на истинската алергия се пренебрегват, въпреки че един силен пристъп може да бъде опасен за живота.  Как да разберем, че това е алергична реакция? Най-честите симптоми на алергията са обриви, хрипове, тежка форма на гадене. Ако в организма попадне неподходящ продукт, имунната система произвежда имуноглобулини E антитела, които се сражават с “нашественика”. Те атакуват клетките на кожата, белите дробове и храносмилателния тракт, което предизвиква и съответната реакция.", "date": "2018.09.15", "title": "Това са най-честите причинители на хранителни алергии"}
{"url": "https://www.blitz.bg/svyat/cherni-oblatsi-nadvisnakha-nad-semeystvoto-na-khosni-mubarak-politsiyata-zakopcha-sinovete-mu-za_news627085.html", "text": "Двамата синове на бившия президент на Египет Хосни Мубарак са арестувани по обвинения в борсови манипулации, съобщава АФП, цитирана от БГНЕС. Гамал и Алаа Мубарак, заедно с още трима души, са обвинени в това, че не са уведомили фондовия пазар за споразумения за придобиване на мажоритарни дялове в няколко банки чрез подставени компании.След близо три десетилетия на власт Хосни Мубарак бе свален през 2011 година по време на така наречената Арабска пролет. По време на управлението на баща си Гамал оглавяваше ключов партиен комитет и бе сочен за негов наследник. По-големият му брат – Ала, се държеше далеч от политиката, но бе обвинен в „забогатяване“ благодарение на контактите и връзките на баща си.  След като бяха арестувани през 2011 година по огромен брой обвинения, включително за присвояването на близо 10 милиона евро държавни средства. По това обвинение те получиха 3-годишни присъди през 2015 година, но бяха освободени, с мотива, че вече с излежали присъдите си.  ", "date": "2018.09.15", "title": "Черни облаци надвиснаха над семейството на Хосни Мубарак! Полицията закопча синовете му за..."}
{"url": "https://www.blitz.bg/politika/boyko-borisov-poluchi-lichna-pokana-ot-trmp_news627003.html", "text": "Премиерът Бойко Борисов ще се срещне с президента на САЩ Доналд Тръмп в Ню Йорк на 24 септември, съобщи съветникът на министър-председателя Румяна Бъчварова, цитирана от epicenter.bg  Двамата ще се видят на събитие, организирано от американския президент \"Глобален призив за действие за справяне със световния проблем с наркотиците\". Както е известно премиерът ще води тази година българската делегация на 73-ото Общо събрание на ООН в Ню Йорк.  От кабинета съобщиха още, че българският премиер е получил лична покана от администрацията на Тръмп за събитието. България ще е един от съдомакините на срещата на високо равнище \"Глобален призив за действие за справяне със световния проблем с наркотиците\". ", "date": "2018.09.15", "title": "Бойко Борисов получи лична покана от Тръмп!"}
{"url": "https://www.blitz.bg/obshtestvo/btv-tsenzurira-skandalno-karlos-kontrera_news627030.html", "text": "На 14 септември вечерта се появи статус в социалните мрежи придружен със снимки и пост, които гласи, че общинският съветник Карлос Контрера от ВМРО приятно подпийнал е ритал багажа на възрастна жена в метрото, понеже било забранено да го изостави на стълбите. Според автора на постажената го е оставила за по-малко от 5 минути, като в същото време е търсила кой да й помогне, за да го качи. В поста се подчертава, че целият багаж на старицата се е разпилял, а на мястото на инцидента пред метро станция Сердика се е очаквало да пристигне патрулка.  Според очевидци на мястото на разигралата се драма се е появил дежурен екип на bTV, които надушил пикантната новина и заснел мнението на възрастната жена.  Остава обаче въпросът защо водеща медия като bTV реши да не излъчи тази така любопитна новина, след като очевидно само тя притежава кадри от инцидента? Кой спря репортажа на bTV? Има ли цензура над медията?", "date": "2018.09.15", "title": "bTV цензурира скандално Карлос Контрера"}
{"url": "https://www.blitz.bg/politika/ninova-podkhvana-plikche-i-zapochna-da-sbira-boklutsi-ot-zemyata-snimki_news627051.html", "text": "Председателят на НС на БСП Корнелия Нинова, заедно с народните представители от ПГ на „БСП за България“ Димитър Данчев, Петър Витанов и Николай Цонков , председателите на ГС на МО в БСП – София Петко Димитров и на РС на МО – Подуяне Елеонора Петрова и младежи от левицата почистиха градинка на ул. Бесарабия в кв. Подуяне.  Това съобщиха от пресцентъра на БСП.  Почистването бе организирано в рамките на кампанията „Да изчистим България“. ", "date": "2018.09.15", "title": "Нинова подхвана пликче и започна да събира боклуци от земята (СНИМКИ)"}
{"url": "https://www.blitz.bg/politika/tsvetanov-zagatna-kakv-chovek-shche-bde-noviyat-transporten-ministr_news627045.html", "text": "Името на новия транспортен министър ще се разбере в понеделник, тогава имаме коалиционен съвет. Това обяви в Пловдив председателят на парламентарната група на ГЕРБ Цветан Цветанов.   По думите му, кандидатурата е на човек с административен опит и потенциал, но не пожела да разкрие кой ще е той. Според Цветанов, тримата нови министри вероятно ще бъдат гласувани в сряда. Той не смята, че липсата на президентски указ е била продиктувана от някакво задкулисие, а по-скоро от факта, че държавният глава е бил в чужбина.   Цветанов се срещна с градската и областната структура на ГЕРБ в Пловдив. Той обяви, че досегашният областен координатор зам.-кмета Розалин Петков е поискал да се оттегли поради прекомерна ангажираност в община Пловдив. На негово място в партията застава кметът на Стамболийски Георги Мараджиев. ", "date": "2018.09.15", "title": "Цветанов загатна какъв човек ще бъде новият транспортен министър"}
{"url": "https://www.blitz.bg/politika/prvo-v-blits-temata-za-ptnata-bezopasnost-li-izyade-glavata-na-glaseniya-za-ministr-manolev_news627053.html", "text": "Оттеглилият се транспортен министър Александър Манолев предвиждал категорични действия за повишаване на пътната безопасност. През изминалата седмица той дори провел няколко срещи с представители на бранша. Затова и ударът срещу него бил добре премерен и подготвен, като се напомнило за негово старо дело за пътно транспортно произшествие, с което се целяло да се сложи кръст на всички действия в тази посока. Манолев се почувствал изключително омерзен и дори мислел да излезе изцяло от политиката, заради внушенията по темата, съобщават негови близки.      Всъщност компроматът изваден срещу Манолев са две съдебни дела от далечната 2012 г. и по същество не съдържа нищо скандално. В съдебните документи, с които се разполагаме, се описва инцидент на пътя между управляван автомобил от Манолев и възрастна пешеходка, която пресича столичен булевард. Колата на несъстоялия се транспортен шеф се движила с минимална скорост и заковавала пред жената без да я докосне. На инцидентът се отзовава и полицейски екип, който се е намирал в близост, които констатират, същото – няма съприкосновение между автомобила и пешеходеца.     Двете страни се разделят без претенции един към друг. В следващите дни обаче се оказва, че пешеходката вече претендира, че е получила „тежка телесна повреда“ и е заведено дело за огромно обезщетение. Причината е ясна – управляваният от Манолев автомобил е с немска регистрация, което го прави удобна мишена за тлъсто обезщетение. Следва няколко годишна съдебна сага, в която редица експертизи и свидетелски показания потвърждават, че няма съприкосновения между автомобила и пешеходката. По случая има дори и видео запис, който не остава и капка съмнение в съдията и съдебното жури.     Експерти коментират, че това е позната схема – издирват се пострадали и техните близки и срещу ангажимент за сериозен финансов ангажимент от бъдещото обезщетение и всички аспекти от делото се поемат от адвокатите. Запознати твърдят, че цели кантори и неправителствени организации се издържат от подобни схеми, а сумите, които припечелват от нещастието на хората се измерва в милиони левове.     Александър Манолев обаче бил притеснен, че тази атака целяла компроментиране на цялата му работа като бъдещ транспортен министър и предпочел да постъпи отговорно и да се оттегли. Вътрешното му убеждение било, че в сектора няма време за отлагане и трябват категорични действия, а компроматната война щяла да отнеме значителна част от енергията за реформи и промяна. Големият въпрос обаче остава какво загуби сектора от това решение и колко хора биха постъпили така в тази ситуация. Реакцията на редица работодателски и неправителствени организации, а дори и на хора в бранша в негова защита показват, че това е един млад и подготвен човек, а с оттеглянето на неговата кандидатура се вдигат още повече очакванията към бъдеща друга номинация.     ", "date": "2018.09.15", "title": "Първо в БЛИЦ! Темата за пътната безопасност ли изяде главата на гласения за министър Манолев!"}
{"url": "https://www.blitz.bg/politika/rumen-radev-progovori-po-goreshchata-tema-i-obyasni-zashcho-ne-e-podpisal-ukaza-za-osvobozhdavaneto-na-mladen-marinov_news627039.html", "text": "Държавният глава Румен Радев коментира дали ще подпише указа за освобождаването на главния секретар на МВР Младен Маринов. Това той направи по време на първия Национален събор на запасното войнство, който се провежда край Казанлък.   Припомняме, че гласуването на оставките на Николай Нанков, Ивайло Московски и Валентин Радев и избора на новите министри от пленарната зала бяха предвидени за около 9,30 ч в четвъртък. Малко преди откриването на заседанието обаче стана ясно, че президентът не е подписал указа за освобождаване на главния секретар на МВР Младен Маринов, който бе предложен за нов вътрешен министър.  Така планираните рокади в кабинета се оказаха невъзможни.  \"Някак си се превърна в норма погазването на закона, а когато някой го спазва, вие ме питате защо. Аз мисля, че това вече е диагноза за нашата демокрация. И аз няма как да подпиша указ при положение, че няма съгласуване, което законът изисква за всеки проект на акт, който съдържа предложение за указ\", каза Радев.  ", "date": "2018.09.15", "title": "Румен Радев проговори по горещата тема и обясни защо не е подписал указа за освобождаването на Младен Маринов"}
{"url": "https://www.blitz.bg/politika/tsveta-karayancheva-povede-dlgoto-krdzhaliysko-khoro-snimkivideo_news627054.html", "text": "Председателят на Народното събрание Цвета Караянчева поведе дългото кърджалийско хоро, което е част от фестивала \"Бъдеще с традиции – Кърджали`2018\".     Стотици дойдоха на Новия мост, в квартал „Възрожденци“, и предвождани от родопската група „101 каба гайди“, с хороводни стъпки поеха към центъра на града край Арда, където е фестивалната програма, съобщава rodopi24.com.        ", "date": "2018.09.15", "title": "Цвета Караянчева поведе дългото кърджалийско хоро (СНИМКИ/ВИДЕО)"}
{"url": "https://www.blitz.bg/politika/volen-siderov-smyata-da-otvori-nedelno-uchilishche-za-deputatite_news627065.html", "text": "Волен Сидеров обяви пред БНТ идеята си да открие неделно училище за депутатите, които все още не се отнасяли сериозно към неща като жизнен опит, политически опит и авторитет.   Лидерът на Атака и председател на ПГ на Обединените патриоти в студиото посочи, че уроците, които той е изнасял, са били на първо време за коалиционните партньори, но с тенденция да бъде отворено и за други парламентаристи. Волен изрази съжаление за политиката в България, че се различава от тенденциите в геополитиката, за които у нас дори не се говори. Лидерът на Атака изтъкна примери за своята прозорливост по отношение на случващото се в международен план. Например, предложението на партията му преди години, а сега намеренията в Европейския съюз, да се премахне смяната по два пъти в годината на астрономичното с лятно време и обратно.", "date": "2018.09.15", "title": "Волен Сидеров смята да отвори неделно училище за депутатите"}
{"url": "https://www.blitz.bg/politika/pompeo-razkritikuva-rusiya-severna-koreya-i-iran_news627012.html", "text": "Държавният секретар на Съединените щати Майк Помпео даде ясен сигнал, че САЩ са твърди в политиката си срещу ядрените амбиции на Северна Корея и Иран, предаде АП.     За целта той обвини Кремъл, че активно работи, за да подкопае международните санкции срещу комунистическия режим в Пхенян.     Според Помпео Тръмп ще направи всичко възможно, за да убеди Ким Чен-ун, че пълното, окончателно ядрено разоръжаване на Корейския полуостров е необходимо.     От своя страна Помпео посочи, че комуникацията и консултациите с иранските власти от страна бившия шеф на Държавния департамент на САЩ Джон Кери са неуместни и са без прецедент в историята на страната.     САЩ вече се оттеглиха от ядрената сделка с режима на аятоласите като опит да попречат на ядрените амбиции на Техеран.    ", "date": "2018.09.15", "title": "Помпео разкритикува Русия, Северна Корея и Иран"}
{"url": "https://www.blitz.bg/layfstayl/shoubiznes/krchmi-lzhat-s-uchastiya-na-pevtsi-za-da-ne-plashchat-khonorari-puskat-imitatori_news627074.html", "text": "Нов начин да печелят на гърба на известните певци у нас намериха кръчмарите.Те цакат клиентите си с трибюти на едни от най-големите ни звезди, но че ще ги радва двойник на изпълнителя, посетителите разбират едва когато стъпят в заведението.  Едни от най-пробутваните трибюти са на  Азис, Преслава, Галена, Криско, Гери-Никол и Килата. Собствениците на заведения слагат на плакат снимка на изпълнителя, а отдолу с малки, почти незабележими букви пише „трибют“ или „вечер с песните на…“. Клиентите остават разочаровани когато видят в заведението негов имитатор или още по-лош вариант – просто диджеят в заведението пуска песни на обявения изпълнител.  Причина за тази лъжа са високите хонорари на изпълнителите и собствениците гледат да напълнят клубовете по друг начин, с който да спестят  5 бона, пише „Телеграф“. ", "date": "2018.09.15", "title": "Кръчми лъжат с участия на певци, за да не плащат хонорари, пускат имитатори"}
{"url": "https://www.blitz.bg/layfstayl/bremennata-eva-kikerezova-defilira-na-stsenata-na-sfw-snimki_news627073.html", "text": "Екранната половинка на Георги Любенов очаква третото си дете. Ева поддържа перфектна форма, за да може да съчетава професията си и изявата на модния подиум. Въпреки че, до броени дни, Кикерезова ще влезе в осмия месец на бременността си, красавицата продължава с лекота да се превъплъщава в ролята на модел. Освен в рубриката си в Денят започва с Георги Любенов, по БНТ, ще я видим на есенното ревю с облекла за бременни.  След като наскоро представи дебютната си колекция „Creation”, родния бранд Instinct, ще покаже есенно-зимната линия „Velvet collection” на 17-и септември, от 19.00 часа, в първата вечер на SFW, в зала EFE, на столичния хотел Маринела.  Дни преди да се качи на подиума, този път като дизайнер, моделът Руслана Канева споделя: „През 2008г. се докоснах до модния свят след като бях поканена за модел в голяма модна агенция. Последваха ревюта, фотосесии, запознанства с дизайнери и много ангажименти на модния подиум.Така започнах да се явявам и по конкурси за красота, както в България, така и в чужбина.        От всички спечелени титли, най-скъпа ми е мечтаната титла Мис България Бюти през 2009г. Сбъдвайки тази своя мечта, осъзнах че ще изпитвам много по-голямо удоволствие да творя облекла вместо да ги представям.Именно тогава в главата ми започна да зрее идеята за мой бранд и мои дизайнерски решения. Непрекъснато измислях модели и сценарий за ревюта в главата си, заменях ги с нови и така до безкрай.” Срещата с бременната й приятелка от детството я вдъхновява да се захване с реализацията на мечтата си. Необходимостта от удобни, елегантни и модерни дрехи за бременни жени я провокира да започне да проектира своите модели. Така се ражда www.instinct.store.    В ревюто ще видим феерия от елегантни облекла, които създават на бременните жени усещане за стил, практичност и изисканост. Ежедневни модели се редуват с официални рокли, а изборът на материи е съобразен с чувствителната кожа на бременните жени в най-щастливия период от живота им. В предстоящото ревю Instinct си партнира с актуалната марка Sevy By Sevdalina. Ръчно изработените от дизайнерката тюрбани за коса са чудесно допълнение към цялостната модерна визия на съвременната жена.   „Instinct е за тези, които не обичат ограниченията. За жените, които знаят какво искат и обичат да изглеждат безупречно.  За жените, които работят всеки ден и за тези, които не спират да работят по себе си, а тяхната визия е визитната им картичка. За жените, чиято слабост е модата. За жените, които влизайки в стаята огряват пространството, защото те са създателки. Създателки на вдъхновение, на закрила, на мечти и на животи. Instinct e за бременни! Защото първото, който подсказва на една майка какво трябва и какво не, е нейния инстинкт.” – казва в заключение младия дизайнер Руслана Канева.    ", "date": "2018.09.15", "title": "Бременната Ева Кикерезова дефилира на сцената на SFW (СНИМКИ)"}
{"url": "https://www.blitz.bg/layfstayl/za-damite/5-greshki-koito-mladite-mayki-dopuskat-sled-razhdaneto-i-plashchat-za-tyakh-ss-zdraveto-si_news626837.html", "text": "Колкото и подготвена да е една жена за нещата, които ще й се случат, след като роди първото си дете, действителността, с която се сблъсква, след като излезе от родилния дом, доста често е съвсем различна!И без да осъзнава, тя допуска куп малки грешки, които могат да й струват здравето.   В тази статия ще ви предпазим от 5-те най-често срещани заблуди, с които се сблъскват току-що родилите жени.   ", "date": "2018.09.15", "title": "5 грешки, които младите майки допускат след раждането и плащат за тях със здравето си"}
{"url": "https://www.blitz.bg/layfstayl/shoubiznes/dzhina-ot-tramvay-no-5-otkri-zlodeya-otrovil-kotkite-y-doko-khvrlyal-piratki-v-ustata-na-kuchetata-snimka_news627071.html", "text": "Джина Иванова от Трамвай No. 5 намери злодея, който трови животните, за които тя се грижи от над двадесет години.    писа певицата в профила си във Фейсбук. Джина споделя още, че досега не е имала проблем с животните. Пазарува и готви, като на месец дава около 200 лева за храна. Всички котки са кастрирани и тя се грижи за тяхното здраве, пише „Телеграф“.", "date": "2018.09.15", "title": "Джина от Трамвай No. 5 откри злодея, отровил котките й! Доко хвърлял пиратки в устата на кучетата (СНИМКА)"}
{"url": "https://www.blitz.bg/layfstayl/shoubiznes/razkritie-edin-ot-nay-blizkite-khora-do-lili-ivanova-razkaza-senzatsionni-neshcha-za-pevitsata-koito-nikoy-dosega-ne-e-znael-video_news627025.html", "text": "\"Лили Иванова има страхотно излъчване и е огромна привилегия да работиш  с човек като нея\". Tова заяви в ефира на Нова тв тонрежисьорът Ангел Попов, който години наред работи с емблематичната певица.  \"Освен, че те грабва, може и да те дистанцира, но вълнението е страхотно, не мога да си обясня защо така става. Тя се дразни като казват, че е мегазвезда или суперзвезда\", разкри Попов.  \"27 години работя с Лили Иванова, не е имало концерт, който да е минал без мен. Много сме близки, тя промени целия ми живот. Научил съм огромно количество неща.  Тя винаги е била първа. Първа направи концерт в \"Арена Армеец\". Жестоко рискува по всички линии. Имаше един много труден период, когато започнаха инфлациите и хората нямаха никакви пари.  Ние пътувахме и правихме концерти за дребни пари. Тя се връщаше дори без пари, имало е моменти, в които е доплащала. Тя е изключително прозорлива и умна\" посочи още тонрежисьорът.  Цялото интервю вижте във видеото:      ", "date": "2018.09.15", "title": "Разкритие! Един от най-близките хора до Лили Иванова разказа сензационни неща за певицата, които никой досега не е знаел! (ВИДЕО)"}
{"url": "https://www.blitz.bg/layfstayl/kitara-na-koyato-e-sviril-fenomenalen-muzikant-beshe-prodadena-za-kolosalna-suma-snimki_news627063.html", "text": "Китарата, на която Джордж Харисън е свирил на последното шоу на \"Бийтълс\" в клуба \"Кавърн\" в Ливърпул през 1963 г., бе продадена за 347 000 британски лири на търг в Уилтшир, съобщи в. \"Дейли мейл\".  Джордж Харисън свирел само няколко пъти на китарата марка \"Мейтън Мастърсаунд Ем Ес-500\", докато неговата била на поправка. Когато я върнал в магазина, я купил китаристът Рой Барбър.  Китарата била предложена на търг в Ню Йорк през 2015 г. Тогава цената й достигнала 373 000 британски лири (485 000 щатски долара).  Джордж Харисън почина през 2001 г. в Лос Анджелис.      ", "date": "2018.09.15", "title": "Китара, на която е свирил феноменален музикант, беше продадена за колосална сума (СНИМКИ)"}
{"url": "https://www.blitz.bg/layfstayl/skorost/bmw-szdade-unikalen-bezpiloten-mototsiklet-snimkivideo_news626968.html", "text": "BMW мотоциклетът e с безпилотна система за управление, напълно автономен e и не се нуждае от водач,който да го управлява. Машината сама започва движението и сама спира.Уникалният мотоциклет е създаден от подразделението на BMW Motorrad.    ", "date": "2018.09.15", "title": "BMW създаде уникален безпилотен мотоциклет (СНИМКИ/ВИДЕО)"}
{"url": "https://www.blitz.bg/layfstayl/shoubiznes/preslava-se-izpusna-eto-kakvo-razkri-za-imeto-na-bebeto_news627088.html", "text": "Поп-фолк изпълнителката Преслава роди първото си дете навръх един от най-хубавите празници – Кръстовден. Певицата сама съобщи хубавата вест в официалните си профили в социалните мрежи с феновете си, които отдавна чакат новината.Засега Преслава не дава информация около раждането, но намекна на своите почитатели с хаштагове първата буква от името на принцесата си, пише planeta.tv. Пред телевизията тя споделя, че се чувства добре и е много развълнувана от това, което й предстои.  Ако внимателно се вгледаме в публикацията, един от хаштаговете определено привлича вниманието ни. Там виждаме три букви „П“ - Павел, Преслава и малката им дъщеричка, чието име ще започва със същата буква. Вариантите за имена на с буквата „П“ са много. Кой от тях Павел и Преслава са избрали за своята рожба може би тя ще сподели съвсем скоро.  Почитателите на щастливата майка изразяват своето мнение. А то е, че първото дете на двойката ще носи името на татко си Павел – Павлина, съдейки по хаштаговете, с които Преслава е завършила публикацията си. Каквото й име да носи малката принцеса, феновете на певицата й напомнят, че оттук нататък животът й коренно ще се промени.  Те съветват Преслава да се въоръжи с търпение, както и да изживее „всяка една тръпка на майчинството по такъв начин, че никога вече да не е същата“.  ", "date": "2018.09.15", "title": "Преслава се изпусна! Ето какво разкри за името на бебето"}
{"url": "https://www.blitz.bg/layfstayl/za-damite/iskate-yak-seks-togava-imate-nuzhda-ot-tezi-vitamini_news626840.html", "text": "Знаете ли, че между качеството на секса и баланса на витамини в организма има пряка връзка? Недостигът на някое от органичните вещества води до намаляване нивото на половите хормони, което се отразява на либидото. Това се отнася както за жените, така и за мъжете.Разбира се, че можете да се презастраховате и да приемате синтетични препарати (прави се само по лекарско предписание и при наличие на признаци) или да започнете да консумирате богати на витамини храни.    ", "date": "2018.09.15", "title": "Искате як секс? Тогава имате нужда от тези витамини!"}
{"url": "https://www.blitz.bg/layfstayl/zayneb-e-na-sedmoto-nebe-reporterkata-poluchi_news627034.html", "text": "Репортерката на Гала от „На кафе“ Зейнеб Маджурова получи годежен пръстен. Самата тя си пусна снимка в инстаграм, грейнала от щастие.   От известно време 33-годишната репортерка е решила да се отдаде на любовта си към Стоян Балевски, с когото са повече от 5 години.   Според близките им двамата са се отдали на създаването на потомство в тузарските плажове извън България.          ", "date": "2018.09.15", "title": "Зайнеб е на седмото небе! Репортерката получи..."}
{"url": "https://www.blitz.bg/daydzhest/12-destinatsii-koito-mogat-da-vi-vdignat-krvnoto-snimki_news627024.html", "text": "Ваканциите и ваканционните дестинации имат за цел да ни успокоят, да ни накарат да почиваме и релаксираме. Но има и такива, които са точно обратното – могат да ни вдигнат кръвното и да ни накарат да сме под постоянно напрежение.   Disney World, Орландо, Флорида Най-вълшебното място на планетата е доста стресиращо. Посещението е уморително, скъпо, навсякъде има обезумели деца и, освен ако не сте с водач или с някой, който е много запознат с парка, можете много лесно да се изгубите или да чакате на дълга опашка, което напълно не си заслужава. Нощно сафари, Африка Това е идеалното време за наблюдения на хищници като леопарди, лъвове и членове на семейството на хиената.  Разбира се, трябва да стоите в джипа, но е добре да имате предвид цвета на вашето облекло, тъй като животните могат да ви видят, докато шофирате. Облечете дълги панталони и блуза, защото комарите са особено активни през нощта (Малария!!!). О, и имайте предвид, че ще бъдете  на място, където се срещат гигантски паяци, които могат да се промушат дори между седалките на джипа. Чернобил, Украйна Световното наследство на ЮНЕСКО прави интересна обиколка, но не всеки иска да се изложи на риск от радиационно отравяне (благодарение на експлозията на атомна електроцентрала през 1986 г.) на следващата си почивка. Аварията в Чернобил е едно от най-големите бедствия в историята на ядрената енергетика. След инцидента жителите на града са принудени да го напуснат. Лас Вегас, Невада, известен още като \"Sin City\" Каквото се случва във Вегас, остава във Вегас. Това включва загуба на безумни суми на масата на блекджек до момента, в който не просто оставате без пари, но и няма да сте в състояние да си позволите ваканция през следващите три години. Сблъсъци с огнени слънца, ослепителни светлини и пияни хора също изобилстват. Дали главата не започва да ви боли, само докато четете това? Катакомбите на Париж Разходка под Париж през пътеки, в които се помещават повече от шест милиона трупа, звучи безпокоително и неприятно. Също така всяко място, чийто главен вход се счита за \"Портата на ада\", не приветства с \"Добре дошли\". Нито еднодневните обиколки с подходящо заглавие \"Сутерена на Париж\". Вашингтон Има ли подходящо време да си в един град, който е пълен с ужасен трафик и надменни конгресмени? Толкова много костюми. Толкова много телефонни обаждания. Толкова много ръкостискания. Толкова много tweets. Толкова много срещи, направени за финансовото бъдеще, което не е известно. Малко ни идва в повече. Сейнт Бартс Не очаквахте да е в този списък, нали? Това е гореща точка за знаменитости и по-специално за фамилията Кардашиян. Очевидно е, че ако пътувате на почивка, не искате да бъдете заобиколени от папараци или да се притеснявате, че излетите от Ким сълзи след загубата на диамантена обица в океана могат да ви удавят. Достатъчно ни е това, което виждаме от страницата им в Instagram. Тунелите Ку Чи, Хо Ши Мин Нали нямате клаустрофобия? Добре, тъй като 155-километровите тунели в Хошимин Сити, първоначално построени през 40-те години на миналия век като форма на убежище от въздушни набези по време на Първата война в Индокитай, се разширяват по време на Виетнамската война от партизаните като форма на защита. Много от местните жители са прекарали години в тунелите, за да избегнат кръвопролития над земята. Тук има спални, кухни и дори болници. Въпреки че някои са по-големи, за да се погрижат за групите туристи, все още е неприятно да се мисли, че цели села от хора са живели там през по-голямата част от живота си. Стъклен мост Zhangjiajie, Хунан, Китай Знаете ли какво е акрофобията? Това е страхът от височините. Ако сте акрофоби, последното място, което искате да бъдете, е мостът Zhangjiajie. Стъкленото му  дъно има повече от 100 стъклени панела. Закачен между две скали в Националния горски парк Zhangjiajie, той е построен като туристическа атракция през 2016 г.  ", "date": "2018.09.15", "title": "12 дестинации, които могат да ви вдигнат кръвното (СНИМКИ)"}
{"url": "https://www.blitz.bg/lyubopitno/5-neshcha-za-shchastieto-koito-lekarite-kazvat-na-priyatelite-si_news627026.html", "text": "Погледни в огледалото и ще намериш ключа към удовлетворението - това си самият ти. Ето няколко съвета от експерти, които ще ти помогнат да постигнеш по-здравословен и по-щастлив живот за себе си с няколко малки промени.   Хубав ли беше денят ти? Кажи го! \"Имам приятел, който винаги казва неща като \"Обичам да прекарвам време с теб \" и \" Това е страхотно \". Споделянето на чувствата ви е част от практика, позната като \"възхищение\", а проучванията показват, че хората, които го правят, са по-щастливи от тези, които не го правят. Да осъзнаваш как се чувстваш и да изразиш емоциите си на глас удължава и засилва радостта. Дали празнувате рожден ден или сте просто на разходка, покажете че оценявате момента. Когато се случи нещо наистина хубаво, не само се усмихвайте. Смейте се високо, дайте пет на колегите си, излезте за напитка. Не спирайте да показвате и да изразявате радостта си – с обаждане или SMS до близък. Всичко това се предава и стимулира още щастие. Упражнението е терапия. \"Една студентка беше толкова стресирана, че се боеше дори да излезе от леглото. Предложих й да започне всеки ден да ходи по половин час и да тренира бягане или плуване в продължение на пет дни в седмицата. Тя започна да се тревожи по-малко“, споделя психолог. Не е тайна, че упражненията задействат освобождаването не само на серотонин и допамин, но и GABA - химикал, който потушава негативното мислене и спомага за успокояване на ума ви. Проучване установява, че хората, които практикуват редовно физически упражнения, имат способността да се възстановят психически толкова,  колкото и тези, които са приемали антидепресанти. Не се опитвайте да правите всичко Повечето хора днес са под огромен стрес, особено жените. Съветът на психолога е да не поемате цялата работа, а да аутсорсвате. Много от нас се чувстват виновни, ако не могат да се справят с всичко и затова полагат неимоверни усилия. Според изследване хората, които възлагат на друг работата, съобщават за по- голямо удовлетворение и по-пълноценни мигове със семейството.  Храната изпълва чувствата ви Психолог разказва за своя пациентка, която - въпреки хубавия си живот и финансова независимост - е страдала от лека форма на депресия, тревожност и е имала постоянни промени в настроението. Тя не намирала радост в нищо. След направени изследвания е установено, че дефицит на определени видове витамини от групата В. Тя започва да приема фолат и B6, които помагат на организма да произвежда повече серотонин, невротрансмитер, който ни помага да се чувстваме щастливи и доволни. Недостигът на хранителни вещества като витамин D, желязо и омега - 3 мазнини също могат да повлияят на настроението. Затова експерт съветва да се стараем да ядем истинска храна (не фаст фууд), да не се ограничаваме със строги диети и да се радваме на малките радости в живота. Бъдете мили със себе си В живота има моменти, които не можем да контролираме и не трябва да се обвиняваме. Психолог разказва за своя позната, която се развежда и въпреки, че е била тормозена от съпруга си, се е смятала за виновна и непълноценна, мислейки, че не е направила нещата както трябва. Псохолгът й помага да осъзнае, че няма вина, като единственото, което прави е да я прегърне и успокои. Някои малки жестове предизвикват усещане за спокойствие и вдъхват увереност.", "date": "2018.09.15", "title": "5 неща за щастието, които лекарите казват на приятелите си"}
{"url": "https://www.blitz.bg/layfstayl/shoubiznes/bilyana-yotovska-izkushava-s-kamuflazh-snimki_news627040.html", "text": "Фитнес моделът и дизайнер Биляна Йотовска ни изкушава с камуфлаж в новата си есенна колекция, пише  .  Що се отнася до вдъхновението й – то идва от дъждовното лято, което съкрати дните ни на плажа тази година.  „За този сезон залагам на камуфлажа, при това в три разновидности. За борбени и целеустремени дами!  Елегантно, спортно, удобно! Моята философия е много проста: стремя се да създавам уникален дизайн за безупречна визия и максимален комфорт!“, уверена е Йотовска. Тя е подготвила и аксесоари към облеклата. Ексклузивната линия на чаровната брюнетка ще бъде представена на Седмицата на модата на 17 септември. На събитието за Biliana Yotovska label ще дефилират световният и европейски шампион по културизъм Митко Димитров и водещата Гери Дончева. Специално участие в ревюто ще вземе и певицата Прея, която успя да се втали с 15 килограма с програмата на Йотовска.", "date": "2018.09.15", "title": "Биляна Йотовска изкушава с камуфлаж (СНИМКИ)"}
{"url": "https://www.blitz.bg/intsidenti/katastrofi/taksi-otnese-momche-s-kolelo-v-studentski-grad_news626996.html", "text": "Поредният инцидент с велосипедист беше регистриран днес. Млад мъж беше блъснат от такси в Студентски град пред УНСС. Колоездачът е минавал по пешеходната пътека, когато жълтият автомобил го е връхлетял. При това момчето е бутало колелото, а не го е карало.   Според очевидци причината е превишената скорост, съобщава stolica.bg.     По-рано днес велосипедисти направиха шествие от Министерски съвет до МВР в знак на подкрепа на убития Мартин от Варна.  От години се върти идеята в Студентски град да стане „Зона 30“, но все още това е в сферата на пожеланията.    ", "date": "2018.09.15", "title": "Такси отнесе момче с колело в Студентски град"}
{"url": "https://www.blitz.bg/intsidenti/ekskluzivno-i-prvo-v-blits-vnezapna-smrt-pokosi-mlad-mzh-pred-bogatashkata-sgrada-na-arteks_news627014.html", "text": "Млад мъж загина внезапно пред входа на богаташката сграда на Артекс на улица \"Тинтява\" в столицата, видя човек на БЛИЦ.Жертвата, на видима възраст 30-35 години, се бе строполил на плочките на новопостроената кооперация.  Първоначално на мястото пристигна линейна на Бърза помощ. Медиците се опитаха да върнат към живота облечения в черни дрехи мъж, но не успяха.  След това пред Артекс пристигна полиция, която отцепи периметъра. Минути по-късно тялото на починали бе покрито със син найлон.  Ужасяващата гледка стресна минаващите покрай сградата пешеходци.  Все още се изясняват причините за смъртта.  На метри от мястото на инцидента фирма Артекс строи друга сграда - Диамант, за която се твърди, че ще е най-скъпата в София.  ", "date": "2018.09.15", "title": "Ексклузивно и първо в БЛИЦ! Внезапна смърт покоси млад мъж пред богаташката сграда на Артекс"}
{"url": "https://www.blitz.bg/intsidenti/katastrofi/ot-poslednite-minuti-zverska-katastrofa-v-burgas_news627019.html", "text": "Две коли се удариха жестоко на кръстовището на бул. \"Тодор Александров\" и \"Спортна\" в Бургас, съобщава \"Флагман\", като се позовава на очевидци.  Инцидентът е станал преди минути - около 09:20 ч., а причината е отнето предимство.  \"Миниванът се движеше от \"Трапезица\" и на светофара завива към ул. \"Спортна\". По това време с бясна скорост от бул. \"Тодор Александров\" идва друга кола и се забива зверски в завиващия автомобил. При удара миниванът се преобърна. Гледката е ужасяваща, дано няма тежко пострадали и жертви!\", обясни свидетел.  На мястото на инцидента все още няма полиция и линейка. Подаден е сигнал към спешния тел. 112.  ", "date": "2018.09.15", "title": "От последните минути: Зверска катастрофа в Бургас"}
{"url": "https://www.blitz.bg/kriminalni/ekshn-kato-na-kino-politsai-gonyat-shofor-s-pezho-a-toy-se-izmkna-kato-sleze-s-kolata-po-stlbite-snimkivideo_news626927.html", "text": "Това преследване ще ви изуми с доста неочаквано развитие. Младеж на 19 години, който шофира червено Peugeot 205, се опитва да се измъкне от следващия го плътно полицейски автомобил и се решава на отчаяно действие - спускане с колата по стълби.   ", "date": "2018.09.15", "title": "Екшън като на кино: Полицаи гонят шофьор с Пежо, а той се измъкна като слезе с колата.... по стълбите (СНИМКИ/ВИДЕО)"}
{"url": "https://www.blitz.bg/obshtestvo/psikhologt-rosen-yordanov-bezotgovornite-shofori-tryabva-da-izvrshvat-obshchestveno-polezen-trud-da-otidat-v-speshnoto-i-da-vidyat-posleditsite_news627027.html", "text": "Катастрофите в повечето случаи са по обективни фактори – това са инциденти, възникнали от човеша небрежност, посочи психологът Росен Йорданов в предаването „Тази събота” по bTV. По думите му това е абсолютна небрежност.     „Българските шофьори са на ясно какво се случва в чужбина – какви са санкциите. Трябва от видеоконтрола до санкцията пътят да е много кратък. Това може да се направи – да се засилят санкциите. Полицаите не са нужни в големите градове, където има възможност за видеоконтрол, живата сила трябва да е извън града”, смята Йорданов, който е работил за МВР.     Подрастващите трябва да бъдат възпитани, а батковците им превъзпитани, предложи още психологът. „Шофьорите нарушители трябва да са на пробация, да извършват обществено полезен труд – да отидат в спешното и да видят какво се случва, след като карат безотговорно”, обясни Росен Йорданов.       ", "date": "2018.09.15", "title": "Психологът Росен Йорданов: Безотговорните шофьори трябва да извършват обществено полезен труд, да отидат в спешното и да видят последиците"}
{"url": "https://www.blitz.bg/intsidenti/mvr-s-prvi-podrobnosti-pred-blits-za-tragediyata-na-ultintyava-v-stolitsata_news627032.html", "text": "МВР разкри пред БЛИЦ причината за трагедията, която се разигра на улица \"Тинтява\" в столицата.  . Инцидентът се разиграл пред входа на богаташка сграда на Артекс.   От полицията съобщиха за БЛИЦ, че мъжът е починал вследствие на естествена смърт. Имал е заболяване, прилошало му е и е издъхнал.  Ужасяващата гледка стресна минаващите покрай сградата пешеходци.  На метри от мястото на инцидента фирма Артекс строи друга сграда - Диамант, за която се твърди, че ще е най-скъпата в София.    ", "date": "2018.09.15", "title": "МВР с първи подробности пред БЛИЦ за трагедията на ул.\"Тинтява\" в столицата!"}
{"url": "https://www.blitz.bg/intsidenti/katastrofi/ogromna-tragediya-18-godishna-trgna-za-chastni-urotsi-km-burgas-no-nikoga-ne-se-vrna_news627043.html", "text": "Млада жена загина при удар в крайпътно дърво тази сутрин. Инцидентът е станал между селата Ябълчево и Руен, съобщава \"Флагман\", като се позовава на очевидци.  Загиналата е 18-годишната Айшен от Руен. Младата жена, която е шофьор от няколко месеца, пътувала за Бургас, където била на частни уроци. Тя тръгнала на път със семейния автомобил Пежо Партнер. По правия участък момичето е загубило контрол над автомобила и с бясна скорост се е забило в топола.  Ударът е бил толкова жесток, че автомобилът бил смачкан до неузнаваемост, обясниха очевидци. Младата шофьорка издъхнала на място.  \"Потресени сме от тази трагедия! Животът беше пред нея. Айшен имаше мечти, бъдеще... Крайно време е тези тополи да ги обезопасят. Колко още човешки живота трябва да се пропилеят, за да се вземат мерки?\", питат местни от Руен. ", "date": "2018.09.15", "title": "Огромна трагедия! 18-годишна тръгна за частни уроци към Бургас, но никога не се върна!"}
{"url": "https://www.blitz.bg/layfstayl/svetski/chandlr-ot-priyateli-vleze-tayno-v-bolnitsa-pretrpya-tezhka-operatsiya_news627057.html", "text": "Актьорът Матю Пери тайно е постъпил в болница за три месеца, след като е претърпял операция на стомаха. 49-годишната звезда е трябвало да постъпи в лечебното заведение след тежка операция – последната от серия интервенции, което поражда сериозни опасения за здравето му, съобщава „Мирър“.     Актьорът, известен най-вече с ролята си на Чандлър в сериала „Приятели“, разкри в Туитър състоянието си. „Три месеца в болнично легло. Свършено“, написа той.     Въпреки че Матю не разкрива повече детайли, предполага се, че дългият престой се е наложил заради сложна операция на перфорация на стомаха. Операцията е извършена през август в болница в Лос Анджелис. „Той е благодарен за загрижеността и моли за уединение докато трае лечението му“, заяви представител на Пери. Превод и редакция: БЛИЦ     ", "date": "2018.09.15", "title": "Чандлър от „Приятели“ влезе тайно в болница, претърпя тежка операция"}
{"url": "https://www.blitz.bg/layfstayl/za-damite/sled-kato-razbrakh-kolko-polezni-sa-smokinite-ne-spiram-da-pokhapvam-ot-tozi-vkusen-plod_news626632.html", "text": "Смокините са изключително полезни за здравето. Те се отглеждат от повече от 11 хиляди години и са много ценен и обичан плод.В Библията се споменава като дар висшите сили. Историците твърдят, че войниците на Александър Велики са носели със себе си сушени смокини. Кашата от сърцевината им използвали, за да излекуват бързо раните си и да се избавят от възпаленията.  Смокините са много полезни за женския организъм. Лекарите препоръчват всички жени, които се възстановяват от някакво боледуване, да включат този плод в менюто си. . ", "date": "2018.09.15", "title": "След като разбрах колко полезни са смокините, не спирам да похапвам от този вкусен плод!"}
{"url": "https://www.blitz.bg/layfstayl/za-damite/tya-e-na-54-a-na-litseto-si-nyama-i-edna-brchka-na-krasotata-y-zavizhdat-dori-25-godishnite-i-vsichko-se-dlzhi-na_news626843.html", "text": "Тези безценни рецепти за маски с нишесте научих от жена, на която никога няма да се уморя да се възхищавам. В свободното си време тя боядисва обувки и прави невероятни ръчно изработени абажури.Никой не знае на колко години е! С лице като нейното могат да се похвалят много малко млади момичета!  Тайната на прекрасния й външен вид се дължи на една проста маска. Само след една процедура кожата на лицето ви ще заблести, ще кажете сбогом на бръчките и никога няма да помислите за ботокс!   ", "date": "2018.09.15", "title": "Тя е на 54, а на лицето си няма и една бръчка! На красотата й завиждат дори 25-годишните и всичко се дължи на..."}
{"url": "https://www.blitz.bg/layfstayl/svetski/dzhstin-biybr-se-ozheni-tayno-pevetst-zabravil-da-svrshi-neshcho-mnogo-vazhno-koeto-mozhe-da-mu-kostva-milioni-dolari_news627022.html", "text": "Любимецът на тийнейджърките Джъстин Бийбър се ожени тайно за приятелката си Хейли Болдуин, твърди упорит слух в светските среди. 24-годишният певец и 21-годишната моделка се появили в съд в Ню Йорк в четвъртък, съобщава „Сън“.     Музикалната звезда, която има състояние от над 220 млн. долара, е забравила да направи нещо много важно – да подпише предбрачен договор.     „Джъстин и Хейли пристигнаха малко след 4 ч. следобед и се шмугнаха в съдебната палата през задната врата. Хората си помислиха, че те са дошли да си получат брачното свидетелство, и имаше объркване какво точно става“, разказва източник пред светското издание.       „Те не казаха на никого от екипите си какво се случва и неговите хора се опитваха отчаяно да сложат бизнес делата му и финансите му в ред“, допълва той.     Хейли, която е дъщеря на актьора Стивън Болдуин, отрече в Туитър слуховете, че е минала под венчило: „Разбирам откъде идват спекулациите, но все още не съм омъжена“.     Джъстин предложи брак на моделката през юли. Двамата излизаха от декември 2015 до януари 2016 година, след което се разделиха. Събраха се едва през май.    Превод и редакция: БЛИЦ     ", "date": "2018.09.15", "title": "Джъстин Бийбър се ожени тайно? Певецът забравил да свърши нещо много важно, което може да му коства милиони долари"}
{"url": "https://www.blitz.bg/layfstayl/za-damite/mzhete-ot-tezi-5-zodii-mogat-da-prevrnat-zhivota-vi-v-istinski-ad_news626634.html", "text": "В съвременния живот много жени стават жертва на домашен тормоз. За съжаление, когато се запознаем с някой мъж, много трудно можем да разберем още в началото, че той е тиранин.Подобни мъже могат да оставят много позитивно впечатление след първа среща, да накарат една жена да се влюби в тях до уши. Лошите качества се появяват по-късно, когато мъжът разбере, че притежава власт над половинката си и може да се държи с нея по най-ужасния начин, а действията му да останат безнаказани.   Мъжът тиранин не спира да ревнува, старае се жената до него да общува по-малко с приятелките и познатите си. Изказва се много лошо и неуважително за бившите си.    Ако в новия си приятел сте забелязала поне един от тези знаци и той е представител на един от тези 5 зодиакални знака, най-добре е да бягате далеч!     ", "date": "2018.09.15", "title": "Мъжете от тези 5 зодии могат да превърнат живота ви в истински ад!"}
{"url": "https://www.blitz.bg/layfstayl/svetski/lepa-brena-ne-spira-da-reve-ochite-se-naslzyavat-vseki-pt-kato-zagovori-za-snakhata_news627046.html", "text": "Легендата на сръбската музика Лепа Брена не крие своята емоционалност, когато говори за снаха си. Александра Прийович, съпругата на сина ѝ Филип, се очаква да роди през пролетта, съобщава македонският „Вечер“.     На въпрос кой от двамата се е променил повече – Александра или Филип, откакто са разбрали, че ще стават родители, певицата отговори, че синът ѝ винаги е бил по-разумният.     „Филип винаги е бил сериозно момче, което вече има и сериозен брой години“, каза тя.     Певицата разкри, че съпругът ѝ Боба пръв узнал благата вест и я съобщил на семейството, след което всички се разплакали от радост.     „Ето и аз, като говоря за това, имам сълзи в очите и ми иде да заплача. Това са неконтролируеми емоции, не знам как ще дочакам до март да роди Александра“, споделя певицата. Редакция: БЛИЦ   ", "date": "2018.09.15", "title": "Лепа Брена не спира да реве! Очите ѝ се насълзяват всеки път като заговори за снахата"}
{"url": "https://www.blitz.bg/layfstayl/za-damite/15-vazhni-neshcha-koito-edna-zhena-zadlzhitelno-tryabva-da-napravi-predi-da-navrshi-30_news626638.html", "text": "След 30-годишна възраст животът едва започва. Това са годините, в които най-накрая сте самостоятелна и осъзнавате какво искате от живота.За да осъществите желанията си и да постигнете максимума във всички сфери, трябва да се научите на някои неща, преди да навършите 30 години.    ", "date": "2018.09.15", "title": "15 важни неща, които една жена задължително трябва да направи, преди да навърши 30!"}
{"url": "https://www.blitz.bg/layfstayl/izvestnite-rozhdenitsi-na-15-septemvri_news626992.html", "text": "  Днес повод за празнуване и почерпка имат:    У нас: Александър Андреев , говорител на ЦИК Проф. Атанас Атанасов , актьор и режисьор, преподавател в НАТФИЗ „Кръстьо Сарафов“ Георги Илиев-Майкъла , бивш футболист, бизнесмен Драгомир Симеонов , журналист Милен Миланов , актьор, председател на фондация 'Аскеер” Нели Рангелова , естрадна певица Проф. Огнян Бранков , детски хирург Петър Зехтински , бивш футболист Акад. Пламен Карталов , директор на Софийската опера и балет Румен Генов , депутат от ГЕРБ в 44-ото НС Д-р Христо Трунчев , председател на УС на Асоциацията на научноизследователските фармацевтични производители в България, генерален мениджър на “Новартис Фарма” за България    По света: Виктор Зубков , председател на Съвета на директорите на ПАО „Газпром“, изпълняващ на няколко пъти длъжността служебен премиер на Руската федерация Деян Савичевич , бивш югославски футболист-национал и треньор, сега председател на президент на Черногорската футболна асоциация (FSCG) Джандоменико Басо , италиански автомобилен състезател, участник в Европейския рали шампионат, трикратен победител в Рали България (2005, 2006 и 2009). През 2017 г. се състезава с Хюндай Новото поколение i20 R5 и спечели първия кръг от Европейския Рали Тур – рали Трансилвания в Румъния Ейдюр Гудьонсен , бивш футболист, нападател, капитан на националния отбор на Исландия. До края на кариерата си (8 септември 2017 г.) е вкарал над 150 гола в клубните турнири на отбори като Челси, Барселона, Монако, гръцкия АЕК, китайския Китай Шидзиазуанг Евър Брайт  и с националния отбор Катерина Мурино , италианска актриса, станала международно известна с участието си във филма „Казино Роял“ (2006) Летисия Ортис , принцеса на Астуриас, съпруга на настоящия испански крал - Фелипе VI.   Мирослав Хермашевски , първият поляк в космоса. Летял е с кораба „Союз 30“ Оливър Стоун , американски кинорежисьор, сценарист и продуцент, носител на награди „Еми“ и „БАФТА“, три награди „Оскар“ и пет награди „Златен глобус“. Известни филми режисирани от него са „Взвод“, „Роден на четвърти юли“, „Дъ Дорс“, „Убийци по рождение“, „Обратен завой“, „Александър“ и други  . Томи Лий Джоунс , американски актьор, режисьор и продуцент, носител на награди „Оскар“, „Златен глобус“ и „Еми“. Известни филми с негово участие са „Любовна история“, „Беглецът“, „Батман завинаги“, „Вулкан“, трите части на поредицата „Мъже в черно“, „Няма място за старите кучета“, „Линкълн“ Ханс-Герт Пьотеринг , германски политик, председател на Европейския парламент от януари 2007 до юни 2009 г. Принц Хенри  Чарлс Албърт Дейвид Маунтбатън-Уиндзор, известен още като принц Хари, член на британското кралско семейство и син на престолонаследника на британския трон принц Чарлз и покойната принцеса Даяна    ", "date": "2018.09.15", "title": "Известните рожденици на 15 септември"}
{"url": "https://www.blitz.bg/svyat/bezsmislen-i-zhestok-boy-na-angliyski-futbolni-fenove-be-zasnet-na-video_news626974.html", "text": "В мрежата бе публикувано видео с бой между английски футболни фенове. Членове на няколко британски групировки се сблъскаха в запуснато място в едно от графствата на Англия.  На кадрите може да се види как хулиганите постоянно се опитват неуспешно да осакатят противниците си.  Очевидно победител в тази конфронтация не беше излъчен. Феновете стиснаха ръцете си и бързо се разпръснаха. Превод: БЛИЦ  ", "date": "2018.09.15", "title": "Безсмислен и жесток бой на английски футболни фенове бе заснет на ВИДЕО"}
{"url": "https://www.blitz.bg/obshtestvo/plovdivchankata-udarena-ot-shofor-na-bmv-politsiyata-se-opitva-da-omalovazhi-sluchaya_news626975.html", "text": "Пловдивчанката Ивелина Панова, която бе ударена от шофьор на джип БМВ Х5, e подала жалба в Окръжна прокуратура, в която се възмущава от тенденциозното отношения на пловдивската полиция към случая и настоява прокуратурата да вземе необходимите мерки той да не бъде неглижиран.   Инцидентът стана на 5 септември на бул. „България”, докато Панова пътувала с автомобила си Опел Астра след линейката, която превозва съпругът й, който е с инсулт. По пътя джип БМВ Х5 няколко пъти се опитва да се вклини между нея и линейката, а на кръстовището до „Алати” водачът слиза и започва да крещи по Ивелина. Тя се опитва да му обясни ситуацията, но той заявява, че не го интересува, и й забива юмрук в лицето през отворения прозорец на опела. Съпругът й Добрил, който вижда ситуацията през стъклото на линейката, слиза да й помогне, следва го медицинската сестра, разтревожена за състоянието му. Шофьорът на БМВ-то изчезва, а Панова пристига в „Евромед” със съпруга си, където след като той е приет, тя е прегледана и получава амбулаторен лист. След сигнал на пловдивчанката до   случаят влезе във всички медии, последваха и тв репортажи. Реакцията на пловдивската полиция обаче бе доста изненадваща. На 8 септември сутринта, на извънреден брифинг, директорът на пловдивската полиция ст. комисар Атанас Илков заяви, че „не е имало физическо насилие от страна на водача на джип срещу шофьорката и нейния съпруг, който е бил в линейката”. Той допълни още, че веднага след инцидента е разпитан и шофьорът на линейката, потърсени са и свидетели, но информацията за физическо насилие не е потвърдена от никой. Шофьорът на джипа е разказал пред органите на реда, че не е бил допуснат от водачката на лекия автомобил да мине пред нея и затова я спрял да й поиска обяснение. Мъжът бил с чисто криминално минало. Също така Илков заяви, че към онзи момент няма предоставено медицинското удостоверение от потърпевшата. „Тиражира се невярна информация за развоя на събитията и имам съмнения за тенденция. Отрича се неговото виновно поведение, отрича се той да е сторил каквото и да е наказуемо деяние и се прави опит действията му да се омаловажат или направо да се отрекат. Изявленията на полицейския ръководител, че става въпрос за едва ли не нормална разправия на пътя, която не е „нищо особено“ два дни след инцидента, правят изключително негативно впечатление”, пише Панова до прокуратурата. Тя е категорична, че е била ударена и има трима свидетели на удара - съпругът й, сестрата и шофьорът на линейката. „Дори да се приеме, че няма убедителни доказателства той да ме е ударил, цялостното му поведение - безпардонно, арогантно и с чувство на безнаказаност, да ми препречи пътя на пътното платно, да слезе от колата си и на публично място афектирано да крещи, предявявайки обвинения и претенции за моето поведение като водач, при това виждайки и напълно ясно разбирайки, че се касае за спешен пациент, превозван с линейка, и неговата съпруга - това е хулиганство”, пише в жалбата възмутената жена. Панова отправя молба към прокуратурата да се занимае с коректността на работата на полицейските органи, работили по случая, и да проверят дали няма прикрит конфликт на интереси и прави ли се опит вината на водача да бъде прикрита. Искрено се надявам, че няма тенденция, но забелязвам някои смущаващи обстоятелства, които създават подозрения в тази посока, коментира за  TrafficNews. bg  адвокатът на пострадалата Кирил Николов. Първото е, че се твърди, че няма очевидци, което не е вярно. Второто е, че няма медицинско свидетелство, а такова има. И третото е, че както личи от изказване на директора на полицията, поведението на непознатия нападател е твърде очевидно омаловажено като противоправна постъпка. Няколко пъти той казва \"случай на пътя, който не е нищо особено\". А в едно ежедневие на пътя, в което българските водачи на МПС и особено тези, които управляват висок клас автомобили, проявяват безпрецедентна арогантност да се разправят на пътя хулигански със или без причина, разглежданият случай представлява елемент от непоносимата за цялото общество картина и не може да бъде омаловажаван като някакъв невинен инцидент. Разглежданият случай е изключително дразнещ, имайки предвид, че силно разтревожена, пострадалата жена е съпровождала болния си съпруг. Това не само не е възпряло нападателя, а когато съпругът й е слязъл от линейката, той е посегнал и на него.  Дори да се приеме, че не могат да бъдат събрани доказателства за нанесения удар, то постъпката сама по себе си е хулиганска проява. Това е наказуемо деяние и само това е достатъчно да се вземат мерки и ако има правоохранителни органи, на които можем да разчитаме, законът предвижда бързи и ефективни процедури, по които извършената постъпка да бъде наказана. Вместо това до датата на подаване на жалбата в Окръжна прокуратура е нямало образувано наказателно производство, заключи адвокат Николов.  Факт е, полицията прави всичко възможно, за да запази в тайна името на виновния водач. То не бе оповестено, а той самият също не направи никакъв опит да защити своята позиция. TrafficNews.bg  по свои канали научи, че мъжът, който е бил зад волана на беемвето, е строителен предприемач, родом от Ямбол, който живее със съпругата си в Пловдив.", "date": "2018.09.15", "title": "Пловдивчанката, ударена от шофьор на БМВ: Полицията се опитва да омаловажи случая"}
{"url": "https://www.blitz.bg/layfstayl/za-damite/kralitsata-na-ispaniya-prikova-pogledite-km-sebe-si-i-nakara-vsichki-da-govoryat-za-neya-zaradi_news626848.html", "text": "Британските монарси бавно, но уверено се пробуждат след ваканцията, а испанските сякаш не са почивали цяло лято. Докато херцозите на Кеймбридж и Съсекс се бяха отдали на релакс и развлечения, цялото внимание на пресата бе насочено към крал Филип VI и съпругата му Летисия.Испанската кралица отдавна си е спечелила славата на модна икона в страната си. Световната преса често сравнява тоалетите й с тези на Кейт Мидълтън и Меган Маркъл.   Последната публична поява на Летисия отново накара журналистите да заговорят за нея. Заедно със съпруга си красивата испанка се появи на официалното откриване на агро изложбата Salamaq'18 в Саламанка.   ", "date": "2018.09.15", "title": "Кралицата на Испания прикова погледите към себе си и накара всички да говорят за нея заради..."}
{"url": "https://www.blitz.bg/lyubopitno/evrika/nasa-razrabotva-kosmicheski-korab-koyto-da-pazi-zemyata-ot-asteroidi_news626987.html", "text": "В космическите околности на Земята има около 18 000 астероида, като от време на време някой от тях се приближава в опасна близост до планетата ни, пише  . В рамките на следващите няколко милиона години е възможно астероид с размери от порядъка на няколко метра до десетина километра в диаметър да се удари в Земята.   Поради тази причина ЕКА и НАСА  разработват контрамерки, които да предскажат с точност подобно събитие и да го предотвратят с цел избягването на глобална планетарна катастрофа. Която може да се приближи до мащабите на онази, която е изличила цивилизацията на динозаврите преди милиони години.  Един от наистина интересните проекти на тези програми е ДАРТ, която ще построи първия в света космически кораб, който ще има за задача да се бори с такива астероиди. В момента корабът е във финалната фаза на своя дизайн и се очаква да бъде изстрелян в орбита през следващите няколко години.", "date": "2018.09.15", "title": "НАСА разработва космически кораб, който да пази Земята от астероиди"}
{"url": "https://www.blitz.bg/svyat/stroyat-nay-visokiya-nebostrgach-v-sveta-pak-e-v-dubay-videosnimki_news626983.html", "text": "Най-големият град в Обединените арабски емирства, Дубай, може спокойно да се нарече столицата на небостъргачите. Там през този век са построени дузини нови небостъргачи, от които 22 са по-високи от 300 метра, а 19 са високи между 250 и 300 метра.        Сред тях най-известният и най-висок е Бурж Халифа, който след откриването си през 2010 г. притежава титлата на най-високия небостъргач в света, с височина от 828 метра от земята до върха.  Но това име би могло да го загуби след  две до три години, от една кула, която също се строи в Дубай в рамките на голям жилищен проект,  наречен  \"Dubai Creek Harbour\".  Въпреки че архитектите и строителите не искат да разкрият точните размери на новата кула, неофициално наречена \"The Tower at the Dubai Creek Harbour\", някои медии пишат, че ще достигне 928 метра, точно със 100 метра по-високи от Бурж Халифа.  В началото на тази година се спекулираше, че може да е с височина 1300 метра, но тази цифра е преувеличена.  Известно е, че новата кула ще има 210 етажа, а на върха ще има овална секция с формата на цветни пъпки, в която ще има 10 платформи с красива гледка към града и по-голямата част от покрайнините.  От върха висока светлина ще бъде насочена към небето от кулата през нощта. Целият проект трябва да струва около 1 млрд. долара, а вероятно и повече, предвид непредсказуемите разходи, които са често срещани при такива мегапроекти.  Но ако този небостъргач ще е наистина висок 928 метра, той може да загуби най-високата титла само няколко години след откриването. А именно в Саудитска Арабия, в град Джеда, се изгражда така наречената \"Кула на царството\", която трябва да надвишава височина от един километър.  Но този проект напредва бавно и работите често се спират поради липса на финансиране и други причини, така че не може да се каже със сигурност кога ще бъде завършена. Превод: БЛИЦ    ", "date": "2018.09.15", "title": "Строят най-високия небостъргач в света, пак е в Дубай (ВИДЕО/СНИМКИ)"}
{"url": "https://www.blitz.bg/obshtestvo/stolitsa/signal-do-blits-masov-boy-v-stolitsata-edin-e-v-bolnitsa_news626982.html", "text": "Масов бой между две групи е станал тази нощ в София, съобщават очевидци.  Инцидентът се е случил в столичния квартал Младост 3. Пострадал е един мъж на около 30 години, който е откаран в спешния център. Другите участници са задържани, изясняват се причините. ", "date": "2018.09.15", "title": "СИГНАЛ ДО БЛИЦ: Масов бой в столицата, един е в болница"}
{"url": "https://www.blitz.bg/svyat/yasnovidka-predskaza-zhestoko-ubiystvo-no-uvi-ne-y-povyarvakha_news626770.html", "text": "През пролетта на тази година, Великобритания беше шокирана от убийството на 32-годишната Кърби Ноден, майка на три деца. Англичанката изчезнала през януари, а четири месеца по-късно, нейният бивш съжител Дийн Лоу изведнъж се появил в полицейския участък, където казал, че е извършил престъплението. Оказало се, че той кой знае защо, ударил жената с чук, а след това хладнокръвно и методично се отървал от тялото й.  Анита Ноден, майка на убитата, беше смазана от скръбта си двойно. Оказа се, че тя била при гадателка, която погледнала дланта й през 2017 г. и казала, че дъщерята на пенсионерката скоро ще бъде убита. Ясновидката предвидила колко деца ще има Кърби, а сащо така предсказала, че тялото на жертвата ще бъде силно деформирано. Шокирана от чутото, клиентката се скарала с медиума, като казала, че не вярва в такива ужаси.  Въпреки това, зловещата прогноза, както се оказало, се сбъднала напълно. Майката е уверена, че тя е могла да предотврати смъртта на дъщеря си, ако се е била отнесла към пророчеството на гадателката по-сериозно. Според пенсионерката, тя никога не харесва Дийн Лоу, и да предположи, че той е убиец, не било никак трудно.  Анита казва, че дъщеря й и Дийн се срещали в ранна възраст, но не стигнали до романтична връзка. Кърби скоро се влюбила в друг човек и родила първородния си син. Въпреки това, Лоу бил много упорит, но след години се влюбил в  друга жена, която по-късно му родила две деца. Човекът в същото време продавал наркотици и ги използвал сам, а също така направил и съпругата си наркоманка.  Мнозина потребители на интернет смятат, че ако майката на убитата може да бъде обвинявана за нещо, това е, че е отишла при ясновидката. Има мнения, че всеки човек има огромен брой съдби или, да речем, възможности за развитие на предстоящи събития - оттук и свободата на волята и избора, дадени на всеки смъртен. Ако обаче ясновидецът прочете плана ви, като избере само една от тях, тогава всъщност прогнозира едно едновариантно бъдеще - и нищо не може да се промени в него. Ето защо, мъдрите хора силно не препоръчват да се ходи при гадателки.  През май съдът осъди Лоу на 28 години затвор за убийство с особена жестокост, което предизвика справедлив протест от страна на обществеността.  Превод: БЛИЦ    ", "date": "2018.09.15", "title": "Ясновидка предсказа жестоко убийство, но, уви, не й повярваха..."}
{"url": "https://www.blitz.bg/svyat/migrant-specheli-milioni-ot-lotariyata-i-to-dva-pti-prez-pet-mesetsa_news626985.html", "text": "Млад африканец, който се е преместил в Канада преди две години, наскоро стана мултимилионер, след като спечели 3,5 милиона долара на два пъти през пет месеца от лотарията.  \"Бих искал да усъвършенствам английски език и да науча някой полезен занаят като дърводелство\", казва Мелхиг Мелхиг, на 28 години, на въпроса какво ще направи с толкова много пари.  Мелхиг произхожда от държава от Западна Африка, но преди две години се преместил със семейството си в Уинипег. През април купил билет и спечелил 1,5 милиона долара, а миналия месец късметът му се усмихнал отново, този път спечелил 2 милиона долара.  С парите от първата печалба той купил къща, в която се преместил със съпругата си и децата си, а парите от втората печалба ще инвестира в бъдещето и образованието си. Превод: БЛИЦ    ", "date": "2018.09.15", "title": "Мигрант спечели милиони от лотарията - и то два пъти през пет месеца!"}
{"url": "https://www.blitz.bg/svyat/miliarderska-dshcherya-trsi-12-slugi-za-komforten-studentski-zhivot_news626979.html", "text": "Дъщеря на милиардер от Индия обяви, че е назначила 12 служители, които да й помогнат да \"улесни\" образователния живот, пише The Sun.  Изданието твърди, че момичето, чието име не се назовава, постъпило в университета \"Св. Андрюс\" в Шотландия. Баща й купил имение, така че студентката да не трябва да живее в общежитие. Семейството на момичето търси 12 служители за длъжностите главен готвач, камериерка, шофьор и други представители на сектора на услугите.  Бъдещите служители ще следят времето за събуждане на студентката, ще й направят удобен график, ще купят храна и ще наблюдават гардероба.  Съобщението за набиране на персонал бе публикувано от името на агенцията за подбор на персонал Silver Swan. Тя съобщи, че заплатата на служителите ще бъде около 30 хил. Британски лири годишно. Представители на агенцията отказаха да коментират. Превод: БЛИЦ    ", "date": "2018.09.15", "title": "Милиардерска дъщеря търси 12 слуги за \"комфортен\" студентски живот"}
{"url": "https://www.blitz.bg/intsidenti/katastrofi/sporten-mertsedes-izletya-s-byasna-skorost-po-ptya-dimitrovgrad-khaskovo-snimki_news627036.html", "text": "Мерцедес-220 се обърна в бетонната канавка по пътя между Хасково и Димитровград. Шофьорът му е в тежко състояние в Хасковската болница. По непотвърдена информация има и блъснат пешеходец, съобщава haskovo.net.     Инцидента със спортната кола стана в отсечката края завода „Язаки”, където ограничението за движение е 60 км./ч. Предполага се обаче, че автомобилът  е летял по пътя с многократно над допустимата скорост  и вероятно шофьорът му е изпуснал управлението.     На място вървят огледите и се правят засечки за да се установи точната причина за инцидента.          ", "date": "2018.09.15", "title": "Спортен Мерцедес излетя с бясна скорост по пътя Димитровград-Хасково (СНИМКИ)"}
{"url": "https://www.blitz.bg/ikonomika/uikendt-na-leman-nay-golemiyat-falit-v-amerikanskata-istoriya_news627006.html", "text": "Връщаме се към един тъжен спомен. Припомняме \"Уикенда на Леман\", когато на 15 септември 2008 година нюйоркската банка Леман брадърс (Lehman Brothers) се срина, хвърляйки света в най-тежката икономическата криза от 30-те години на миналия век, предаде АФП.   Американските власти не успяха да намерят нов собственик на американския банков гигант, изпаднал в затруднено финансово положение заради задушаващите високорискови ипотечни кредити, които бе отпуснал, и вдигнаха ръце от него. Според Лорънс Макдоналд, бивш дилър и съавтор на книга, появила се през 2009 година за срива на банката, \"Колосален крах на здравия разум\" (\"A colossal Failure of Common Sens\"), шефовете на Леман отдавна са били предупредени за прекомерните рискове, които поемат, за да увеличат печалбите си в краткосрочен план, отбелязва АФП. В понеделник, 15 септември 2008 година, в 01:45 минути местно време Леман брадърс обяви фалит, изненадвайки света след уикенд, белязан от пазарлъци в последната минута на високо равнище. Банката остави \"неплатена сметка\" за 691 милиарда долара и 25 000 служители на улицата. Това е най-големият фалит в американската история. На Уолстрийт Дау Джоунс се срина с 500 пункта, което бе най-големият спад след терористичните нападения срещу кулите близнаци през 2001 година. С кашони под мишницата, смаяните служители напуснаха още същия ден централата на банката под обективите на папараците. \"Не забелязахме нищо такова да се задава!\", ще заяви служител на групата в Лондон. Ръководството \"ни засили с 250 километра в час право към най-големия айсберг на високорисковите ипотеки\", заяви той пред АФП. Бившият управляващ директор на Международния валутен фонд Доминик Строс-Кан (2007-2011) твърди, че надигането на популизма е пряко следствие от финансовата криза, последвала фалита на Леман, чието управление е облагодетелствало неравенствата, допринасяйки и за влизането на Доналд Тръмп в Белия дом. \"Когато има пожар, пожарникарите се намесват и вода се пръска навсякъде. След това обаче тя трябва да се попие, а това не бе направено. И тъй като тази вода отиде в джобовете на някои, а не на всички, настъпи взрив на неравенствата\", каза Строс-Кан пред АФП.", "date": "2018.09.15", "title": "\"Уикендът на Леман\": Най-големият фалит в американската история"}
{"url": "https://www.blitz.bg/obshtestvo/regioni/progovori-shofort-na-bmv-to-ot-skandala-s-lineykata-v-plovdiv_news627091.html", "text": "10 дни след инцидента, при който пловдивчанка съобщи, че  е пребита от шофьор на BMW X5 на бул. „България”, водачът на въпросната кола. 36-годишният Марин Конакчиев излезе с абсолютно противоположна версия. Той твърди, че Ивелина Панова няколко пъти му е засякла пътя и той едва не катастрофирал,  .   Според него обаче Панова не казва истината. „Госпожата си смени 7 пъти версиите. Тя просто ме  засече на светофара. Ние сме много по-пострадали , отколкото те. Аз карах възрастна жена- майка ми , която е на 67 години и  и малко дете . Тя веднъж ми засече пътя и аз набих спирачки, а те се забиха в предните седалки. Вторият път по същия начин ме засече. шофьорът на линейката, който е известен като Жоро Истината, също си смени няколко пъти показанията” разказа Конакчиев. Той признава , че е слязъл от колата и се е разправял с жената, но отрича да я е докосвал.  „ Слязох от колата, питах я добре ли е. Не съм се приближавал на повече от метър от нея.  Питах я защо кара по този начин и ми засича пътя. Тя отговори, че мъжът й е с инсулт. Казах й тогава да се качи при него в линейката и да не пречи на движението. А мъжът й слезе от линейката й ме заплаши, че ще ме пребие. Обидих я, след като ми се разкрещя: Какъв си ти бе, сульо! Нали има камери, нека да видят какво е станало” твърди шофьорът на беемвето. След инцидента двамата се засекли в Трето районно управление. „Госпожата дойде в полицията в перфектно здраве и започна да ми крещи. Каза на полицаите:”  . Аз попитах полицаите дали тази жена им прилича на пребита, а те само се засмяха. Тя ме заплаши, че ще ме съди” разказва Конакчиев. Той смята, че семейството се опитва да получи обезщетение.  Марин и съпругата му Десислава, на чието име се води въпросното БМВ, доскоро живели във Великобритания. Прибрали са се преди три месеца. Марин твърди, че все още не е започнал работа и това е причината поради която не иска да се показва пред медиите.  Твърди, че не познава никого в града и няма връзки, на които да разчита. Надява се истината да се разбере в съда.", "date": "2018.09.15", "title": "Проговори шофьорът на БМВ-то от скандала с линейката в Пловдив"}
{"url": "https://www.blitz.bg/obshtestvo/khranite-u-nas-po-skpi-i-po-nekachestveni-otkolkoto-v-zapadna-evropa_news627029.html", "text": "Какви мерки предстоят след приетия доклад за двоен стандарт?   Европейският парламент прие доклад, с който признава официално наличието на разлики в качеството на продуктите, които се предлагат в страните от Източна и Западна Европа. Оказа се, че една и съща стока от една и съща марка е с различно качество у нас и в Германия. У нас качеството е по-ниско, а цената - обикновено по-висока.  Изследване на Българската агенция за безопасност на храните разкрива, че различия в продуктите има - както в цената, така и в състава им. Изследвани са 11 групи храни, 53 хранителни продукта. Взети са 106 проби от 7 държави.  В 40% от случаите са открити разлики в цените тук и навън. Фрапиращ е случаят с вид италианска паста, която у нас е със 166% по-скъпа отколкото в Италия. Небезизвестен е вече и случаят с българските бебета, които според изследването похапват с 40% по-скъпи пюрета, отколкото бебетата в Западна Европа.  В 20% от изследваните продукти е открита разлика в етикетите. В 25% пък има разлика в състава на хранителната стойност. Например съдържанието на портокал в безалкохолна напитка от една и съща марка у нас е 5%, а в Италия - 12%. Докато в половината от изследваните страни напитките се правят със захар, за България се използва заместител.  Открити са и вкусови разлики в сладкарските, тестените, шоколадовите продукти, зеленчуковия бульон и моцарелата. Според евродепутата от ГЕРБ Емил Радев санкциите трябва бъдат процент от годишния оборот. Едно от предложенията е глобата да бъде 4% от него. , допълни евродепутатът от БСП Момчил Неков. Той призова гражданите да следят за нередности в качеството на храните в бъдеще. /Нова тв", "date": "2018.09.15", "title": "Храните у нас: По-скъпи и по-некачествени, отколкото в Западна Европа"}
{"url": "https://www.blitz.bg/layfstayl/ot-prvo-litse-vlyubvam-se-vinagi-v-neudachnitsi_news626753.html", "text": "Винаги избирам един тип мъже – интересни, начетени, необичайни, но без воля за живот и с безперспективна работа. Тяхната настройка е фундаментално различна от моята. Най-забележителната особеност, която ме привлича, е необходимостта да обичам и да бъда обичана. Влюбвам се, но всеки път в главата ми се въртят мисли, че не е сериозно, това е временно.   И в крайна сметка аз прекъсвам връзката. И този сценарий се повтаря няколко пъти, но искам да го избегна в бъдеще. Искам да обичам някого, когото мога да уважавам, активен човек, който може да осъзнае способностите си в материалния свят. Струва ми се, че в нашата ера и нашето поколение само „губещите“ мъже, които не могат успешно да се реализират в други сфери, подсъзнателно се опитват да бъдат успешни поне в това. Как да се справя с този проблем? Наталия, 25 години  Описвате достатъчно подробно портрета на мъж, с когото опитът показва, че е невъзможно да се изгради връзка. Много добре е, че разпознавате определени черти в мъжете, които са несъвместими с типа взаимоотношения, от които се нуждаете. Опитайте следващия път да разчитате на опита си и да не създавате дългосрочни планове, когато няма подходяща основа за това. В края на краищата, с такива мъже просто може да сте приятели!  Не мисля, че вашите обобщения са верни. В любовта не само „социално неразвитите“ мъже се нуждаят да се доказват. Вашият опит е значителен, вие сте имали дълготрайни взаимоотношения, но все пак този опит очевидно не е достатъчен за заключенията, до които сте стигнали. Сигурна съм, че ще се срещнете с мъж, който съчетава ярки качества, желание да развие таланта си и способността си да обича.     Може би не трябва да прибързвате. Нека взаимоотношенията да се развият и само тогава да решите какво ще се случи.  Имате достатъчно опит да не разчитате на дългосрочно партньорство с някого, когото не уважавате. Във връзките няма успешна формула, в основата е силното взаимно привличане, интерес, топли чувства и, разбира се, уважение.  Лариса Харланова, psychologies ", "date": "2018.09.15", "title": "От първо лице: Влюбвам се винаги в неудачници!"}
{"url": "https://www.blitz.bg/svyat/tya-beshe-tolkova-krasiva-predi-da-otide-v-kozmetichno-studio-za-da-si-uvelichi-miglite-snimki_news626571.html", "text": "35-годишната тайландка Беняпа Супап отишла в студио за красота, за да си увеличи и сгъсти миглите. Красивата млада жена обаче се върнала обезобразена след процедурата.   Оказало се, че вместо с козметично лепило в студиото използвали обикновено мигновено лепило. В резултат клепачите на Беняпа не само се възпалили и отекли, но и се залепили.   Независимо от явната грешка на майстора тя вече била заплатила 45 долара за процедурата, а след това се наложило да даде още 30, за да бъде премахнато лепилото в друго студио за красота.  ", "date": "2018.09.15", "title": "Тя беше толкова красива, преди да отиде в козметично студио, за да си увеличи миглите (СНИМКИ)"}
{"url": "https://www.blitz.bg/obshtestvo/ekspertiza-bavi-razsledvaneto-za-smrtta-na-rodilkata-semra_news627059.html", "text": "Назначена компютърно-техническа експертиза бави разследването за смъртта на родилката в Кърджали. Срокът за приключване на случая бе удължен с два месеца за пореден път, съобщава 24rodopi.com, позовавайки се на прокуратурата.Разследването трябваше да приключи до 9 септември.  Припомняме, че 23-годишната Семра Дургут почина при раждане сутринта на 9 март в болницата в областния родопски град. Тя постъпила ден преди това заради преносване на плода. Първоначалната версия гласеше, че до фаталния край се стига заради вътрешен кръвоизлив по време на раждането, причинен от рядко заболяване. „Съпругата ми не беше болна. Правели сме много изследвания”, пък бе категоричен съпругът на починалата Раим Х. Двамата се върнали от Холандия заради раждането. Младото семейство живеело в чернооченското село Водач.  Веднага след случая започна разследване за установяване причините за смъртта на родилката. Назначена бе тройна съдебно-медицинска експертиза. Изключително опитни специалисти по акушерство и гинекология, водени от професор Владимир Пилософ, пък бяха ангажирани да изясняват причините за смъртта на 23-годишната родилка. Те са част от Комисията, която извършва проверка, назначена от Изпълнителна агенция „Медицински одит”, по лично настояване на изпълнителния директор на МБАЛ „Д-р Атанас Дафовски” доц.д-р Тодор Черкезов.  До момента обаче все още не са ясни резултатите. „Официално ще уведомим обществеността когато проверките приключат и резултатите станат ясни”, категорични са от здравното заведение.  Лекари с дългогодишен опит изказват предположения, че е много вероятно да става въпрос за изключително рядък случай в медицинската практика.  Починалата родилка и бебето й бяха погребани в село Водач.    ", "date": "2018.09.15", "title": "Експертиза бави разследването за смъртта на родилката Семра"}
{"url": "https://www.blitz.bg/layfstayl/za-damite/nyama-druga-tolkova-vkusna-torta-stava-za-20-minuti-a-rezultatt-e_news626635.html", "text": "Да правите торта вкъщи си е истински подвиг. В края на този досаден процес домакинята изобщо не се радва на крайния резултат, защото сили не са й останали. Сигурно поради тази причина доста рядко ни се случва да зарадваме близките си с домашни лакомства.Добре че има рецепти, с които можете да си приготвите фантастично вкусни торти много бързо! Тази със сигурност ще допадне на всички почитателите на сладките изкушения, които ценят своето време. Само за 20 минути получавате идеалната торта с нежен и изискан вкус.    Това е уникална торта, която дори не е минавала през фурната. Изглежда просто чудесно, а вкусът й е необикновен. Съчетанието от меко сирене и наситен шоколадов вкус е потресаващо!   ", "date": "2018.09.15", "title": "Няма друга толкова вкусна торта! Става за 20 минути, а резултатът е..."}
{"url": "https://www.blitz.bg/layfstayl/za-damite/viktoriya-bekm-vzrivi-mrezhata-s-provokativni-snimki-na-dlgite-si-kraka_news626640.html", "text": "Семейство Бекъм винаги е тема номер едно за медиите. Дори Дейвид и Виктория да не се появяват пред публика, пресата винаги ще си намери повод да говори за тях.Наскоро известната фамилия отново бе център на внимание заради трогателната фотосесия, в която взеха участие всички членове на семейството. А бившата спайска даде откровено интервю, в което развенча всички слухове, че се развежда. В него тя признава, че с Дейвид прекрасно се разбират, че заедно са много силни, а непрекъснатите слухове, че се разделят, само правят връзката им още по-силна.  Тези дни знаменитата дизайнерка реши да пресъздаде фотосесия, в която взе участие в самото начало на модната си кариера. Тя е посветена на 10-ата годишнина на модната й марка.     ", "date": "2018.09.15", "title": "Виктория Бекъм взриви мрежата с провокативни СНИМКИ на дългите си крака"}
{"url": "https://www.blitz.bg/ikonomika/shche-stane-li-evroto-dominirashcha-valuta-v-mezhdunarodnata-trgoviya-shansovete-sa-golemi_news627038.html", "text": "Еврото може да се превърне в доминираща валута в международната търговия. Това прогнозира пред БНР главният пазарен анализатор на компанията ThinkMarkets Наим Аслам. Според него - протекционизмът на американския президент ще спомогне за изместването на долара от международните сделки.     \"Дали е възможно, абсолютно, има ли необходимост от подобна промяна, абсолютно, еврото е много разпространена валута и е напълно подходящо за тази цел\", каза той.       ", "date": "2018.09.15", "title": "Ще стане ли еврото доминираща валута в международната търговия? Шансовете са големи"}
{"url": "https://www.blitz.bg/svyat/vazhna-novina-za-vsichki-koito-smyatat-da-ptuvat-do-srbiya_news627068.html", "text": "В Сърбия от днес се въвеждат по-високи пътни такси за автомобили с чуждестранна регистрация. Това предаде \"Танюг\", като се позова на съобщение на предприятие Пътища.Например, таксата за автомобил от Белград до Ниш, която досега е била 6,5 евро, от днес става 7 евро, информира Нова телевизия.  Новите цени за чуждестранни коли се въвеждат с цел съгласуване на тарифите с курса на еврото. При изработването на старата тарифа цените са били изчислени по курс 1 евро за 120,3918 динара от 13 ноември 2014 г., а новите цени са съобразени с курса от 10 септември 2018 г. - 1 евро за 118,2951 динара. Според новото решение цените в евро ще се закръглят, както следва: от 0,01 до 0,49 евро се закръгля на 0,50 евро, а от 0,51 до 0,99 - на 1 евро.    ", "date": "2018.09.15", "title": "Важна новина за всички, които смятат да пътуват до Сърбия"}
{"url": "https://www.blitz.bg/svyat/chekhiya-otkaza-da-prieme-50-siracheta-ot-siriya-s-dovoda-imame-si-svoi_news627094.html", "text": "Премиерът на Чехия Ондрей Бабиш се изказа против предложението в страната да бъдат настанени 50 сирачета от Сирия. Той отбеляза, че страната има достатъчно проблеми и със своите сирачета.  \"Евросъюзът трябва да отпуска средства за помощ на тези държави, откъдето бягат хора и децата им, а не да търси варианти да ги настанява в Европа\", отбеляза той.  \"Защо трябва да ги приемаме? Имаме си и свои сирачета. От 2015 година сме изпратили около 100 милиона евро, наши лекари и експерти работят в Сирия, оказали сме медицинска помощ на над 2, 5 хиляди пациенти, сред които и сирийски деца\", заяви още Бабиш.  По-рано по време на среща с Меркел чешкият премиер отказа на молбата й да приеме поне няколко мигранти. Бамиш отсече, че Чехия няма да пусне нито  един мигрант, докато Евросъюзът не започне да решава миграционния проблем и обвини Германия, че не се е справила с бежанския поток. Превод БЛИЦ  ", "date": "2018.09.15", "title": "Чехия отказа да приеме 50 сирачета от Сирия с довода - имаме си свои"}
{"url": "https://www.blitz.bg/obshtestvo/vnshno-ministerstvo-s-mnogo-vazhno-preduprezhdenie-za-tayfuna-v-khong-kong_news627031.html", "text": "Заради преминаването на мощния тайфун \"Мангхут\" през Филипините и насочването му към Китай и Хонг Конг от външното ни министерство препоръчват на българските граждани, пребиваващи или пътуващи в региона, да спазват стриктно указанията за безопасност на местните служби.  При необходимост сънародниците ни могат да се обаждат на разкритата денонощна телефонна линия в посолството ни в Ханой на номер +84 123 940 9129.     Очаква се северните виетнамски провинции да бъдат засегнати от силни дъждове и вятър утре и вдругиден.    ", "date": "2018.09.15", "title": "Външно министерство с много важно предупреждение за тайфуна в Хонг Конг"}
{"url": "https://www.blitz.bg/svyat/ucheni-razshifrovakha-pismo-na-monakhinya-obladana-ot-dyavola-predi-300-godini_news627102.html", "text": "Преди 300 години в манастир Палма ди Монтекиаро монахиня на име Мария Крочифаса де ла Концезион заявила, че в нея се е вселил Дявола. Това се случило в ранното утро на 1676 година. Когато се събудила, до нея имало лист хартия, изписан със старинни символи.Сестра Мария твърдяла, че самият Дявол й диктувал символите, които нито тя, нито другите божии служители успели да разчетат. Според монахинята, по този начин Луцифер се опитал да я настрои срещу Бог и да я накара да мине на негова страна.  Наскоро италиански изследователи от Научния център Лудум в Катания, Сицилия съобщиха, че са успели да разшифроват писмото на „обладаната”. За целта те са използвали програма, качена в Dark Net. Софтуеърът се използва от разузнавателните служби за разшифроване на всякакви кодове.  По думите на експерта Даниеле Абата, в писмото на Мария Иисус Христос И Светия Дух са описани като мъртъвци. „Бог смята, че може да възкресява мъртвите, но подобно нещо никога и никъде не се е случвало”, пише „обладаната” сестра Мария.  В писмото й се казва още, че Бог е човешко изобретение. В текста се съдържат и препратки към река Стикс, по която, според древногръцката митология, починалите пътували към царството на мъртвите.  Въпреки написаното, Даниеле Абата смята, че сестра Мария не е била обладана от Дявола, а просто страдала от шизофрения. „Аз лично смятам, че монахинята е знаела много езици, което й е позволило да си измисли собствен шифър и да го представи като продиктувано й от Дявола”, казва още Абата. Превод: БЛИЦ  ", "date": "2018.09.15", "title": "Учени разшифроваха писмо на монахиня, обладана от Дявола преди 300 години"}
{"url": "https://www.blitz.bg/svyat/silno-zemetresenie-raztrese-polsha_news627107.html", "text": "Земен трус с магнитуд 4.7 по скалата на Рихтер е регистрирано в Полша. Това сочи справка в сайта на Европейския средиземноморски сеизмологичен център (EMSC).Трусът е регистриран в 18:35 часа местно време на дълбочина от 15 км. Епицентърът на земетресението е на 2 км източно от град Гребоцице, на 13 км североизточно от град Полковице и на 209 км североизточно от чешката столица Прага.  Засега няма данни за жертви и материални щети.  ", "date": "2018.09.15", "title": "Силно земетресение разтресе Полша"}
{"url": "https://www.blitz.bg/lyubopitno/dzhadzhi/nay-dobrite-evtini-smartfoni-prez-2018-g_news627041.html", "text": "В днешния материал ще разгледаме няколко интересни продукта на пазара за мобилна техника. Става дума за така ценните за много потребители смартфони. Има ли сред бюджетните решения такива, които заслужават внимание? Да!  Lenovo Z5   Lenovo Z5 е снабден с 6,2-инчов дисплей с резолюция FHD+, двойна камера (16 + 8 MP), батерия с капацитет 3300 мАч, процесор Snapdragon 636, 6 GB оперативна памет и  64/128 GB вътрешна памет.  Nokia X6  Nokia X6 предлага 5,8-инчов дисплей с резолюция FHD+, двойна камера (16 + 5 MP), 4/6 GB оперативна и 32/64 GB вътрешна памет и батерия с капацитет 3060 мАч.  Huawei P20 Lite  Смартфонът стана първият бюджетен модел с прорез в дисплея. P20 Lite е снабден с процесор Kirin 659, 5,84-инчов дисплей с резолюция FHD+, 4 GB оперативна и 32/64 GB вътрешна памет, батерия с капацитет 3000 мАч и двойна камера (16 + 2 MP).  Meizu 15 Lite  Смартфонът е снабден с 5,46-инчов FHD-дисплей, 12-мегапикселова камера, 4 GB оперативна и 64 GB вътрешна памет, процесор Snapdragon 626, батерия с капацитет 3000 мАч. Отличителна особевност на смартфона е флагманският дисплей.  Lenovo S5  Lenovo S5 е снабден с 5,7-инчов дисплей с резолюция FHD+, двойна основна камера  (13 + 13 MP), 3/4 GB оперативна и 32/64/128 GB вътрешна памет, 16-мегапикселова предна камера, порт Type-C, батерия с капацитет 3000 мАч и процесор Snapdragon 625.  Honor 9 Lite  Устройството е получило 5,65-инчов дисплей с резолюция FHD+, двойна камера (13 MP + 2 MP), 3/4 GB оперативна и 32/64 GB вътрешна памет, батерия с капацитет 3000 мАч. Смартфонът се отличава с флагмански дизайн и приятна цена.    Honor 7X  Този модел ще ви впечатли с 5,93-инчов дисплей, метален корпус и батерия с капацитет 3340 мАч.  Honor 7C  7C е отличен вариант за тези от вас, които имат нужда от бюджетен телефон. Устройството е снабдено с процесор Snapdragon 450, 5,99-инчов дисплей с резолюция HD+, двойна камера (13 + 2 MP), 3/4 GB оперативна и 32/64 GB вътрешна памет, батерията е с капацитет 3000 мАч.    Honor 7A  Ултрабюджетен модел. Получил е процесор Snapdragon 450, само една задна камера с 13-мегапикселов модул, 5,99-инчов HD-дисплей, 2/3 GB оперативна и 16/32 GB вътрешна памет и батерия с капацитет 3000 мАч.   ", "date": "2018.09.15", "title": "Най-добрите евтини смартфони през 2018 г."}
{"url": "https://www.blitz.bg/intsidenti/buryata-florns-potopi-tsyal-grad-no-tezi-dvama-sinoptitsi-ostanakha-v-efir-do-poslednata-sekunda-video_news627002.html", "text": "Метеоролозите от американския телевизионен канал WCTI-TV бяха принудени да се евакуират от студиото си в Ню Берн, Северна Каролина, след като ураганът Флорънс ги връхлетя по време на живото предаване. Потребител на Туитър е уловил инфарктния момент и го разпространи в социалната мрежа.     „Плашещо видео как метеоролозите на WCTI най-накрая се евакуират заради покачващите се води по време на предаването, оставяйки само графиките с нивото на дъжд от Флорънс да се върти на повторение“, написа Браян Кан.     „В ефир метеоролозите от Ню Берн спокойно обясняваха, че една сграда е евакуирана заради засилването на бурята Флорънс, но те остават на място в ефир, за да информират обществото“, допълва той.     Двамата водещи съобщават, че ще напуснат студиото, но остават в близост до сградата. А за изпълнят дълга си и да дават актуална информация на хората, предаването ще продължи да се излъчва от друго студио. Едва тогава те излизат от кадър.                 Нивото на река Нойс в Ню Берн започна да се повишава заради Флорънс, съобщиха от местната метеорологична служба. На няколко места водният стълб е над нивото на преливане.     Реката се разляла по централните улици на Ню Берн. В града е обявена частична евакуация, а подвижният мост е затворен. Превод и редакция: БЛИЦ     ", "date": "2018.09.15", "title": "Бурята Флорънс потопи цял град, но тези двама синоптици останаха в ефир до последната секунда (ВИДЕО)"}
{"url": "https://www.blitz.bg/daydzhest/6-velikolepni-khoteli-sobstvenost-na-modni-velichiya-snimki_news627044.html", "text": "Партньорствата между хотелите и модните къщи създават едни от най-красивите и забележителни имоти по света. Пример за това е апартаментът на Даян Фон Фюрстенберг в Claridge's в Лондон или Dior Suite в St. Regis в Ню Йорк. Но някои имоти имат още по-дълбока връзки със света на висшата мода. Ето някои от тях.   Хотел Лунгарни, Флоренция, Италия Собственост на семейство Ферагамо (да, тези Ферагамо), грандиозната къща във Флоренция е първият \"моден хотел\", който се открива през 1995 година. След шестмесечен ремонт луксозният хотел сега краси брега на река Арно. В допълнение към 64-те стаи за гости, проектирани от Микеле Бонан, хотелът предлага и Мишлен ресторант \"Borgo San Jacopo\", който се отличава с една от най-богатите колекции частно изкуство от 20-ти век, включващо повече от 450 призведения на Пикасо и Буено. Fendi Private Suites, Рим, Италия Подобно на Армани, Мисони, Булгари и Мошино, Фенди стана поредната италианска модна марка, която влезе в хотелския бизнес, откривайки Fendi Private Suites във Вечния град през 2016 г. Част от по-големия Palazzo Fendi, Fendi Private Suites разполага само със седем луксозни стаи, оборудвани с пухкави кърпи Fendi и тоалетни принадлежности от Diptyque. Има дори и \"Menu Guanciali\", по което гостите могат да изберат възглавница само според предпочитанията си. Tcherassi Hotel and Spa, Картагена, Колумбия Роденият в Колумбия дизайнер Силвия Чераси възстановява 250-годишно имение в Картагена, за да го превърне в уникална къща за гости. Архитектурно решен от Álvaro Barrera и Richard Mishaan, първият хотелски проект на Чераси има само седем стаи, именувани според плата, използван в нейните ефирни, карибски модни колекции. The Raleigh, Маями, Флорида Историческият Raleigh в Маями е закупен от Томи Хилфигер през 2014 г. за 56 млн. долара. Американският моден търговец планира да го трансформира в частен бутиков хотел, който да предлага изключителни предимства на гостите, които плащат годишна такса. Когато отвори, хотелът ще има само 88 стаи, но няма да срещнете търговската марка на Хилфигер Americana тук. Хотел Petit Moulin, Париж, Франция Кристиан Лакроа е проектирал три парижки интериора на хотели, но може би най-очарователният е Hotel du Petit Moulin, тайна резиденция, която се помещава в някогашната първа пекарна в града. Хотелът се отличава със запазената си фасада от 17-ти век (да, на табелата все още пише \"Boulangerie\") и уникални стаи с очарователните цветове и стилистика, характерни за Лакроа. Bulgari Resort & Residences Dubai, Дубай, ОАЕ Градът не може да се оплаче от липса на луксозни хотели, но този е уникален. Проектиран от италианската фирма Antonio Citterio Patricia Viel, сградата, построена така, че да прилича на бижу, е оформена от мрамор и гранит от Италия и Монголия, с емблематичните фотографии на Bulgari и поръчкови подовете, напомнящи архитектурните традиции на бароковия Рим. Хотелът разполага с 101 хотелски стаи, 20 хотелски вили, плажен клуб и първото яхтено пристанище с марка Bulgari.", "date": "2018.09.15", "title": "6 великолепни хотели, собственост на модни величия (СНИМКИ)"}
{"url": "https://www.blitz.bg/lyubopitno/kak-e-izglezhdal-london-prez-1900-g-snimki_news627048.html", "text": "Невиждани черно-бели снимки показват как е изглеждал Лондон през 1900 година. Фотосите, някои от които са на 118 г., показват някои от най-големите забележителности на британската столица, в това число Оксфорд Стрийт, Лестър Скуеър и Хародс.   Една от снимките е от 1952 г. и показва Пикадили Съркъс, обгърнат от мъгла. Въпреки че Тауър Бридж не е променен много в последния век, една от снимките от 1900 г. показва как кавалерия минава по моста.     ", "date": "2018.09.15", "title": "Как е изглеждал Лондон през 1900 г. (СНИМКИ)"}
{"url": "https://www.blitz.bg/lyubopitno/nauka-i-tekhnologii/9-iznenadvashchi-nauchni-fakta-za-grdite_news627050.html", "text": "Както и да ги наричате, дамските гърди са нещо специално, както за тези, които ги имат, така и за тези, които ги нямат, пише IFL Science, цитирано от obekti.bg.  Тя е част от вторичните полови белези при женските индивиди, които търпят промени в периода на пубертета. Но има много други интересни факти за тях, които малцина знаят. Ще се убедите сами. Някои жени могат да получат оргазъм чрез стимулация на гърдите Обширно проучване на сексолози установява, че жените могат да постигнат оргазъм само при стимулиране на гърдите. Това твърдят Дориан Солот и Маршал Милър в тяхната книга I Love Female Orgasm: An Extraordinary Orgasm Guide; според тях подобен феномен се наблюдава при 1 процент от дамите. Гърдите не са съвсем еднакви Всеки има асиметрични характеристики - едната ръка е малко по-дълга или пък едното стъпало е по-широко. Гърдите не са изключение и проучване показва, че по принцип дясната гърда е по-голяма от лявата. Гърдите могат да тежат колкото три тухли Представете си, че всеки ден трябва да носите с вас три тухли, след което да спите с тях върху вас. Средният сутиен поддържа гърди с тегло между 0.2 кг. и 9 кг., което е горе-долу теглото на три тухли. Ако ги предпочитате големи, вероятно не сте много богати Проучване от 2013 г. открива интересна зависимост - мъжете, които \"нямат достатъчно материални средства\" или не са с добър социално-икономическо произход, предпочитат жени с големи гърди. Или с други думи, колкото по-беден е мъжът, толкова по-големи ги обича. Всеки гледа втренчено в гърдите ви. Всеки Оказва се, че както мъжете, така и жените имат навика да се вглеждат в дамските гърди вместо в лицето. Разликата е, че представителите на силния пол го правят по-често и за по-дълго. Какво казва зърното? Съществуват различни типове зърна, които медицината определя като плоски, пухкави, обърнати и т.н. И точно както самите гърди, зърната невинаги са симетрични. Третото зърно Да имаш трето зърно по тялото е феномен, който се нарича полителия. Около три процента от хората имат такова, като в Съединените щати такива са около 200 000 души. Пушенето и бременността карат гърдите да увисват В кожата ни се намира важен протеин на име еластин, който придава еластичния характер на кожата. Ако пушите много, ще го увредите и това ще доведе до увисване на гърдите. Всяка бременност след първата има същия ефект. Гърдите се изучават в университет В Политехническия университет на Хонконг съществува цял факултет, посветен на гърдите и сутиените. Той е създаден от текстилната компания Top Form.", "date": "2018.09.15", "title": "9 изненадващи научни факта за гърдите"}
{"url": "https://www.blitz.bg/intsidenti/stikhii/apokalipsist-zastiga-sashch-zhertvite-na-uragana-stavat-vse-poveche_news627062.html", "text": "Достигналата до бреговете на САЩ тропична буря „Флорънс“ ее довела до смъртта на петима души в щатите Северна и Южна Каролина. Съобщава се за излезли от коритата си реки и за повалени дървета. Очаква се регионът в близките два дни да бъде застигнат от проливни дъждове, предава CNBC.   „Изглежда, че няма да има община или човек, който да не пострада по някакъв начин от урагана“, заяви губернаторът на Северна Каролина Рой Купър. Майка и бебе за загинали, след като върху дома им в град Уилимингтън в Северна Каролина пада дърво. В град Пендър жена е починала от сърдечен удар, а лекарските екипи не са успели да я спасят заради блокираните пътища.  78 годишен човек загинал при токов удар, след като се е опитвал в проливния дъжд да оправи електрозахранването на къщата си. Петият човек е бил буквално издухан от вятъра. „Флорънс“ е трета степен ураган от петбалната скала като скоростта на ветровете достига до 190 км/ч. Очакват се до 100 сантиметра дъжд по бреговете на Северна и Южна Каролина по данните на метеоролозите. Белият дом съобщи, че президентът на САЩ Доналд Тръмп е говорил с щатските и местните власти, уверявайки ги, че е подготвена федерална помощ. Очаква се той да обиколи пострадалите региони следващата седмица.  ", "date": "2018.09.15", "title": "Апокалипсисът застига САЩ! Жертвите на урагана стават все повече"}
{"url": "https://www.blitz.bg/razvlechenie/koy-problem-shche-reshite-prvo-otgovorete-i-razberete-shcho-za-chovek-ste_news627077.html", "text": "Предлагаме ви един бърз тест, който може да разкрие базисни черти на характера ви. Погледнете картинката и изберете проблема, който ще решите най-напред.   На изображението има врящ чайник, плачещо бебе, звънящ телефон и куче, което разкъсва възглавницата на дивана. Представете си, че сте в тази ситуация и изберете кой е първият проблем, който ще решите. Изборът ще посочи най-силната част от характера ви. Има много неща, от които може да разберете що за човек сте. Сред тях са ежедневните ви навици, изборът на облекло, хората, с които ви е приятно да общувате. По средата около себе си може да разберете какъв е характера ви. Тестът обаче ще ви даде по-бързо отговор на този въпрос. Изберете една от 4-те опции и научете коя е най-ярката черта на характера ви. 1. Да поместите чайника  Снимка: brightside.me  Ако първата ви реакция е да отдръпнете врящия чайник от котлона, вие сте страстна и темпераментна натура. Решителни сте и когато искате нещо, никой не е способен да отклони вниманието ви от целта. Лесно ви доскучават и непрекъснато търсите интересно занимание. Не понасяте рутината, а животът ви е изпълнен с големи обрати.  2. Да вдигнете телефона  Снимка: brightside.me  Ако първо отговорите на телефона, на преден план в характера ви излизат дипломатичността и любезността. Стараете се да уважавате границите на другите и сте внимателни в общуването си с тях, за да не обидите някого. Приятно е да се общува с вас, защото умеете да правите комплименти и да предразполагате човека до себе си.  3. Да успокоите плачещото бебе  Снимка: brightside.me  Ако първата ви реакция е да успокоите плачещото бебе, вие сте много грижовен човек. С удоволствие отделяте голяма част от времето си за най-близките и сте готови да се жертвате за тяхното благополучие. Вие сте от семейните типове, които най-силно ценят времето с децата и партньора си. Харесва ви идеята за здраво семейство и цял живот се стремите към нея.  4. Да спрете кучето, което дъвче възглавницата  Снимка: brightside.me  Ако най-силно ви се иска да спасите възглавницата от кучето, вие сте човек на реда, който не понася бъркотията. Домът ви винаги е чист и организиран. Отлично знаете къде стои всяка вещ и спазването на този ред е важно, за да се чувствате спокойни. Харесвате материалните си притежания и се стараете да ги опазите възможно най-дълго.    Източник: laf.bg ", "date": "2018.09.15", "title": "Кой проблем ще решите първо, отговорете и разберете що за човек сте"}
{"url": "https://www.blitz.bg/layfstayl/shoubiznes/sled-pretsedent-v-istoriyata-na-vip-bradr-eto-koy-e-glast-na-shouto_news626869.html", "text": "За първи път в 13-годишната история на \"ВИП Брадър\" жена озвучава дейли епизодите. Това е актрисата Елена Бозова, която е голямата любов на комика Виктор Калев.Двамата се познавали още от детските си години в родния им град Златоград. По време на гостуването си в предаването \"Търси се\" преди няколко години артистът за първи път призна, че е бил влюбен до уши в актрисата с огнени къдрици, припомня \"Уикенд\".  Когато дошъл моментът да кандидатсват, Елена и Виктор избрали театралната академия. Калев й помагал с подготовката на етюди и монолози. Приели ги от раз. Талантливият комик се класирал и за кукления, и за драматичния театър, а Елена попаднала в резервите на проф. Николина Георгиева, в един клас с Краси Радков и Мая Бежанска. След 4 години в НАТФИЗ Елена разбила сърцето на Виктор, след като го изоставила.  Тази година, тъй като сезонът е \"женски\", продуцентите взеха решение гласът зад кадър да е на жена. Поканили Елена Бозова, а зрителите явно са доволни от работата й.     ", "date": "2018.09.15", "title": "След прецедент в историята на \"ВИП Брадър\", ето кой е гласът на шоуто!"}
{"url": "https://www.blitz.bg/lyubopitno/hay-abcypdnite-neshcha-za-koito-ca-lgali-kandidati-za-pabota-v-sv-to-ci_news627098.html", "text": "Haиcтинa e тpyднo чoвeĸ дa пoвяpвa ĸoлĸo мнoгo ĸaндидaти зa paбoтa лъжaт зa cвoя oпит и знaния, ĸoгaтo иcĸaт дa ce пpeдcтaвят пpeд eвeнтyaлния cи бъдeщ paбoтoдaтeл, пише money.bg.   Bcъщнocт 75% oт мeниджъpитe ca xвaщaли пoдoбни oтĸлoнeния oт aвтoбиoгpaфиитe нa явили ce пpи тяx нa интepвю, пoĸaзвa изcлeдвaнe нa плaтфopмaтa СаrееrВuіldеr, цитиpaнo oт caйтa Моnеуіѕh. Koи oбaчe ca нaй-aбcypднитe иcтopии, нa ĸoитo ca пoпaдaли тe?  Eтo чacт oт тяx:  22-гoдишeн ĸaндидaт твъpдял, чe имa тpи paзлични диплoми зa виcшe oбpaзoвaниe;  Дpyг пocoчил, чe e cмeнил 40 paбoтни мecтa зa eднa гoдинa;  Tъpceщ paбoтa в coфтyepнa ĸoмпaния пocoчил, чe e cъздaл ĸoмпютъpeн ĸoд, ĸoйтo вcъщнocт бил нaпиcaн oт шeфът нa cъщaтa фиpмa;  Имaлo и тaĸъв, пocoчил, чe e paбoтил зa Місrоѕоft. Ho нямaл идeя ĸoй e Бил Гeйтc;  Eдин oт нaй-ĸypиoзнитe cлyчaи e c ĸaндидaт, ĸoйтo пocoчил, чe e бил шпиoнин зa ЦPУ пpeз cъщитe гoдини, в ĸoитo вce oщe e бил в yчилищe; Дpyг oбaчe твъpдял, чe e бил yчeниĸ нa... Фpидpиx Hицшe, ĸoйтo e пoчинaл пpeди пoвeчe oт вeĸ. ", "date": "2018.09.15", "title": "Haй-aбcypднитe нeщa, зa ĸoитo ca лъгaли ĸaндидaти зa paбoтa в СV-тo cи"}
{"url": "https://www.blitz.bg/svyat/snimka-na-nevidim-avtomobil-ozadachi-potrebitelite-v-mrezhata_news626978.html", "text": "Потребител на мрежата, под името Tittzo, снимаше черната си кола от близко разстояние, но зрителите трудно можеха да я види в изображението. Снимката е публикувана на Reddit.  На пръв поглед снимката показва само малка градина с дървета и камъни. Въпреки това, при по-внимателно разглеждане, можете да видите колелото на колата по-близо до центъра на снимката. Както се оказва, половината от двора е отражение на колата стояща в средата на пътя, която била измита, за да блести от собственика й.  \"Тази черна кола след измиване изглежда като огледало\", казва описанието на публикуваната снимка.  Много потребители бяха изненадани, когато за пръв път забелязаха колелото. Съдейки по коментарите, на някои от тях отне повече от две минути, за да намерят кола.  Други се съмняват, че изображението е автентично. Предположиха, че снимката е ретуширана във фотошоп. Превод: БЛИЦ    ", "date": "2018.09.15", "title": "Снимка на \"невидим\" автомобил озадачи потребителите в мрежата"}
{"url": "https://www.blitz.bg/svyat/23-godishen-mzh-ima-nay-strannata-bolest-na-sveta-zavinagi-shche-si-ostane-bebe-snimki_news626486.html", "text": "Той е възрастен и на практика целият живот е пред него. Но този индиец прилича на бебе заради много рядка болест, с която лекарите не знаят как да се справят.  Манприт от Индия страда от рядката болест, наречена Ларонов синдром. Това означава, че ще изглежда винаги като бебе на няколко месеца, независимо, че вече е навършил 23-години.   В тялото му липсва именно онзи ген, който отговаря за развитието на човека.  Болестта при младия индиец се проявила още в първата година от живота му, когато той престанал да расте. По онова време лекарите успокоявали родителите, че това е само временно и синът им бързо ще започне да наваксва в развитието си. Но това се оказало грешка. Годините минавали и родителите трябвало да се примирят с това, че синът им никога няма да порасне.   Най-лошото от всичко било, че Манприт така и не се научил да ходи сам или да говори. Може да комуникира с останалите единствено с жестове, с плач или смях - точно като бебето, на което прилича.   Към моментта младият мъж не живее с родителите си. За него започнал да се грижи чичо му. Манприт бил най-щастлив, когато можел да си играе с децата. Каквото ще се случи с него в бъдещето, никой не знае. Засега лекарите нямат представа как да му помогнат.  Превод БЛИЦ    ", "date": "2018.09.15", "title": "23-годишен мъж има най-странната болест на света! Завинаги ще си остане бебе (СНИМКИ)"}
{"url": "https://www.blitz.bg/svyat/ekshn-v-nebeto-talibani-svalikha-voenen-khelikopter-v-afganistan-ima-zaginali_news627033.html", "text": "Военен хеликоптер се разби в западната афганистанска провинция Фарах, в район под контрола на талибаните. Загинали са всичките петима членове на екипажа, предаде ДПА.   Хеликоптерът бил обстрелван от талибански бунтовници късно снощи. Загиналите са двамата пилоти и трима снайперисти от афганистанската армия. За по-малко от седмица в провинция Фарах бяха убити 29 военни при нападения на талибани срещу армейски обекти, добавя ДПА.", "date": "2018.09.15", "title": "Екшън в небето! Талибани свалиха военен хеликоптер в Афганистан, има загинали"}
{"url": "https://www.blitz.bg/svyat/kholandiya-izgoni-dvamata-rusnatsi-opitali-da-khaknat-laboratoriyata-s-probite-po-skripal_news627008.html", "text": "Холандските власти са арестували и експулсирали двама предполагаеми руски агенти, заподозрени в опит за хакерска атака срещу лаборатория в Швейцария. Това потвърди швейцарското правителство. То е извикало руския посланик, за да изрази протест, съобщава АП.     В лабораторията се извършват тестове на химически оръжия за ООН. Мишенана агентите е била лабораторията в Шпиц, която анализира проби от отравянето през март на бившия руски агент Скрипал и дъщеря му в Англия.     Москва отрече обвиненията.     По-рано швейцарски медии съобщиха, че двама руснаци, заподозрени, че са агенти на военното разузнаване ГРУ, са били изгонени от Холандия по-рано тази година в резултат на съвместно разследване на няколко европейски служби. Според медиите двамата мъже били арестувани в Хага през пролетта, по подробности не бяха съобщени.     Швейцарската Федерална разузнавателна служба вчера потвърди, че е работила активно с британските и холандските си партньори по случая, но също не разкри подробности. \"Швейцарските власти знаят за случая с руските шпиони, разкрити в Хага и експулсирани от същото място\", заяви в имейл говорителката Изабеле Грабер. Тя подчерта, че службата е помогнала за \"предотвратяването на незаконни действия срещу швейцарска инфраструктура с критично значение\", но отказа по-нататъшен коментар по случая.     Швейцарската прокуратура заяви, че \"две лица, замесени в опита за хакерска атака\", са били разкрити по време на по-широко разследване на предполагаем \"политически шпионаж\", започнало през март 2017 г.     Външното министерство на Швейцария съобщи, че е извикало руския посланик, за да протестира срещу този опит за хакерска атака и настоя Русия \"незабавно да прекрати шпионските си действия на швейцарска земя\".      Първият дипломат на Русия обаче се присмя на забавянето, с което подобна новина е излязла в публичното пространство.  \"Не мога да допусна, че подобна случка, в която са участвали специалисти от три западни страни, може да остане извън полезрението на масмедиите\", заяви саркастично министърът на външните работи Сергей Лавров пред репортери след срещата с германския си колега Хайко Маас вчера в Берлин.     Говорителят на руското посолство в Швейцария Станислав Смирнов нарече медийната информация \"абсурдна измислица\".    ", "date": "2018.09.15", "title": "Холандия изгони двамата руснаци, опитали да хакнат лабораторията с пробите по „Скрипал”"}
{"url": "https://www.blitz.bg/blits-tv/krasiva-vodeshcha-obra-ovatsiite-s-khrabra-postpka-nasred-uragana-florns-snimkivideo_news627042.html", "text": "Телевизионна репортерка, предаващ на живо за урагана Флорънс в Северна Каролина, се превърна в истински герой пред очите на хиляди зрители. Тя прекъсна репортажа си, за да спаси куче от прииждащите води, съобщава „Дейли Мейл“.    Джули Уилсън, водеща в телевизия WTVD, предаваше на живо във Фейсбук от Ню Берн, Северна Каролина, за бедственото положение след преливането на местната река.        Уилсън помогнала за спасяването на ротвайлер от наводнена къща. „Мислиш ли, че е безопасно“, пита тя жената, опитваща се да измъкне животното.     „Това е терапевтичното куче на дъщеря ми. Нямам избор“, отвръща собственичката на ротвайлера. Той бил ранен.        Когато жената, на име Таша, се опитвала да прекара четириногото през високите води, Уилсън го вдигнала на ръце. „Добре ли си, момиче. Никой не оставя кучето в тази бъркотия. Това правим тук“, говори водещата докато мъкне животното.  Превод и редакция: БЛИЦ   ", "date": "2018.09.15", "title": "Красива водеща обра овациите с храбра постъпка насред урагана Флорънс (СНИМКИ/ВИДЕО)"}
{"url": "https://www.blitz.bg/intsidenti/katastrofi/katastrofa-zapushi-ptya-do-vladaya_news627078.html", "text": "Катастрофа затруднява движението по пътя София-Перник, в района на гара Владая. Заради инцидента движението се извършва временно в една лента, съобщават от АПИ.Шофьорите да се движат с повишено внимание и съобразена скорост, призовават от Пътната агенция. Друг възможен маршрут е магистрала \"Люлин\".  ", "date": "2018.09.15", "title": "Катастрофа запуши пътя до Владая"}
{"url": "https://www.blitz.bg/obshtestvo/regioni/plovdivska-kontrolorka-svali-momiche-ot-avtobus-dalo-y-10-leva-za-bilet_news627086.html", "text": "Момиче бе накарано да слезе от автобус в Пловдив, защото поискало да си купи билет с 10 лева. Това съобщава Plovdiv24.bg, позовавайки се на очевидец. Случката се разиграла в рейс по линия 26.\"Днес, докато се возех на линия 26 с регистрационен номер РВ 7208 АВ, попаднах на изключително безпардонна и нагла кондукторка, чийто бадж нарочно беше обърнат. Прилагам и снимка. Въпросната накара едно момиче да слезе от автобуса, защото искаше да си купи билет с 10 лева!\", разказва очевидката.   \"При положение, че тя е длъжна да има дребни пари за връщане и при положение, че става въпрос за 16,00 часа следобед! Вместо тя да слезе да развали парите на някоя спирка, щом толкова няма дребни, накара момичето да слезе чрез груби думи и автобусът потегли! Става въпрос за 10 лева в 16,00 часа следобед! На фирмата \"Автобусни превози\" Пловдив съм изпратила имейл без отговор, на посочения телефон никой не ми отговаря. Моля за съдействие!\", призовава възмутената гражданка.  ", "date": "2018.09.15", "title": "Пловдивска контрольорка свали момиче от автобус, дало й 10 лева за билет!"}
{"url": "https://www.blitz.bg/obshtestvo/intervyu/roman-vasilev-senzatsionno-pred-blits-novi-mutri-nasledyavat-mito-ochite-sluzhbite-znayat-kde-se-kriyat-bratya-galevi_news626826.html", "text": "Близо 10 години Роман Василев бе зам.-градски прокурор на София. Ръководил е десетки операции срещу организираната престъпност. В момента работи в частния сектор. БЛИЦ потърси мнението му по най-горещите теми от последните дни. Ето как Василев отговори на въпросите на управителя на БЛИЦ Ивайло Крачунов.- Г-н Василев, от 2009 - 2010 г., когато бяхте зам.-градски прокурор не бяха провеждани операции срещу обществено известни бизнесмени. Мнозина, обаче твърдят, че тези операции ще се провалят в съда. Как ще им отговорите?  - Въпросните критици се хващат за една или две от 100 проведени операции, които не са стигнали до съда или са били оборени. Подобни критици на прокуратурата винаги е имало и винаги ще има. За този тип хора е зле, ако прокуратурата работи, но ако не работи, започват да питат защо не работи?   Това са едни хейтъри, които никога през живота си не са се занимавали с нищо съществено. Единственото, което те правят, е да казват, че прокуратурата не работи правилно. - Убеден ли сте, че спецоперациите срещу Арабаджиеви и Миню Стайков ще се превърнат в обвинителни актове, които ще издържат след това в съдебните зали?  - За съдебна зала не мога да кажа, но след като тези операции са проведени, аз съм убеден, че за тях ще бъдат изготвени обвинителни актове.       Нагласата, с която моите бивши колеги са направили тези операции и доказателствата, които те прилагат според мен гарантират, че ще се стигне до наказателен процес. - Как се провежда разследване срещу милионер с влияние в определени среди и структури?  -  Делата срещу подобен род лица се водят съвсем нормално.   Виждате, че има истерия, но тя е от страна на някои адвокати и медии, които атакуват независимо дали мен, когато бях прокурор или сегашните шефове на прокуратурата.   Някои от тези хора няма да престанат да твърдят, че прокуратурата е лоша. Да, прокуратурата за тях е лоша, защото работи срещу тези, които вършат престъпления.   А това дали си милионер или политик няма никакво значение.        - Кои престъпления са най-трудни за доказване в съда?  - Данъчните престъпления. Определят ги като експертни дела, защото преминават през няколко експертизи. Задачата на подобни експертизи е да докажат дали фактурите са истински, дали има липсващи търговци или става въпрос за данъчни престъпления.  При данъчните престъпления има облекчен режим, тъй като ако вината се признае и парите се върнат може да се наложи условна присъда.  В случаите от последните дни става въпрос за организирана престъпна група, което вероятно ще утежни наказателната отговорност на лицата. - До момента говорим за финансови престъпления. Преди месец в Турция бе задържан Димитър Желязков-Митьо Очите. На изчезване ли са мутрите от 90-те години?  - Мутрите не са на изчезване!  Като че ли се зародиха новоизлюпени мутри, които вече си показват рогата. Според мен в тази посока е недостатъчна превенцията от страна на МВР. - Ще се появи ли наследник на Митьо Очите в наркобизнеса?  - Най-вероятно ще се появи. В една престъпна ниша винаги има човек, който иска да застане начело и да я оглави.   И тук при откритата нелегална фабрика за цигари стои въпросът - какъв е мотивът на един богат човек да се занимава с такова предприятие? Това отговаря на въпроса, че там където го няма Митьо Очите, най-вероятно ще се появят хора с други прякори.     - Успяват ли да се справят правоохранителните органи с противодействието на търговията с наркотици?  - Това, което се вижда от анализите на ДАНС и ГДБОП, които се занимават с противодействието на наркотрафика показва тенденция към намаляване на наркотрафика. Това се дължи на добрите партньорски отношения между българските и европейските служби.   В подкрепа на този факт говори и обстоятелството, че все по-малко наркотици се хващат на територията на нашата страна в сравнение с преди няколко години, когато имаше множество заловени пратки на митниците Варна и Калотина. - БЛИЦ разкри, че братът на депутата от БСП Георги Стоилов - Илия е избягал от България. Паралелно с него се издирват братя Галеви и други лица. Смятате ли, че тези лица могат да бъдат установени и върнати в страната?  - Смятам, че службите много добре знаят къде се намират Арабаджиеви и братя Галеви.  Знаете много добре, че един от извършителите на убийството пред дискотека \"Соло\" също се укриваше години наред, но бе задържан в ЮАР и след това доведен в България.  Тук е много важно в какви отношения е България със страните извън Европейския съюз, в които се укриват определени лица, за да могат да бъдат върнати у нас.   Арабаджиеви са богати хора. Ако те искат да защитят своето достойнство и правота би следвало да се приберат в България и да се изправят пред съда. Защото е най-лесно да се дават коментари извън страната.  - В същото време подсъдимият банкер Цветан Василев продължава да се спотайва в Белград. Това негова тактика ли е или иска да разиграва правораздавателните органи?  - Спрямо Цветан Василев се води производство в Сърбия, което трябва да приключи и след това той да се върне.  Аз се съмнявам, че него го е толкова страх да се прибере. Силно се съмнявам. Неговите адвокати твърдят, че спрямо него има заплахи за живота. Всеки го би било страх от нещо, което е направил.  Когато аз и моите колеги работихме и нас ни е било страх, защото имаше заплахи. И при мен влизаха хора с автомати. И аз ходих 2 години и половина с охрана. Но такава ми беше професията и съм поемал осъзнат риск. - Материалите по делото за източването на КТБ и призованите свидетели са изключително много. Смятате ли, че процесът може да приключи в рамките на следващите 3 години?  - Не мога да се ангажирам с прогноза по този въпрос. Това могат да го кажат колегите, които се явяват в съдебната зала.  Предстоят много разпити на свидетели и разглеждане на експертизи. Знаете, че първото дело за организирана престъпна група срещу братя Маргини продължи повече от 6 години.   Делата от сорта но това за КТБ не могат да приключат за година или две. - Каква е рецептата за разкриване на по-голям брой престъпления в България?  - Капацитетът на МВР трябва да бъде повишен. Това става с качествени хора, които да бъдат добре материално стимулирани.  Второто важно нещо е да бъде разтоварен Наказателният кодекс от престъпления, които в момента реално не са свързани с конкретните обществено-икономически условия.   На трето място е необходимо да се намали административния натиск върху дознателите с излишни бюрократични задължения. Дознателите трябва да се занимават само с конкретните разследвания, а не да бъдат на двойно подчинение - хем на прокуратурата, хем на административния им ръководител. - Как ще коментирате атаката на кръга \"Агнешки главички\" и един от лидерите им Атанас Атанасов по адрес на номинирания за вътрешен министър Младен Маринов?  - Атанасов е атакувал не само Маринов, но и мен. Изразявал е негативна отношение и към предишните вътрешни министри и шефове на служби.   Явно Атанасов има някакъв житейски проблем.  - Какъв е този проблем?  - Според мен този проблем е в чисто професионално отношение. Атанасов беше за много кратко време прокурор и шеф на Национална служба Сигурност.   Най-вероятно в неговите очи всички останали са тъпаци и неграмотници и той иска да се запомни като единствен в тези структури. Но аз се съмнявам в неговата експертна подготовка и не бих искал да го коментирам повече. Интервю на Ивайло КРАЧУНОВ       ", "date": "2018.09.15", "title": "Роман Василев сензационно пред БЛИЦ: Нови мутри наследяват Митьо Очите! Службите знаят къде се крият братя Галеви!"}
{"url": "https://www.blitz.bg/kriminalni/prestplenie/manol-i-khristo-se-nadrusakha-yako-i-szhalikha-zhestoko_news626969.html", "text": "Двама шофьори бяха арестувани само в рамките на няколко часа за употреба на наркотици в Бургаско. Мъжете взели няколко вида дрога, след което без изобщо да се замислят за последиците, подкарали автомобилите си.Първият случай е регистриран около 09:30 ч. сутринта в Приморско. Полицейски патрул спрял за проверка бургаски „Ситроен С4”. Зад волана на френската кола бил 30-годишният Манол М. Шофьорът от с. Ясна поляна е тестван за употреба на дрога, като уредът отчел, че той карал на цели 2 синтетични наркотика – амфетамин и метамфетамин. Манол е арестуван за 24 часа, по случая е образувано бързо полицейско производство, съобщава \"Флагман\".   Още по-фрапиращо е поведението на 21-годишен младеж от Поморие. Христо С. седнал зад волана след брутален коктейл от пико, амфети и трева. Той е закопчан на обяд в Поморие, след като е спипан да кара бургаски „Опел Корса”. По случая е образувано бързо полицейско производство. ", "date": "2018.09.15", "title": "Манол и Христо се надрусаха яко и съжалиха жестоко"}
{"url": "https://www.blitz.bg/svyat/krasivata-blgarka-mira-podkrepyala-teroristi-v-turtsiya-shche-lezhi-v-zatvora_news627047.html", "text": "Съдът за тежки престъпления в турския град Айдън е осъдил на една година и 10 месеца затвор българката Мира Яшар Селямоглу, съобщи в. \"Миллиет\".   Същата бе задържана преди около година от турската полиция в град Дидим, докато бе на почивка с приятеля си - британския гражданин Джо Робинсън, и майка си. Двамата бяха обвинени от турските власти за пропаганда в подкрепа на терористичната организация Кюрдска работническа партия (ПКК) и бяха арестувани.  Причина за ареста бе публикуването на снимки, на които 24-годишният Джо Робинсън е показан в камуфлажна униформа с бойци от Силите за защита на народа - сирийски кюрдски милиции, които Турция определя като терористи заради връзките им с ПКК. Мира бе задържана известно време в полицията и след това бе пусната на свобода, но с условие, че ще бъде съдена задочно.  Властите след известно време разрешиха на Мира да отпътува от Турция. Британският гражданин отначало бе задържан в затвора, а след това бе пуснат на свобода, но със забрана да напуска Турция, която е все още в сила. Обвиняемите не са се явили на последното съдебно заседание в съда за тежки престъпления в град Айдън и са представили извинение, съобщиха турски медии.  На заседанието са присъствали само адвокатите им. Джо Робинсън е бил осъден на 7 години и 6 месеца затвор заради участие в дейностите на терористичната ПКК. Съдът постановил още, докато влезе в сила присъдата, да бъде продължена забраната за напускане на Турция на британския гражданин. ", "date": "2018.09.15", "title": "Красивата българка Мира, подкрепяла терористи в Турция, ще лежи в затвора"}
{"url": "https://www.blitz.bg/obshtestvo/izumitelno-blgarka-izgubi-unikalno-bizhu-na-khalkidiki-no-sdbata-ya-zastigna-snimka_news627089.html", "text": "Българка откри изумително и единствено по рода си бижу, принадлежащо на наша сънародничка на плажа в Порто Куфо, Халкидики - Гърция, видя БЛИЦ.  Жената сподели снимка на инкрустирана брачна халка, в популярната фейсбук страница \"Видяно в София\", за да може притежателката й да си я познае и да си я върне обратно.  Публикуваме поста й без редакторска намеса:  Публикацията предизвика редица коментари. Някои от потребителите искрено се забавляваха и сравняваха случая със \"Властелина на пръстена\". Други твърдяха, че може да се е скарала с мъжа си и нарочно да е хвърлила пръстена в морето, а сега съдбата я застига, като й връщат бижуто обратно.  ", "date": "2018.09.15", "title": "Изумително! Българка изгуби уникално бижу на Халкидики, но съдбата я застигна (СНИМКА)"}
{"url": "https://www.blitz.bg/obshtestvo/stolitsa/signal-do-blits-shofor-pomete-peshekhodka-v-zona-b-19-i-se-izpari-kato-dim_news627097.html", "text": "Шофьор на лек автомобил помете жена на средна възраст в столицата и избяга от местопроизшествието. Това съобщи за БЛИЦ възмутен очевидец на инцидента.По думите му произшествието е станало след 18:00 часа тази вечер в района на блокове 15 и 16 в квартал „Зона Б-19“.  Към момента не се знае какво е състоянието на жената. На мястото са пристигнали полицаи.   На   БЛИЦ очаква новини, снимки и видео от своите читатели в цяла България и по света     ", "date": "2018.09.15", "title": "Сигнал до БЛИЦ! Шофьор помете пешеходка в „Зона Б-19“ и се изпари като дим"}
{"url": "https://www.blitz.bg/obshtestvo/prvi-snimki-ot-myastoto-na-chelniya-udar-koyto-zapushi-s-chasove-ptya-do-vladaya_news627115.html", "text": "Два автомобила са се ударили челно на пътя София-Перник в района на гара Владая. Заради инцидента движението беше отцепено за няколко часа само в едната лента, съобщава БГНЕС.Катастрофата стана днес в ранния следобед.  Няма тежко пострадали.    ", "date": "2018.09.15", "title": "Първи СНИМКИ от мястото на челния удар, който запуши с часове пътя до Владая"}
{"url": "https://www.blitz.bg/ikonomika/shesti-blok-na-aets-kozloduy-sprya-rabota_news627064.html", "text": "а 15 септември в 3:22 часа шести енергоблок на АЕЦ “Козлодуй” беше спрян за планов годишен ремонт, съобщиха от атомната централа. В рамките на престоя ще бъдат изпълнени предвидените ремонтни дейности, профилактика на оборудването и на системите на блока, както и презареждане на реактора със свежо ядрено гориво за следващата, 24-а поред, горивна кампания.Плановият годишен ремонт на шести енергоблок се предвижда да завърши в края на месец октомври. Другият 1000-мегаватов блок на АЕЦ “Козлодуй” – пети, работи с пълно натоварване на мощността.    ", "date": "2018.09.15", "title": "Шести блок на АЕЦ \"Козлодуй\" спря работа"}
{"url": "https://www.blitz.bg/zdrave/trima-retsipienti-se-zarazikha-i-umryakha-ot-rak-sled-kato-im-prisadikha-organi-ot-edin-i-sshch-donor_news626750.html", "text": "В продължение на 6 години след присаждането на органи от починала 53-годишна жена четирима от пет пациенти са умрели от рак и сепсис, съобщава Daily Mail. От починалия от инсулт донор те получили бъбреци, бел дроб, черен дроб и сърце.  За черната серия трагедии станало известно благодарение на изследване на учени от Университета в Тюбинген и университетския медицински център в Амстердам.  Човекът, който получил сърце, починал от сепсис. Тримата останали пациенти починали от рак на гърдата, който се разпространил и поразил постепенно здрави органи.   ", "date": "2018.09.15", "title": "Трима реципиенти се заразиха и умряха от рак, след като им присадиха органи от един и същ донор"}
{"url": "https://www.blitz.bg/zdrave/zdravni-novini/nikoga-ne-ignorirayte-tezi-ochni-problemi-mozhe-da-sa-predvestnik-na-mnogo-strashna-bolest_news626954.html", "text": "Имате ли усещането, че пред очите ви минават \"паяжини\" или власинки? В повечето случаи това може да е нещо съвсем невинно, но все пак бъдете внимателни и за други симптоми. Особено, ако сте по-млади от 30 години.   ", "date": "2018.09.15", "title": "Никога не игнорирайте тези очни проблеми, може да са предвестник на много страшна болест"}
{"url": "https://www.blitz.bg/politika/deputat-ot-gerb-dvama-dushi-sa-spryagani-za-ministr-na-transporta_news627100.html", "text": "Две имена са спрягани за министър на транспорта, каза депутатът от ГЕРБ Александър Иванов по Канал 3. Събеседникът на медията не посочи кои са те и отказа да отговори на въпроса дали тези хора са мъже.   Той също се спря и върху срещата на Манолев с Бойко Борисов с участието на Валери Симеонов. \"Лидерът на НФСБ е част от управляващата коалиция и правителството и присъствието му не е изненада\", коментира Христов.  ", "date": "2018.09.15", "title": "Депутат от ГЕРБ: Двама души са спрягани за министър на транспорта"}
{"url": "https://www.blitz.bg/obshtestvo/bashchata-na-osdenata-za-propaganda-v-turtsiya-blgarka-mira-yashar-s-prvi-komentar-za-prisdata_news627104.html", "text": "Бащата на Мира Яшар, която бе осъдена за пропаганда на кюрдски символи, коментира решението на Съда за тежки престъпления в град Айдън. Българката беше задържана преди около година от турската полиция в Дидим, докато беше на почивка с приятеля си, който е британски гражданин.Пред Нова телевизия бащата на Мира обяви, че е доволен от развоя на делото. \"В рамките на 5 години тя не трябва да получи нова присъда. Тя е в Англия и учи за изпитите си. Може да пътува, няма забрана. Реално няма присъда\", посочи зЯшар Абдулселямоглу.  Нейният приятел е с ефективна присъда, но е на свобода, защото адвокатите му обжалват решението.   Приятелят на Мира също е с присъда. Според обвинението двамата са пропагандирали кюрдски символи, а Кюрдската работническа партия е обявена за терористична организация.  ", "date": "2018.09.15", "title": "Бащата на осъдената за пропаганда в Турция българка Мира Яшар с първи коментар за присъдата"}
{"url": "https://www.blitz.bg/zdrave/zdravni-novini/napravikha-cheren-drob-ot-choveshki-stvolovi-kletki_news626959.html", "text": "Учени присадиха успешно в мишки черен дроб, отгледан от човешки стволови клетки. Постижението е на биоинженери от Университета в Единбург и ще бъде публикувано в списание Archives of Toxicology.   Очаква се експериментът да помогне в ефективното изпитване на лекарства, а в по-далечно бъдеще и за лечение на черния дроб при хора.  ", "date": "2018.09.15", "title": "Направиха черен дроб от човешки стволови клетки"}
{"url": "https://www.blitz.bg/intsidenti/pozhari/prvo-v-blits-ognen-uzhas-v-stolichniya-kvartal-iztok_news627056.html", "text": "Голям пожар се разразява в момента в столичния квартал \"Изток\", съобщиха за БЛИЦ очевидци.  Огненото бедствие се случва на улица \"Люлякова градина\".  Пламъците идват от покрив на сграда.  Стихията е пламнала заради запалени боклуци от съседна тераса.  Все още не е ясно какви са щетите и дали има пострадали. На мястото има няколко пожарни коли.  На   БЛИЦ очаква новини, снимки и видео от своите читатели в цяла България и по света    ", "date": "2018.09.15", "title": "Първо в БЛИЦ! Огнен ужас в столичния квартал \"Изток\"!"}
{"url": "https://www.blitz.bg/svyat/registrirano-e-zemetresenie-s-magnitud-56-na-ostrovite-ryukyu-yaponiya_news626988.html", "text": "Регистрирано е земетресение с магнитуд 5.6 на островите Рюкю, Япония, показва справка на страницата на Европейския средиземноморски сеизмологичен център.   Земетресението е станало в 9:08 местно време (3:08 българско време) на 163 километра източно от японския град Наго и на 200километра източно от град Наха на остров Окинава в едноименната префектура на два километра дълбочина. Земетресението е усетено на островната група. За сега няма информация за нанесени материални щети и пострадали хора. Не е обявена опасност от възникване на цунами. ", "date": "2018.09.15", "title": "Регистрирано е земетресение с магнитуд 5.6 на островите Рюкю, Япония"}
{"url": "https://www.blitz.bg/svyat/protestite-v-gaza-dovedokha-do-trima-ubiti_news626989.html", "text": "Протестите в Газа доведоха до трима убити, предаде Ройтерс.   Агенцията уточнява, че те са били застреляни от израелски войници. Сред убитите е и 11-годишно момче. Други 248 палестинци са ранени днес по време на седмичните протести в ивицата Газа край оградата на границата с Израел, съобщиха палестински източници. Израелската армия е използвала сила, потвърдиха източници от Тел Авив.", "date": "2018.09.15", "title": "Протестите в Газа доведоха до трима убити"}
{"url": "https://www.blitz.bg/svyat/bezhanetst-ot-mali-koyto-spasi-momche-visyashcho-ot-balkon-v-parizh-prez-may-poluchi-frensko-grazhdanstvo_news626991.html", "text": "Бежанецът от Мали Мамаду Гасама, който спаси момче, висящо от балкон в Париж през май, получи френско гражданство. Това съобщи вестник \"Ивнинг Стандард\".  Гасама тогава изкачи пет етажа от балкон на балкон и спаси четиригодишно момче.  Официалният указ за получаване на гражданство бе обявен със следния текст: \"Този акт на голяма смелост е пример за ценностите, които помагат за обединяване на нашата национална общност, като смелост, безкористност, алтруизъм и грижа за най-уязвимите\". След спасяването на детето Гасама се срещна с президента Макрон, който обеща, че ще му бъдат дадени документи и му се предлага работа в противопожарната служба. ", "date": "2018.09.15", "title": "Бежанецът от Мали, който спаси момче, висящо от балкон в Париж през май, получи френско гражданство"}
{"url": "https://www.blitz.bg/intsidenti/silno-zemetresenie-razlyulya-plazhovete-na-khrvatiya-usetili-go-i-v-bosna_news626993.html", "text": "Регистрирано е земетресение с магнитуд 4.2 на далматинското крайбрежие на Хърватия, показва справка на интернет страницата на Европейския средиземноморски сеизмологичен център.     Земетресението е станало в 5:09 местно време (6:09 българско време) на три километра югозападно от град Затон и на 13 километра югозападно от град Шибеник, както и на 206 километра западно от босненската столица Сараево на два километра дълбочина.     Земетресението е усетено силно в района на епицентъра, а по-слабо е усетено по далматинското крайбрежие на Хърватия, както и в Босна и Херцеговина. За сега няма информация за пострадали хора и нанесени материални щети.     ", "date": "2018.09.15", "title": "Силно земетресение разлюля плажовете на Хърватия, усетили го и в Босна"}
{"url": "https://www.blitz.bg/svyat/ot-ruskata-pravoslavna-tsrkva-ne-izklyuchvat-krvoprolitie-pri-priznavane-na-avtokefalna-ukrainska-pravoslavna-tsrkva_news626995.html", "text": "От Руската православна църква не изключват кръвопролитие при признаване на автокефална Украинска православна църква, каза митрополит Иларион, отговарящ за външните връзки на Московската патриаршия.   Според духовника, лишаване от правата на Украинската православна църква към Московската патриаршия може да доведе до много сериозни последици. \"Можем да очакваме нещо лошо - че недоволните ще поемат контрола над големите манастири, като Киевско-Печорската лавра, Почаевската лавра.  След това, разбира се, православните вярващи ще защитават тези свети места и могат да започнат кръвопролитията\" - каза той. По-рано бе съобщено, че Синода на Руската православна църква е взел решение да прекрати участието в структурите под ръководството на Вселенската патриаршия, както и спирането на съслужения с нейните епископи.  В допълнение е прието решението за спиране на споменаването на патриарх Вартоломей по време на служба в Руската православна църква. Въпреки това, според представители на Руската православна църква все още не се говори за пълно прекъсване на отношенията. ", "date": "2018.09.15", "title": "От Руската православна църква не изключват кръвопролитие при признаване на автокефална Украинска православна църква"}
{"url": "https://www.blitz.bg/svyat/koshmar-izcheznalata-na-ostrov-krit-blgarka-antonina-zoeva-e-bila-ubita_news626997.html", "text": "59-годишен гръцки гражданин е арестуван за убийството на 38-годишната българка Антонина Зоева, чийто следи се губят от 11 май т.г. Българката изчезна при мистериозни обстоятелства в гръцкия град Ретимно на остров Крит, пише  .  След продължително разследване вчера гръцката полиция обяви официалното арестуване на 59-годишния грък, при когото жената е била за последно в село Хумери. Обвинението, повдигнато срещу него, е за предумишлено убийство. В колата и дома на заподозрения е открита кръв от Зоева, но тялото на жертвата все още не е открито.  При изключителни мерки за сигурност и дискретност днес арестуваният беше отведен в полицията за разпит, който по негово настояване бе отложен за понеделник. Арестуваният за убийството на българката е криминално проявен и е лежал в затвор за подобно престъпление. Същият все още не е направил самопризнания. Ако той не разкрие къде се намира тялото на жената, от полицията смятат, че ще бъде много трудно да се открие, тъй като районът е високопланински и не е населен.  38-годишната българка е родом от град Сливен и има дъщеря. Изчезването на Зоева бе декларирано в полицията от сирийски гражданин, с когото жената е имала отношения. Припомняме, че през м. май в гръцкия град Ретимно в рамките на седмица изчезнаха последователно две българки. Бременната 37-годишна Деси Илиева, за която все още няма никаква информация, и 38-годишната Антонина Зоева.  ", "date": "2018.09.15", "title": "Кошмар! Изчезналата на остров Крит българка Антонина Зоева е била убита!"}
{"url": "https://www.blitz.bg/obshtestvo/regioni/potresavashcho-zagoreli-tiyneydzhri-se-nagrabikha-na-ulitsata-v-burgas-snimki-18_news627055.html", "text": "На потресаваща гледка се натъкнаха днес жителите на най-големия бургаски комплекс - \"Меден рудник\". Двама загорели тийнейджъри се грабнаха не къде да е, а на улицата, посред бял ден, пише Флагман.бг.  Случаят нямаше да бъде толкова шокиращ, ако ставаше въпрос за по-безобидно натискане. Двамата младежи без никакви задръжки и полуголи се задоволявали. Еротичната сцена се е разиграла в оживена част на комплекса - до блок 70 и пред погледите на минувачи.  Горещите кадри се разпространяват в групата на \"Меден рудник\" във фейсбук от свидетел на любовната игра. Според живущите тийнейджърите са на около 14-15 години и това не е най-подходящото място за еротични игри.  \"Младото поколение съвсем е деградирало. Положението съвсем излиза извън контрол. Акълът ми не побира как посред бял ден полуголи деца ще се задоволяват на оживено място, оттук минават и деца. Време е родителите да упражнят по-голям контрол върху децата си, преди да е станало късно\", коментирал пред изданието очевидец.  Други пък упрекват снимащия. Според тях не е нормално да бъдат публикувани лица на непълнолетни, въпреки неприличното им поведение.    ", "date": "2018.09.15", "title": "Потресаващо! Загорели тийнейджъри се награбиха на улицата в Бургас (СНИМКИ 18+)"}
{"url": "https://www.blitz.bg/layfstayl/ptuvane/nashentsi-namerikha-tsakata-na-bezplatnoto-ptuvane-v-grtsiya-no-mestnite-vlasti-gi-usetikha-i_news627072.html", "text": "Българи тарикатеят като не плащат тол такси в Гърция на път за България на гишетата, които се намират на метри преди пункта Промахон. В страни от колоната кабинки има аварийна лента и някои от нашенци минават с автомобилите от там, за да си спестят плащането, пише  .  Коридорът масово се ползва от такситата, които возят гърци от казината на Кулата и така от уста на уста се разбрало,че може да се мине и метър. Гръцките власти обаче са разбрали за българските номера и са решили да поставят камери и пост и да налагат сериозни глоби. ", "date": "2018.09.15", "title": "Нашенци намериха цаката на безплатното пътуване в Гърция, но местните власти ги усетиха и..."}
{"url": "https://www.blitz.bg/obshtestvo/stolitsa/izvnredno-v-blits-samoubi-se-bivshiyat-shef-na-baretite-filko-slavov_news627075.html", "text": "Бившият шеф на баретите Филко Славов се е самоубил в къщата си в Банкя. Негови близки разкриха, че в последно време Филко Славов е боледувал много. Лекувал се е във Франция.   Случаят официално до днес не е огласен.  Славов минаваше за особено близък до ексглавния прокурор Никола Филчев. Двамата са съседи, техен комшия е и Алексей Петров.  Филко Славов бе назначен за шеф на Специализирания отряд за борба с тероризма от Богомил Бонев през 1997 г. Обвиняваха го, че изпълнява поръчки на главния прокурор Филчев и е превърнал отряда в негова ударна бригада. За това така и не се намериха доказателства.", "date": "2018.09.15", "title": "Извънредно в БЛИЦ! Самоуби се бившият шеф на баретите Филко Славов"}
{"url": "https://www.blitz.bg/obshtestvo/regioni/sandanchanka-si-kupi-312-grama-no-kogato-se-pribra-i-si-slozhi-ochilata-za-malko-da-povrne-ot-vidyanoto-snimka_news627013.html", "text": "Санданчанка купи 312 грама краве сирене с „бонус” бели червеи. Вчера около 10.00 ч. Мария Стоянова се отбила в магазина на уличката до кооперативния пазар, за да си купи хляб и сирене. Едва след като се прибрала у дома, видяла, че от буцата сирене излизат бели червеи, съобщава struma.bg  „Видях ги, след като си сложих очилата у дома. В магазина само казах на магазинерката да ми отреже от сиренето, което е 8.00 лева за килограм. Ще го върна в магазина и повече няма да пазарувам от там.  Преди време купих хляб, пълен с миши изпражнения. Тогава собственикът на магазина ми каза, че ще уведоми фирмата доставчик и ще ми даде бонус 10 хляба, но не се възползвах. Преди известно време купих от това сирене и ми хареса на вкус.  Затова сега поисках от същото, но се оказа с червеи. Тровят ни с развалена храна в търговската мрежа. На кого да се оплача”, ядосваше се Мария Стоянова.  ", "date": "2018.09.15", "title": "Санданчанка си купи 312 грама, но когато се прибра и си сложи очилата, за малко да повърне от видяното (СНИМКА)"}
{"url": "https://www.blitz.bg/obshtestvo/stolitsa/politsiyata-na-krak-zaradi-protestite-na-ppa-na-sofiya_news627076.html", "text": "Във връзка със заявения за утре – 16 септември протест в центъра на София и съвпадането му с още няколко публични мероприятия, от СДВР и Столична община създават организация за спокойното им протичане. Осигурено е достатъчно полицейско присъствие, за да не се допуска нарушаване на обществения ред и спокойствието на гражданите, съобщават от пресцентъра на МВР.Възможни са временни спирания или пренасочване на движението при необходимост, като целта е да не се пречи на очаквания засилен трафик с оглед предстоящия първи учебен ден и завръщането на голям брой автомобили в столицата. Осигурен е достатъчен полицейски състав, който да гарантира мирното протичане на протестните действия и недопускане на нарушаване на възприетите законови норми за обществен ред.  Както БЛИЦ първи съобщи, оперативните служби за сигурност са засекли притеснителни сигнали, които водят до извода, че на утрешните протести се готвят дирижирани провокации с участието на въоръжени лица. Информацията бе потвърдена за БЛИЦ от два независими източника. Службите са информирали Национална служба за охрана, че има реална опасност от ексцесии по време на утрешните отворени врати в сградата на президенството. Зад пъклените действия прозират сенките на мустакатия банкер-беглец и шепа олигарси, които си търсят удобно правителство, което да замете престъпните им следи. По тази причина НСО вече е предприела сериозни мерки.    ", "date": "2018.09.15", "title": "Полицията на крак заради протестите на пъпа на София"}
{"url": "https://www.blitz.bg/zdrave/strest-mozhe-da-e-zarazen_news626939.html", "text": "Звучи невероятно, но експеримент на екип от Университета в Калгари доказа, че стресът може наистина да бъде заразен! Това означава, че ако единият от двойката е в подобно състояние, е много вероятно партньорът да бъде засегнат.    Канадските учени са провели тестове с двойки мишки, като единият екземпляр бил подлаган на стрес, но не в присъствието на другия. През това време процесите в мозъка на потърпевшия били изследвани. След известно време стресът бил отнеман, а гризачът връщан при партньора му.", "date": "2018.09.15", "title": "Стресът може да е заразен!"}
{"url": "https://www.blitz.bg/zdrave/zdravni-novini/novo-izobretenie-pomaga-pri-nay-tezhkite-zdravoslovni-sstoyaniya_news626962.html", "text": "Учени от иновационния център \"Сколково\" представиха уникален охлаждащ шлем, който при използване в първите часове след инсулт или черепно-мозъчна травма значително подобрява прогнозата за пациента, съобщават световни медии.   По данни на разработчиците шлемът може да понижи смъртността при подобни състояния два пъти. Той дава възможност за избирателно охлаждане на отделни части на тялото чрез детайлен контрол на температурата.", "date": "2018.09.15", "title": "Ново изобретение помага при най-тежките здравословни състояния"}
{"url": "https://www.blitz.bg/svyat/snimka-na-mladozhentsi-na-fona-na-otkhvrlena-mechka-se-prevrna-v-khit-v-mrezhata_news627110.html", "text": "Забавна снимка, направена по време на сватба в САЩ, се превърна във вирус в мрежата. На кадъра младоженци позират в зоопарк в щата Минесота пред клетката на мечка.И докато младите влюбени се държат за ръце, хищникът ги гледа жално.  В мрежата са впечатлени от необичайната реакция на бозайника и не спират да се питат какво точно означава изражението му. Според някои, мечокът изглежда се държи като отхвърлен любовник.   Превод: БЛИЦ    ", "date": "2018.09.15", "title": "СНИМКА на младоженци на фона на \"отхвърлена\" мечка се превърна в хит в мрежата"}
{"url": "https://www.blitz.bg/zdrave/zdravni-novini/6-skriti-opasnosti-debnat-v-khotelskata-staya_news627087.html", "text": "Белоснежни чаршафи, блестяща баня, вежлив персонал. Това вдъхва доверие във всеки хотел, но всъщност под лустрото има неочаквани неща.   Достатъчно е да се подсетим, че и през нашата стая са минали стотици, ако не и хиляди хора. Ето къде се крият 6-те главни опасности за здравето. Банята  Наглед всичко изглежда перфектно - и ваната, и тоалетната, и мивката. Но бъдете сигурни, че  камериерките не сменят гъбите и парцалите за почистване за всяка стая. А това значи, че чрез тях лесно се пренасят какви ли не бактерии от другите бани.  ", "date": "2018.09.15", "title": "6 скрити опасности дебнат в хотелската стая"}
{"url": "https://www.blitz.bg/kriminalni/novi-brutalni-razkritiya-za-poslednata-zhertva-na-sofiyskiya-iznasilvach-sasho-cheshkiya_news627005.html", "text": "Последната жертва, която Сашо Чешкия изнасилил, била зарибена в \"Инстаграм\". Това разкриха за \"Телеграф\" запознати със случая. Пеньо Мангъров или Чешкия, както е известен главорезът, бе арестуван за пореден път миналата седмица, отново за изнасилване на студентка.22-години по-възрастният Мангъров попаднал на момичето в \"Инстаграм\" преди няколко месеца. Следвал я там неотлъчно. После свалката се пренесла в чата на \"Вайбър\".   След като я омайвал там известно време, Пеньо поканил момичето на среща. Пристигнал с луксозен автомобил. Щом жертвата се качила във возилото, Мангъра заключил вратите и отпрашил към Бояна. Там бандитът се ширел в луксозна къща, откакто излязъл от пандиза преди няколко месеца.   Щом стигнали имението Чешкия свалил маската на галантен сваляч и сменил с тази на безскруполен изверг. Тогава се обърнал към нея с думите: \"Имаш две възможности: Или да те пребия, да те изнасиля и да те изхвърля като куче, или да не се съпротивляваш и да стане по лесния начин\"!   След това я изнасилил брутално, твърди жертвата. ", "date": "2018.09.15", "title": "Нови брутални разкрития за последната жертва на софийския изнасилвач Сашо Чешкия!"}
{"url": "https://www.blitz.bg/kriminalni/krv-opliska-blagoevgrad-strashno-mele-v-obshchezhitieto-na-amerikanskiya-universitet-rano-tazi-sutrin_news627016.html", "text": "Четирима студенти-чужденци са с порезни рани от счупени стъкла след сбиване рано тази сутрин в общежитието на Американския университет в България/АУБ/ в Благоевград, информира БГНЕС.   Сигналът за сбиването, в което са участвали 15-на души, е получен към 4 часа от Първи корпус на студентски комплекс „Скаптопара” на АУБ. Четири патрулки и линейка на ЦСМП-Благоевград са се отзовали на сигнала за масовото сбиване.  Конфликтът е започнал още с излизането от нощен клуб в Благоевград, продължил е в общежитието. В резултата на сбиването е счупена стъклена врата на комплекса.  От падналите стъкла порезни рани са получили румънка, рускиня и монголец.  Порезната рана на румънката е на шията, на останалите двама по ръцете, пострадалите са шити от дежурните в Спешно-приемно отделение на МБАЛ-Благоевград и малко преди 6 ч. тази сутрин са освободени за домашно лечение. Малко преди това сбиване има още едно, то е станало пред дискотека „D*MOON”.  ", "date": "2018.09.15", "title": "Кръв оплиска Благоевград! Страшно меле в общежитието на Американския университет рано тази сутрин!"}
{"url": "https://www.blitz.bg/obshtestvo/stolitsa/izvnredno-v-blits-v-sofiya-stava-strashno-sluzhbite-zasyakokha-signali-za-vorzheni-provokatsii-na-protestite_news627021.html", "text": "Оперативните служби за сигурност са засекли притеснителни сигнали, които водят до извода, че на утрешните протести се готвят дирижирани провокации с участието на въоръжени лица. Информацията бе потвърдена за БЛИЦ от два независими източника.Службите са информирали Национална служба за охрана, че има реална опасност от ексцесии по време на утрешните отворени врати в сградата на президенството. Зад пъклените действия прозират сенките на мустакатия банкер-беглец и шепа олигарси, които си търсят удобно правителство, което да замете престъпните им следи.  По тази причина НСО вече е предприела сериозни мерки.  Тъй като скалъпените протести срещу кабинета, които трябваше да избухнат пред дипломатическите мисии в чужбина, се провалиха, сега организаторите се подготвят усилено за втория рунд.  Службите са попаднали на сигнали, че кукловодите на протеста ще финансират с огромни суми координираната атака срещу правителството.  Злодеятелите виждат, че обстановката в държавата в стабилна, бюджетният излишък гони 3 млрд. лева до края на годината и страната има солидна международна подкрепа в Европа и по тази причина се подготвят отчаяно да нанесат удар срещу легитимната българска власт. Не е изключено да се стигне и до кръвопролития с които задкулисните играчи да се опитат да провокират изкуствено напрежение. Ивайло КРАЧУНОВ, БЛИЦ  ", "date": "2018.09.15", "title": "Извънредно в БЛИЦ! В София става страшно, службите засякоха сигнали за въоръжени провокации на протестите"}
{"url": "https://www.blitz.bg/kriminalni/prestplenie/prvo-v-blits-vizhte-signalite-koito-alarmirat-che-utre-se-gotvyat-krvavi-protesti-v-sofiya_news627023.html", "text": "По време на утрешните отворени врати в сградата на президенството се очакват дирижирани провокации. Както медията ни съобщи Оперативните служби за сигурност са засекли притеснителни сигнали, че въоръжени лица ще се опитат да създадат хаос и ексцесии в центъра на София. Ето и двата сигнала, които бяха изпратени до Агенция БЛИЦ и които описват какво се готви за утре:  Службите са попаднали на сигнали, че кукловодите на протеста ще финансират с огромни суми координираната атака срещу правителството.  Злодеятелите виждат, че обстановката в държавата в стабилна, бюджетният излишък гони 3 млрд. лева до края на годината и страната има солидна международна подкрепа в Европа и по тази причина се подготвят отчаяно да нанесат удар срещу легитимната българска власт. Не е изключено да се стигне и до кръвопролития с които задкулисните играчи да се опитат да провокират изкуствено напрежение.  Зад пъклените действия прозират сенките на мустакатия банкер-беглец и шепа олигарси, които си търсят удобно правителство, което да замете престъпните им следи.  ", "date": "2018.09.15", "title": "Първо в БЛИЦ! Вижте сигналите, които алармират, че утре се готвят кървави протести в София"}
{"url": "https://www.blitz.bg/kriminalni/mzh-spipa-gadzheto-si-s-gol-lyubovnik-no-posle-go-spoletya-neshcho-oshche-po-losho_news626765.html", "text": "В Москва човек искал да изненада своята възлюблена. Той  бил на гости при приятел, а след това се пребрал в дома си, където била приятелката му.  Мъжът решил да се промъкне тайно на втория етаж на частната си къща, за да изненада любимата си. В резултат тя го изненадала много повече.  В стаята на втория етаж човекът видял голия любовник на своята любима.  В резултат на това между собственика на къщата и любовника на жена му се проведе борба, по време на която последният започна да заплашва мъжа с насилие. След това любовникът напуснал къщата, а след известно време собственикът на къщата открил липсата на 300 хил. рубли. Превод: БЛИЦ  ", "date": "2018.09.15", "title": "Мъж спипа гаджето си с гол любовник, но после го сполетя нещо още по-лошо"}
{"url": "https://www.blitz.bg/kriminalni/mladezh-zadigna-tesla-ot-mol-samo-s-prilozhenie-na-smartfona-si-video_news626972.html", "text": "Чудесата на съвременните технологии позволиха на 21-годишен мъж да открадне автомобил Тесла от мол , но те също така помогнаха и на полицията да го проследи и задържи само няколко дни по-късно.Автомобилът Тесла е пълен с най-нови хай-тек приспособления, което го прави обикновено най-малко атрактивното превозно средство за кражба.    ", "date": "2018.09.15", "title": "Младеж задигна Tesla от мол само с приложение на смартфона си (ВИДЕО)"}
{"url": "https://www.blitz.bg/obshtestvo/ekskluzivno-v-blits-lsna-mrsen-zagovor-sreshchu-gdbop-finansiran-ot-soros-i-blgarskite-mu-slugi_news627058.html", "text": "Активното мероприятие, наречено „арест“ на журналистите от RISE PROJECT и сайта „Биволъ“ Атила Биро и Димитър Стоянов или „скапаният сценарий“ срещу МВР, както го определи шефът на ГДБОП Иво Спиридонов, се финансира с парите на спекуланта Джордж Сорос. Това установи разследване на БЛИЦ за източниците на паричните потоци, благодарение на които съществуват както компроматният сайт „Биволъ“ на Атанас Чобанов и Асен Йорданов, така и румънският му клонинг RISE PROJECT.И двата сайта не дават информация за произхода на средствата, с които оперират. На страниците им в интернет излизат единствено автоматично генерирани електронни подканяния за дарения в полза на „независими“ разследвания, на „независимата“ журналистика и т.н.  „При установяването на самоличността на лицата, които се появиха със запалени фенерчета на местопроизшествието в ливадата край село Егълница“, едното от тях се легитимира като журналист с две карти – на сайта „Биволъ“ и на OCCRP. Това беше лицето, което е известно в медиите като Димитър Стоянов“, разказа пред БЛИЦ източник от ГДБОП, пожелал анонимност. Същата информация бе потвърдена и от самия Стоянов по време на участието му в „Шоуто на Слави“ в петък вечерта.  Всъщност, OCCRP е абревиатура на журналистическата мрежа Organized Crime and Corruption Reporting Project, създадена от американеца Дрю Съливан и румънеца Паул Раду. Според официалния сайт на OCCRP част от тяхната мрежа са „Биволъ“ в България и RISE PROJECT в Румъния. Останалите подразделения на OCCRP освен в Русия и страните от Източна Европа оперират и в други чувствителни зони за американската външна политика като Кавказ, Централна Азия и Централна Америка.   В същото време OCCRP официално съобщава на сайта си, че дейността на мрежата се поддържа с щедри грантове от фондацията „Отворено общество“ на световния финансов спекулант Джордж Сорос. С решаващата подкрепа на друго подразделение на американската външна политика у нас – фондацията „Америка за България“, съществуват и работят елетронните медии на скандалния бизнесмен Иво Прокопиев и сайта mediapool на говорителката на бившия премиер Иван Костов – Стоянка Георгиева. Всички тези сайтове, както и Асоциацията на европейските журналисти, доминирана от работещи в същите тези медии на Прокопиев и Георгиева, бяха основните разпространители на „скапания сценарий“ срещу ГДБОП и раздухаха скандала с „ареста“ на журналистите от OCCRP.  Като цитираха и публикации по темата в американския в. New York Times. Манипулацията в това издание обаче отново е свързана с OCCRP. Основателят на мрежата Дрю Съливан е работил в нюйоркския отдел на Associated Press и все още поддържа контакти с екипа там. Именно Associated Press светкавично публикува онзи ден сутринта интервю с Атила Биро за „ареста“ му в България. Същата информация бе тиражирана от New York Times – либерално издание под силното влияние на Джордж Сорос.  Това пък послужи като повод на \"големите\" български медии да цитират брътвежите на Биро, без да проверят реалната информация. Преди седмица лично американският президент Доналд Тръмп поиска от главния прокурор на САЩ да разследва New York Times, заради анонимна публикация, пълна с фалшиви новини. ", "date": "2018.09.15", "title": "Ексклузивно в БЛИЦ! Лъсна мръсен заговор срещу ГДБОП, финансиран от Сорос и българските му слуги!"}
{"url": "https://www.blitz.bg/svyat/shef-na-parlamenta-v-ukrayna-vzkhvalyava-khitler_news626977.html", "text": "Франция осъжда всяко оправдание за нацизма, казаха от френското външно министерство след думите на председателя на Върховната рада на Украйна за Адолф Хитлер.  \"Франция категорично осъжда всяко извинение на нацизма\", се казва в съобщението.  По-рано, председателят на Върховната Рада на Украйна, Андрей Парубий, в ефира на украински телевизионен канал, нарече Хитлер \"най-големия\" демократ. Парубий отбеляза, че самият той е изучавал пряката демокрация и е призова да се припомни \"приноса\" на Хитлер за нейното развитие.  Фракцията \"Опозиционен блок\" поиска оставката на политика след тези изявления. Превод: БЛИЦ    ", "date": "2018.09.15", "title": "Шеф на парламента в Украйна възхвалява Хитлер"}
{"url": "https://www.blitz.bg/svyat/trmp-udrya-i-panamskiya-kanal_news626980.html", "text": "По-малко кораби от Китай и Съединените щати ще преминават през Панамския канал, ако напрежението в търговията между двата икономически гиганта ескалира, предупреждава Ройтерс.   Все пак спадът може да бъде компенсиран от износа на соя от северна Бразилия или  с увеличаването на танкерите с американски втечнен газ , каза ръководителят на организацията, която управлява водния път. Администрацията на президента на САЩ Доналд Тръмп подготвя списък за китайския внос, който ще бъде ударен от мита за $200 милиарда. Каналът, който пресича Пнама, създава основен маршрут за корабоплаване между Атлантическия и Тихия океан.  Той е основен източник на приходи  за централноамериканската държава. Засиленото търсене на втечнен природен газ в страни като Япония и Мексико би могло да компенсира загубите от търговската война на Доналд Тръмп.", "date": "2018.09.15", "title": "Тръмп удря и Панамския канал"}
{"url": "https://www.blitz.bg/obshtestvo/nova-igra-po-zloveshcha-ot-sin-kit-detsa-goryat-kozhata-si-za-da-poluchat-vlshebni-sili-video_news627035.html", "text": "Нов вид опасна игра застрашава българските деца. Това предупредиха лекари от Клиниката по изгаряния в „Пирогов“. За да „придобият магични сили“, момиченца палели котлони и печки, докато родителите им спят. Идеята тръгнала от популярен детски филм, посочва NOVA.  „Предизвикателство, което кара малки момиченца да експериментират, като в момента в който нощните часове родителите са заспали ги призовават да включват газови котлони или друг вид електроуреди, като по този начин на сутринта те ще имат вълшебни сили“, каза доц. д-р Мая Аргирова от Клиниката по изгаряния в „Пирогов“.  Опасната мода е провокирана от популярното детско филче Winx Club, оляснява доц. Агирова. И въпреки че в България все още няма регистрирани случаи на пострадали деца, опасността е реална, защото анимацията е една от най-гледаните и у нас.  Има случаи на сериозни изгаряния в Русия и те водят до трайно застрашаване на живота на детето, могат да завършат летално, с инвалидизация или трайно деформиране.  Това не е първата опасна игра, която става популярна у нас.  Преди това особено нашумели бяха предизвикателствата със сол и лед, търсенето на скрито съкровище и лъжицата канела, играта „Син кит“.  \"Сегашното поколение расте по този начин, че му е насадена една идея на предизвикателството. Всичко е състезание, конкуренция. Днес децата имат един социален живот, който изисква едно голямо перчене\", коментира известният влогър Стан.  \"Нашият син е на 9 години. Единият случай беше харчене на пари от кредитна карта. Сумата не беше никак малка. Имаше и друг случай, който много ме притесни. Имаше един период, в който той постоянно ме питаше дали може да лети. Беше гледал детски филмчета, в които героите притежаваха магически сили\", разказа Жени Калканджиева.  \"Трябва да се следи какво прави детето, да си до него и да чуеш всичко, което то иска да сподели с теб\", допълни Деян Благоев.  ", "date": "2018.09.15", "title": "Нова игра, по-зловеща от \"Син кит\", деца горят кожата си, за да получат вълшебни сили (ВИДЕО)"}
{"url": "https://www.blitz.bg/obshtestvo/regioni/izmira-stadoto-na-ani-ot-bolyarovo-koyato-sprya-veterinarite_news627037.html", "text": "Четири животни от стадото на Ани от Болярово, в което преди два месеца бяха открити положителни проби за чума по дребните преживни животни, са мъртви. Сигналът за смъртта им е подаден вчера от самата стопанка до официалния ветеринарен лекар в града. Българска агенция по безопасност на храните (БАБХ) потвърди, че е получила сигнал от стопаните за умрели животни във фермата.   Пред властите Ани Петрова твърди, че животните са издъхнали от преяждане. Едновременно с това продължава да възпрепятства достъпа на ветеринарите до фермата си. Също така категорично отказва специалистите да вземат допълнителни проби за чума, въпреки че по закон е длъжна да им осигурява 24-часов достъп при съмнения за зараза. Ана Петрова и съпругът й Тошко Димитров се грижат за 200 овце в Болярово.  Преди десет дни те се сдобили с антибиотици за животните от местния ветеринарен склад, казаха от полицията. В резултат, на собственика на склада е съставен акт, защото от него имат право да пазаруват само ветеринари или фермери с рецепта, каквато семейството не е представило. Два месеца по-рано Ани и Тошко вдигнаха на крак медиите с твърдението, че фермата им е „нарочена“ от властите. „Чума по животните в Ямболско и Странджа няма“, твърдеше Ана Петрова в противовес на всички официални резултати. Тогава тя беше категорична, че няма болно или умряло животно в стопанството си. Не се съгласи с първоначалните резултати от пробите и отказа допълнителни тестове.  Даже поиска лично министърът на земеделието да й обясни защо има положителни проби в нейното стадо. Заболяването във фермата бе открито при изследването на стадата в 10-километровата зона около село Воден, където бе констатирана чума по дребните преживни животни за първи път и в България, и в границите на Европейския съюз. След лабораторното потвърждение на инфекцията, огнището бе обявено в системата на ЕС за опасни заболявания по животните. Мерките налагат ликвидиране на всички дребни преживни животни в стопанството.  Въпреки ясната и легитимна заповед на изпълнителния директор на БАБХ Д-р Дамян Илиев, ликвидирането на огнището се отлага прекалено дълго поради възпрепятстването на работата на ветеринарните специалисти от страна на стопаните и на техни съмишленици. Епизоотологичното проучване от Областната дирекция по безопасност на храните (ОДБХ) Ямбол показва, че появата на чумата по дребните преживни животни в страната се дължи на нелегален внос на животни от Турция - мъжки разплодници и куче Кангал, което е грубо погазване на международно договорените правила за търговия с животни. ", "date": "2018.09.15", "title": "Измира стадото на Ани от Болярово, която спря ветеринарите"}
{"url": "https://www.blitz.bg/obshtestvo/regioni/100-godini-ot-doyranskata-epopeya_news627028.html", "text": "Честваме 100 години от Дойранската епопея. Възстановка предстои днес в Троян.   През есента на 1918-а година три английски, два гръцки и един френски батальон атакуват Девета Плевенска дивизия около Дойран. Най-тежката атака се поема от 34-и и 58-и Троянски полкове. Атаката е отблъсната, а заради пълния разгром англичаните наричат Дойран „окото на Дявола”. В чест на събитията преди 100 години днес ще бъдат изградени четири отбранителни линии, бункери и галерии, съобщиха от Нова. Инициаторите на честването са заложили на максимална идентичност при възстановката на събитията от 1918-а година.   ", "date": "2018.09.15", "title": "100 години от Дойранската епопея"}
{"url": "https://www.blitz.bg/kriminalni/prestplenie/novi-razkritiya-za-pokazniya-arest-na-bivshata-zhena-na-birmata-lidka-skalata_news627000.html", "text": "  Това е станало във връзка със спецакцията на прокуратурата в бившият ресторант „Кошарите” в София. Това е и първият арест, направен във връзка с обиските. Тя е задържана за 24 часа по Закона за МВР. Припомняме, вчера спецпрокуратурата претърси фирмени офиси там по разследване на организирана престъпна група за производство на цигари и пране на пари. \"Съгласно НПК собствениците и хората, които използват имота, трябва да присъстват до приключване на претърсването\", обяви на брифинг заместник-главният прокурор Иван Гешев. Според изнесени от Гешев Данни незаконните фабрики в Дупница, Горна Оряховица и Тутракан за цигари генерират поне 10 млн. лв. месечно. Той уточни, че според доказателствата няма връзка между тази спецакция и другата срещу Миньо Стайков, но на ниво оперативни данни не коментира. Акцията е продължение на операцията на пловдивската полиция в края на август, при която бяха разкрити 4 фабрики за производство за нелегални цигари в страната - в Тутракан, Горна Оряховица и две в Дупница. Тогава бяха установени и иззети 42 тона тютюн на стойност близо 7 млн. лева, както и 190 000 кутии цигари от различни марки на стойност 1,5 млн. лева.", "date": "2018.09.15", "title": "Нови разкрития за показния арест на бившата жена на Бирмата Лидка Скалата!"}
{"url": "https://www.blitz.bg/obshtestvo/obrazovanie/zatvaryat-i-poslednite-internati-v-stranata-zamenyat-gi-s_news627010.html", "text": "Четирите останали интерната в страната - социално-педагогическият интернат в село Варненци и възпитателните училища интернати в разградското село Завет, пазарджишкото Ракитово и плевенското Подем, ще бъдат постепенно закрити, съобщава  .     Те ще бъдат заменени с нови центрове, които трябва да съчетаят образователната услуга от училището и социалната услуга с подкрепа от местните социални структури. В тях ще се работи с деца, които имат някакви противоправни деяния или са застрашени да извършат такива. Това обясни Грета Ганчева – директор на дирекция „Приобщаващо образование“.     Съгласно закона за борба с противообществените прояви на малолетните и непълнолетните възпитателните училища и социално-педагогическите интернати се определят от закона за предучилищното и училищно образование като специална училища. Според подготвяния закон за детското правосъдие от Министерството на правосъдието обаче не се предвижда съществуването на интернати. „Идеята е постепенно да отпадне нуждата от тези училища.     Тази година закриваме в Керека, догодина вероятно ще има още. В синхрон с това, което се променя от законодателството“, обясни Ганчева. Както бе обявено през юли, възпитателното училище-интернат „Св. Кирил и Методий“ в габровското село Керека се закрива от началото на предстоящата учебна година. В него се обучаваха девет деца - три от тях трябваше да бъдат реинтегрирани в семейна среда, след като възпитателните им мерки биват прекратени. Едно дете трябваше да бъде насочено към социална услуга, а останалите да бъдат прехвърлени във възпитателните училища в селата Завет и Ракитово. „Тези училища ще изчезнат, но не изведнъж. Докато не се осигури алтернативата и тези центрове, съгласно подготвяния закон, не бъдат направени няма как да закрием системата“, обясни Ганчева.     Докато бъдат готови другите услуги и новите центрове могат да поемат децата, поетапно ще отпадне и нуждата от специални училища, регламентирана в Закона срещу противообществените прояви на малолетните и непълнолетните и този за предучилищно и училищно образование. „Те ще са вероятно към Министерството на правосъдието, но това не означава, че останалите няма да имат принос. МОН ще осигурява образованието, а социалното министерство - социални услуги като структури“, обясни още Ганчева.    ", "date": "2018.09.15", "title": "Затварят и последните интернати в страната, заменят ги с…"}
{"url": "https://www.blitz.bg/svyat/uragant-florns-vze-chetiri-zhertvi-v-severna-karolina_news626981.html", "text": "Жертвите на урагана Флорънс, който връхлетя атлантическото крайбрежие на Съединените щати, съпроводен с порои и бурни ветрове, вече са четири, предаде Ройтерс.   Националният център за ураганите в Маями съобщи, че силата на Флорънс е намаляла до тропическа буря, но предупреди, че все още се очакват животозастрашаващи пориви на вятъра и катастрофални наводнения в части от Северна и Южна Каролина. Американският президент Доналд Тръмп ще пътува до ударените от урагана Флоранс райони през следващата седмица. Това заяви говорителката на Белия дом Сара Сандърс. ", "date": "2018.09.15", "title": "Ураганът Флорънс взе четири жертви в Северна Каролина"}
{"url": "https://www.blitz.bg/obshtestvo/ot-amerikanskiya-universitet-v-blagoevgrad-s-prvi-komentar-za-strashnoto-mele-v-obshchezhitieto_news627061.html", "text": "По повод инцидент в Благоевград от тази нощ, в който са засегнати и студенти на АУБ, за ръководството на университета от първостепенно значение е състоянието на нашите студенти. След посещение от лекар и директора на кампуса се уверихме, че те са добре, с леки наранявания и се възстановяват в общежитията след посещение в градската болница, пише struma.com.По повод инцидент в Благоевград от тази нощ, в който са засегнати и студенти на АУБ, за ръководството на университета от първостепенно значение е състоянието на нашите студенти. След посещение от лекар и директора на кампуса се уверихме, че те са добре, с леки наранявания и се възстановяват в общежитията след посещение в градската болница.  Има леки материални щети в една от сградите на кампуса, за които е предприето бързо отстраняване. Мерките за сигурност и грижа за безопасността на студентите в АУБ са основен фактор за спокойния живот в университета и изграждането на студентска общност. От специализиран медицински персонал, през охрана, до отговорници за общежитията, включително със сътрудници самите студенти, сме осигурили спокойна и приятна среда за живот в сградите Скаптопара.  Динамичният социален живот на студентите в града е извън обсега на контрол на екипа на университета, но дори и в случай на инциденти извън АУБ - стремежът ни е да осигуряваме последваща грижа от страна на екипа ни при необходимост., казаха от АУБ. Припомняме, че тази нощ се сбиха група студенти с благоевградчани, от сблъсъка трима попаднаха в Спешно отделение на МБАЛ Благоевград.    ", "date": "2018.09.15", "title": "От Американския университет в Благоевград с първи коментар за страшното меле в общежитието"}
{"url": "https://www.blitz.bg/svyat/eto-kakvo-se-sluchva-s-blgarkata-mira-yashar-arestuvana-v-turtsiya-za-terorizm_news627060.html", "text": "Съдът за тежки престъпления в турския град Айдън е осъдил на една година и 10 месеца затвор българката Мира Яшар, пише в. \"Миллиет\". Тя беше задържана преди около година от турската полиция в град Дидим заедно с приятеля си - британския гражданин Джо Робинсън.Той е бил осъден на 7 години и 6 месеца затвор.  Мира и Джо бяха обвинени от турските власти за пропаганда в подкрепа на терористичната организация Кюрдска работническа партия (ПКК) и бяха арестувани. Причина за ареста им станаха публикувани снимки, на които 24-годишният Джо Робинсън е показан в камуфлажна униформа с бойци от Силите за защита на народа - сирийски кюрдски милиции, които Турция определя като терористи заради връзките им с ПКК.     ", "date": "2018.09.15", "title": "Ето какво се случва с българката Мира Яшар, арестувана в Турция за тероризъм"}
{"url": "https://www.blitz.bg/svyat/blgarkata-lili-prevrna-zhivota-na-vzrastni-italiantsi-v-istinski-ad-zhertvite-y-se-molyat-da-umrat_news627070.html", "text": "Италианските власти арестуваха 65-годишната българка Лили Стоева, която работела като гледачка в дом за възрастни хора в град Равена, област Емилия-Романя. Според медиите обвиненията към нея са за малтретиране, побой, обиди и непрекъснати заплахи към възрастните хора, живеещи във фамилна къща в историческия център на Равена.Разследването срещу българката започнало през лятото, след като в сигнал до кмета на града било подробно описано жестокото отношение на българката към обитателите на дома, в което имало от бой и вербално насилие до обиди и заплахи. Всичко това било чувано и от съседите в сградата. След получения сигнал общинската полиция започнала да следи българката от края на юни. Поставила и подслушвателни устройства в дома за възрастни, пише \" \".   \"Господи, остави ме да умра. Уморена съм да страдам. Искам да си отида в къщи да страдам\", плачела възрастна италианка в банята на дома след поредния бой на българката. Най-много страдала 94-годишна италианка, безпомощна пред обидите и жестокото отношение на гледачката.  \"Събуди се, ей, идиотко, събуди се!\", крещяла българката рано сутринта, след като влезела в стаята на 94-годишната италианка. На нейните стонове българката отговаряла с други обиди \"Не си нищо, освен идиотка. Всеки ден като крава. Вониш като коза. По-добре да умре тази идиотка\", били думите на българката, записани от карабинерите. След тези обиди се чували плесници и бой, както и плач от страна на възрастната жена.  Според \"Кориере Романя\" българката разбрала от разговор с друга гледачка в дома, че 94-годишната жена имала намерение да се оплаче на семейството си. Българката обаче не показала особено безпокойство от този факт, защото знаела от лекар, че от лекарството, вземано от италианката, можели да се получат спукани капиляри по подобие на тези, които имала заради боя и отоците.  В крайна сметка изложеното в сигнала до кмета било потвърдено с много елементи и свидетелства от очевидци. Малко преди арестуването й обаче българката била преместена от собствениците на дома в друга структура в Пунта Марина, тяхна собственост.  Тези дни Прокуратурата на Равена издаде заповед за задържането на българката, която сега се намира в затвора на Форли. Властите разследват и евентуално покриване на българката от страна на управителите на дома за възрастни.  ", "date": "2018.09.15", "title": "Българката Лили превърна живота на възрастни италианци в истински ад, жертвите й се молят да умрат"}
{"url": "https://www.blitz.bg/politika/tsvetan-tsvetanov-za-nas-e-izklyuchitelno-vazhno-che-drzhavata-e-stabilna_news627084.html", "text": "Председателят на ПГ на ГЕРБ и зам.-председател на партията Цветан Цветанов се срещна днес в Пловдив с представители на структурите на ГЕРБ в Пловдив-град и Пловдив-област. На събитието присъстваха още членът на Изпълнителната комисия на ГЕРБ и председател на Комисията по бюджет и финанси Менда Стоянова, народни представители, кметът на Пловдив Иван Тотев, кметове на общини, районни кметове и общински съветници.  „За нас е изключително важно, че днес държавата е стабилна, очертава се висок икономически растеж от около 4 процента, което дава възможност при разчетите за републиканския бюджет за 2019-а година да се предвидят средства за 10-процентово увеличение на възнагражденията в администрацията и 20 на сто увеличение в сферата на образованието. Това ще позволи да бъдат задържани квалифицираните експерти“, обясни Цветанов. Той благодари на народните представители от ГЕРБ от Пловдив-град и Пловдив-област за ангажираността им, която показват всекидневно в парламентарната си дейност.  „През следващата 2019-а година предстоят избори за Европейския парламент и местни избори, затова е необходимо да си направим равносметка и да определим ясно приоритетите си“, каза още Цветанов. Той припомни, че след местните избори през 2015-а година ГЕРБ има 130 кметове, които представляват 5,5 милиона български граждани.  „Пловдив ще бъде Европейска столица на културата през следващата година и с подкрепата на държавното управление съм убеден, че ще представи достойно страната ни. Градът е уникален и непрекъснато се развива, стана жив град и няма човек, който да е бил в Пловдив и да не е подчертал положителната промяна“, каза още Цветан Цветанов  Заместник-председателят на ГЕРГ съобщи, че с решение на Изпълнителната комисия се утвърждава ново ръководство на структурата в Пловдив-област. Областен координатор ще бъде кметът на Стамболийски Георги Мараджиев, а административен секретар кметът на Раковски Павел Гуджеров. Цветанов даде висока оценка и благодари на досегашния координатор на организацията Розалин Петков, който напуска ръководната длъжност заради многото му ангажименти като заместник-кмет.  „Ако ГЕРБ ми даде лост и опорна точка, ще обърна Пловдив област“, заяви от своя страна новият ръководител на ГЕРБ в Пловдив област Георги Мараджиев и благодари за гласуваното доверие.  „Структурите на Пловдив-град и Пловдив-област ще продължим да работим в синхрон за развитието на нашите населени места и за постигането на още по-добри резултати“, категоричен беше кметът на Пловдив и областен координатор на партията в града Иван Тотев. ", "date": "2018.09.15", "title": "Цветан Цветанов: За нас е изключително важно, че държавата е стабилна"}
{"url": "https://www.blitz.bg/layfstayl/shoubiznes/lidiya-skalata-izleze-ot-aresta-vizhte-prvite-y-dumi-snimka_news627080.html", "text": "Бизнесдамата Лидия Станоева, позната и като Лидия Скалата вече не е в ареста, а е пусната на свобода. Без обвинение.   Припомняме, че Лидия Станоева беше задържана във Велинград при акция на Специализираната прокуратура заради съмнения, че е участвала в престъпна схема с бившия си мъж Евлоги Станоев – Бирмата в организирана престъпна група за нелегално производство на цигари и пране на пари.  \"Нямам нищо общо с бившия ми мъж от пет години. От тогава не съм го чувала и виждала, а от три години сме официално разведени. Нито аз, нито синът ми Георги имаме представа за неговия официален или неофициален бизнес. Не се интересуваме от това какво прави, не знаем дали извършва престъпления или не. Не поддържаме отношения с този човек\", каза Скалата пред HotArena.  ", "date": "2018.09.15", "title": "Лидия Скалата излезе от ареста! Вижте първите й думи (СНИМКА)"}
{"url": "https://www.blitz.bg/analizi-i-komentari/peto-blskov-za-remonta-na-kabineta-ne-biva-vsyaka-takava-istoriyka-da-ya-narichame-voyna_news627090.html", "text": "Първо не обичам да се слагат етикети и да се клишира една ситуация. Позицията на президента е, че неподписването на указа е процедура, което трябва да се съгласувана. Мисля, че това не е голяма драма и не трябва да всяка дреболия да се заяждат един с друг и на всяка атака да има контра. Президентът казва, че липсата на подпис се дължи на това, че процедурата не е направена както трябва, каза пред Канал 3 журналистът Петьо Блъсков.Не бива всяка такава историйка да я наричаме война. Лепят се клиширани етикети. Трябва да се мисли малко по-логично и насочено към конкретното решение. Самоумърсяваме си атмосферата.  Не познавам Александър Манолев и не мога да определя дали има атака срещу него, но имахме разговор с него и той ще бъде публикуван. Чест му прави, че се оттегля сега, за да не вкарва в кокошарски клевети цялото правителство. Постоянно е имало такива появяващи се в медиите писания и сценки. Нищо ново под слънцето, категоричен беше той.  Безспорно има интереси в транспортното министерство. Този сектор е доста зле и очевидно ще има там преустройства и насочен ресурс. Нека има интерес, но нека той да обслужи обществото и процедурата да е ясна и явна. Интереси има навсякъде, заяви Блъсков.  Системата на МВР крещящо се нуждае от професионалист. Там много време се разпореждаха хора, които нямат понятие от това. Практиката в другите държави е, че в този сектор има тежко политическо влияние. Всичко което се случва на улицата засяга хората и обикновено седи сериозен политически човек. При нас нещата са изтървани професионално и хода с Младен Маринов за момента е правилен. Той не е човек да се хареса на всички, хич не е добре да си главен секрета. Със сигурност има хора, които са засегнати от неговите дела. Според мен със сигурност указа ще бъде подписан. Президентът има съветници, които наливат малко повече масло в огъня, отколкото е нужно. Ако препоръката е, че той ще изглежда по-стабилно на неговото място, това е грешка, защото той е достатъчно солиден човек като професия. Избран е и със сериозно мнозинство, каза още журналистът относно номинацията на Младен Маринов за вътрешен министър.  ", "date": "2018.09.15", "title": "Петьо Блъсков за ремонта на кабинета: Не бива всяка такава историйка да я наричаме война"}
{"url": "https://www.blitz.bg/kriminalni/prestplenie/narkoman-napadna-taksidzhiya-posred-byal-den-v-yambol-zadigna-mu-parite-a-posle_news627082.html", "text": "26-годишен наркоман, който е заставал на няколко пъти пред Темида за грабежи и търговия с дрога е задържан в Ямбол след сигнал за нападение над таксиметров шофьор. Сигналът за случилото се постъпил около 13:00 часа в петък.Нападението е станала на паркинга на улица „Кичева“ докато възрастният водач на жълтата кола почивал. Нападателят го връхлетял с камък в ръка, ударил го по главата и задигнал около 40 лв от джоба на ризата му, след което се скрил във входа на близка кооперация, пише \" \".   Извършителят е бил задържан около полунощ на същия ден, при залавянето е оказал яростна съпротива на униформените, поради което се наложило използването на помощни средства. Първоначално е заведен в ареста за едно денонощие по закона за МВР, уведомена е районната прокуратура, с постановление престоят зад решетките е удължен на  72 часа.  Раненият таксиметров шофьор е бил откаран до центъра за спешна и неотложна медицинска помощ, където е бил прегледан и превързан. Няма опасност за живота му. ", "date": "2018.09.15", "title": "Наркоман нападна таксиджия посред бял ден в Ямбол, задигна му парите, а после..."}
{"url": "https://www.blitz.bg/politika/rumen-radev-s-raztrsvashcho-slovo-za-morala-chestta-koruptsiyata-i-dostoynstvoto_news627081.html", "text": "Дейността на офицерите и сержантите от запаса и резерва е изключително важна за патриотичното възпитание на младото поколение. Особено днес, когато младежите имат все по-малко съприкосновение с военната служба трябва да оценим този принос за спояването на връзката между армия и общество, за спояването на връзката между поколенията военнослужещи, която значително отслабва след десетилетия на непрестанни реформи. С тези думи президентът Румен Радев се обърна към участниците в Националния събор на запасното войнство, съобщиха от пресслужбата на държавния глава.В словото си Радев подчерта, че Родината има все по-голяма нужда от хора, за които понятията чест, дълг, достойнство, морал и себеотдайност не са просто красиви фрази, зад които се прикриват користни интереси.  По думите на президента службата на запасното войнство е минала в тежки и предизвикателни времена, когато е трябвало да компенсират нелеки политически решения в сферата на отбраната, да режат техника и да закриват поделения, едновременно да съкращават хора и да мотивират всички оставащи да служат вярно, безкористно и всеотдайно. „Вие трябваше в условията на непрекъснато намаляващи ресурси не само да пазите способности, но и да развивате нови и да пазите живота и здравето на своите колеги и подчинени. Трябваше да издигате авторитета на Българската армия и да създавате съвместимост с нашите съюзници“, допълни президентът.  В словото си пред гостите Румен Радев подчерта, че независимо от политическите превратности запасното войнство винаги е служило вярно и достойно на родината и днес когато България е член на НАТО, когато СОСЗР е уважаван член на междусъюзническата конфедерация на офицерите от резерва (CIOR), България и нейните интереси продължават да бъдат кредото и смисъла на техния живот. Държавният глава заяви, че вече повече 110 гoдини офицерите и сержантите от запаса и резерва търсят и намират различни организационни форми в интерес на отбраната на страната, в служба на цялото общество и в защита на социалните права. „Вие, генералите, адмиралите, офицерите и сержантите от резерва и запаса сте напуснали службата под знамената, но продължавате да се борите за една по-справедлива България и ние българите ще спечелим заедно тази битка за законност, в която Вие ще имате съществен принос“, допълни президентът.  Румен Радев коментира, че много запасни офицери и сержанти таят дълбоко в душата си болка от начина, по който са се разделили с Въоръжените сили, от това, че техниката и поделенията, на които са посветили младостта и живота си днес тънат в руини, както и че натрупаните през годините способности професионални, организационни, лидерски са недооценени, непотърсени и ненужни в нашето съвремие ", "date": "2018.09.15", "title": "Румен Радев с разтърсващо слово за морала, честта, корупцията и достойнството"}
{"url": "https://www.blitz.bg/obshtestvo/intervyu/makedonskata-legenda-vlatko-stefanovski-pred-shou-bikh-spryal-vsichki-voyni-i-bikh-vdignal-vsichki-granitsi-ako-mozhekh_news626491.html", "text": "      - Г-н Стефановски, вие сте легенда на македонската музика, но имате много почитатели и в България. Как се чувствате у нас? Как усещате България?  - В България винаги се чувствам добре, което е много важно. Пътувам до България в последните вече повече от 20 години и спокойно мога да кажа, че се чувствам у дома си във вашата страна. - В кои градове сте били и имате ли любими български места?  - Бил съм на много места вече. В Пловдив, Варна, Бургас, Созопол, Боженци, Габрово, където много ми хареса. В Благоевград бях с Биг Бенда на БНР. Видял съм много градове и места, чувствам се много добре на българска земя. Ако се замисля кои са любимите ми места, първо ми излизат Пловдив и София. Харесва ми много и Банско, често ходя там. Имал съм възможност да опозная България – и като турист, и като музикант. - Включихте се в музикалното турне  One Love Tour , което обединява не само българската и македонската музика, но и душевността на двете нации. В този смисъл къде откривате приемствеността? И мислите ли, че през годините двата народа са стояли достатъчно близко един до друг – не само в политическо, но и в културно отношение?  - Хубав въпрос много. Главното и при едната, и при другата нация според мен, това са емоциите. Много емоционална музика се прави и в Македония, а и в България. Има прекрасни песни. А доколкото познавам и българската традиционна музика – тя е изпълнена с емоция, с разнолик и шарен фолклор. Богати аранжименти и звуци. Теодосий Спасов е мой много добър приятел – той много ме е въвеждал в това кое как се свири в България, какво изразява. Всъщност през годините се получи така, че именно ние,    музикантите, се превърнахме в предвестници за близостта между двете нации     отвъд всякакви политически нагласи. Драго ми е, че двата народа стават все по-близки – намирам културата на много по-високо ниво, отколкото е била преди. И наистина ми е много приятно. И чакам с нетърпение да направят директната линия София-Скопие/Скопие-София. Ако можеше да стигаме по-бързо едни до други, би било феноменално. - Това зависи и от политиците, за които знам, че хич не ви е приятно да говорите…  - Какво да ви кажа… Политиците малко закъсняват за жалбите на своя народ. Те стоят зад нас, ако трябва да бъда честен. С Теодосий Спасов работим заедно от 2009 година, когато още отношенията между България и Македония не бяха още на много добро ниво. Но с него творяхме заедно. Свирехме в много проекти и по един или друг начин показахме начина двата народа да си бъдат близки. Били сме с него и в Гърция, и в Сърбия, и в Албания, навсякъде се разбирахме чудесно. Аз съм много отворен в комуникацията, а това е най-добрият пример за това как се постига тази свобода на нагласите към другия. - Изпяхте „Бел кон” в спектакъла на Александър Морфов „Хъшове” преди няколко години. Какви впечатления съхранихте от онзи момент за себе си?  - Този спектакъл винаги ще го помня, да. Тогава тази моя песен „Бел кон” стана голям хит. И по някакъв начин ми помогна да стана разпознаваем за публиката в България. Но музиката прави така – ако е добра и качествена, проправя своята пътека, където и да е. Моята намери своя път. С Александър Морфов работихме чудесно. Преди време се засякохме отново и беше много приятна среща. Интересното е, че в България „Бел кон” е с леко изменен текст, съобразно желанията и представите на хората. Но текстът е много истински, много искрен, заради това и толкова хора я обичат. Песен, писана преди 20 години, все още е актуална. Предизвиква големи аплодисменти. - Изкуството е друг свят за душата и ума. Означава ли това, че всеки творец по своему обитава някаква паралелна реалност, в която изгражда себе си?  - О, да, може да се каже така. Творенето винаги е една паралелна реалност. И тази паралелна реалност винаги оказва влияние на онова, което се случва сега, и което ще се случи утре. По един или друг начин подсказва за смисъла, който да се следва в живота. Понякога се явява и вид утеха – която таим по обичани наши близки. Друг път е надежда, за която да се хванем, за да продължим напред. - Кои са трудните моменти, които са ви изградили като характер?  - О, скъпа моя, толкова са ми много трудните моменти в живота. Никой живот не го подминават трудностите. Рядко чувам за хора с удобен и съвсем безоблачен живот. Мен    животът ме е карал да преминавам през доста тъмни тунели     Познавам и мрака, но и слънцето, но съм приел тези контрасти като нещо неминуемо, което не можем да избегнем, дори и да искаме. Не искам да звуча като човек, който се оплаква, но наистина съм минал през какво ли не. - Трудностите са били от личен характер навярно?  - Да, лични. Те се редуват като емоции, но какво да правиш – приемаш ги, каквито и да са, защото иначе не можеш да продължиш напред. Не ми се иска да влизам в подробности, но само ще кажа, че последните две години бяха много трудни за мен. Няма да натоварвам нито вас, нито хората, но това е период, в който аз изживях страшни работи. Но ето, продължавам да се трудя, да се боря, да живея. - Светът, в който живеем, става все по-суров. Все по-често се говори за това как да се запази световният мир. Как се предпазвате от неизбежния стрес на ежедневието?  - Днес сготвих обяд за сина си, сготвих и за мен. Старая се да се взирам най-вече в своя микросвят, защото там мога да направя промените, а не в световен аспект. Стресът е голям, да, но ако човек сам не намери начин да се предпазва от него, никой няма да намери вместо него. Дали ще гледа телевизия, дали ще слуша музика или както понякога аз обичам – да свиря на китара, така се дистанцирам. Често, когато гледам новините по телевизията, просто се учудвам, без нищо да мога да променям. На всичко, което се случва по света. - Ако имахте възможност да се обърнете към управляващите – било то на Македония или на България, какво бихте им казали?  - Аз съм утопист. Не се занимавам с политика... Но знаете ли какво, ако зависеше от мен, щях да спра всички войни в този момент. И бих вдигнал всички граници. - Свят без граници? Някои биха казали, че така ще бъде твърде анархично...  - Не, защо анархия. Няма да има. Но аз затова казвам, че съм затвърден утопист, защото вярвам в утопии, в неща, които на практика са невъзможни. Сега проблемите, свързани с емигрантите, съществуват, защото ги има границите. Без тях това нямаше да се случва. - ...и всеки щеше да може да ходи навсякъде без проблем?!  - Точно така. Без войни, без граници, в един свободен и спокоен свят. Това е сега моята молба – всички войни да спрат и всички граници да се вдигнат! Знам, че в момента звучи повече като илюзия, но аз вярвам много в това. - Музиката е основен генератор за вас, но ако не беше тя, мислили ли сте си някога с какво щяхте да се занимавате?  - Може би с рисуване. И преди да започна да се занимавам с музика, обичах да рисувам. Вероятно, ако не беше тя, щях често да съм с молив в ръка и да чертая нещо. Но не като професионалист, разбира се. В тийнейджърските си години се занимавах и с фотография. Пробвал съм се и в спорта – играл съм баскетбол, футбол. Но музиката е това, с което най-много искам да се занимавам. - Всъщност как започна музикалната ви пътека? Откъде тръгна всичко?  - Започна още от детските ми години. Първоначално ми беше като хоби. Пробвах да свиря на много инструменти, докато открия с кой ми е най-приятно. В младите си години всеки човек обича да експериментира, да пробва, докато открие онова, което най-много го влече. - През 70-те основахте група „Леб и сол”, която се превърна в легендарна банда. Лесно ли се получиха успехите тогава?  - Ооо, трябва да напиша книга, за да ви отговоря на този въпрос (смее се), толкова много са историите и ситуациите от онзи период. Това е близо 20-годишна история, трудно мога да я синтезирам в няколко изречения. Но онова, което тогава се оказа най-важно за нашето развитие като група, това беше упорството, а след това и талантът.    Бяхме абсолютни ентусиасти и това много ни помогна     Направихме, каквото направихме. А и Югославия в онези години беше и по-либерална, не са ни забранявали нищо – нито за облеклото, нито за фризурите, както знам, че е било другаде. Тогава ходехме с джинси, имахме дълги коси, рокери. Живеехме в така да се каже либерален социализъм. Днес виждам, че тогавашната музика все още предизвиква интерес, хората искат да имат плочите, песните в своите музикални колекции. - Един от албумите ви носи името „Сеир” – интересна дума, фундамент на балканската психология. Описвате я доста добре като „нашенски дзен момент, в който сме активни в пасивността си и пасивни в активността си”. Откъде според вас идва цялата тази пасивност?  - Точно така. Много е характерна думата „сеир” тук, на Балканите. Манталитетът е просто такъв – по-добре да не работиш, отколкото да го правиш; да гледаш какво прави комшията, отколкото да видиш ти самият какво си направил; все друг да ти е крив, когато нещо не ти върви. Затова е сеир. Тази малко цинично-иронична ситуация, в която често попадаме. Точно това всъщност е и сеирът – пасивна, ама цинична ситуация. - Подлежи ли според вас манталитета на една нация на промяна?  - Може би не... Не можеш да промениш манталитета на хората, но можеш да измениш навиците. Вместо да си изхвърляш боклука на улицата, да го изхвърлиш в контейнера. - И евентуално езикът на омразата да изчезне във взаимоотношенията между хората изобщо...  - О, това е много важно, да. Повече толерантност е нужна, за да се получи, каквото и да е било. Но толерантността е свързана малко или много със стандарта на живот. Когато хората имат по-висок стандарт на живот, учат тези неща. Защото обратното – сиромашията – е страшна ситуация. Тя кара хората да правят страшни работи. - Пишете и филмова музика. Но ако трябва да изберете един филм, с който да опишете най-пълно собствения си свят и живот, кой би бил той?  - Интересно... ами аз съм правил филмова музика за доста различни филми като тематика. Но ако трябва да избера най-точното за себе си, нека да бъде „Gipsy Magic” („Джипси меджик” е македонски филм от 1997 година. Драма на режисьора Столе Попов, по сценарий на Миленко Йеремич. Главните роли се изпълняват от Томи Салковски, Деян Димевски, б.а.).       ", "date": "2018.09.15", "title": "Македонската легенда Влатко Стефановски пред \"ШОУ\": Бих спрял всички войни и бих вдигнал всички граници, ако можех"}
{"url": "https://www.blitz.bg/layfstayl/ptuvane/na-chas-ot-plovdiv-energien-triglnik-privlicha-turisti-ot-tseliya-svyat-snimki_news627015.html", "text": "Само на 27 км от Асеновград и на не повече час път от Пловдив може да откриете няколко сгушени, малки и невероятно красиви родопски села – Мостово, Врата и Кабата. Край селата се намират и едни от най-популярните туристически дестинации у нас – Белинташ, Кръстова гора и Караджов камък, пише  .   Местността се намира в средата на енергиен триъгълник, който привлича туристи от целия свят. Наоколо са разположени и няколко махали, които също заслужават да се отбиете -  Чуката, Корджувци, Ряката и Чотровци. Някои от тях вече са обезлюдени, а други са се превърнали в атрактивни дестинации за селски туризъм. През село Мостово минава река Сушица (Мостовска Сушица), която извира от Караджов камък. През годините реката си е направила естествен каменен мост, откъдето идва и името на селото. В района на Мостово има и няколко големи пещери: Гаргина дупка (с дължина 524 м), Водната пещера (455 м) и Троицата (141 м). Пещера \"Гаргина дупка\" е обявена за защитена местност като основната причина за това е опазване на местообитанието на редки и защитени видове прилепи.  Пещерата е с най-голяма дължина в подрайона на Мостово - Орешец, който е част от Добростанския пещерен район (дължина - 524 м, денивелация - 38 м). Тя играе ролята на убежище от изключителна важност за зимуване и размножаване на прилепите в Западни Родопи.  Нейни обитатели са следните редки и защитени видове прилепи – голям и малък подковонос, голям нощник, остроух нощник, дългопръст нощник, пещерен дългокрил.На пода, заемайки площ от 300 кв.м и височина 16-18 м, може да се види гуано от прилепи, натрупано от хиляди години.  За да стигнете до пещерата с автомобил, трябва да се използва маршрутът Асеновград – Мостово. Пътят е около час и е единствен. Следвайте маркировката посока Кръстова гора, но след около час има отклонение надясно. Трябва да се излезе на ливадите под Кръстова гора, преди да се стигне Мостово. Разкрива се великолепна гледка към Белинташ, Караджов камък и Хайдукташ. Излиза се на черен път, след което е маркировката за хижа Свобода. Пътят за Мостово и пещерата Гаргина дупка е пред вас.  Проникването в пещерните галерии от неспециалисти и лица без опит в пещерното дело не е препоръчително без опитен водач.", "date": "2018.09.15", "title": "На час от Пловдив: Енергиен триъгълник привлича туристи от целия свят (СНИМКИ)"}
{"url": "https://www.blitz.bg/obshtestvo/merki-sreshchu-chumata-bez-slanina-tazi-zima_news627017.html", "text": "Как се приемат ограниченията от хората?   Африканската чума по прасетата продължава своя ход. Прие се забрана за домашни суджуци, луканки, наденици, сланина. Целта е ограничаване на разпространението на африканска чума. Особено когато има съмнения за здравето на животното.   каза пред Нова телевизия доктор Петьо Кръстев от Агенцията по храните. Той допълни още, че собствениците на животни домашно отглеждани за лична консумация трябва да спазват редица правила, за да се ограничи разпространението на вируса. До момента хората приемат нормално забраните и са съгласни с мерките за сигурност.", "date": "2018.09.15", "title": "Мерки срещу чумата: Без сланина тази зима?"}
{"url": "https://www.blitz.bg/na-tozi-den/preklanyame-se-pred-zabelezhitelen-svetets-nadvil-i-dyavola-i-tsarya-na-gotite-ostanal-nepoktnat-ot-ognenite-ezitsi_news626994.html", "text": "На 15 септември православната църква чества паметта на Св. вмчк Никита и Преп. Филотей.     Никита бил вестгот, живял през IV в., когато християнската религия се разпространявала бързо по бреговете на р. Дунав. Тогава весготите били разделени на две държави. Едната владеел езичникът Атанарих, а другата - християнинът Фритигерн.     Между тях пламнала война, която завършила с победа за Фритигерн. Това било шанс за християнството, което намерило своя най-ревностен защитник в лицето на Никита, един от най-прославените мъже сред готите.     „След известно време нечестивият Атанарих отново се завърнал в родината си. Придобил власт и сила, подучван от бесовете, той започнал в своята област страшно гонение против християните, като се опитвал да отмъсти за унижението, че бил победен и посрамен от тях в битката.     Тогава, разпалван от божествена ревност, свети Никита излязъл на борба с двама врагове - невидимия и видимия. Борбата против невидимия враг той водел, като обръщал неверните в истинската вяра и подготвял вярващите към мъченически подвиг. А с видимия враг се борел, като изобличавал мъчителя Атанарих и го укорявал заради неговото безбожие и безчовечност и за това, че подлагал на мъки много вярващи християни. Свети Никита победил и двамата - и дявола потъпкал, и жестокостта на мъчителя преодолял. Различните мъчения, с които искали да накарат добрия страдалец да се отрече от Господа, били безсилни и самият мъчител недоумявал защо въпреки могъществото си не може да склони към своето злочестие един раб Христов, твърд в изповеданието си като здрав и непоклатим стълб.     Какво измислил тогава беззаконникът? Той решил да унищожи с огън онзи, когото не могъл да унищожи с множество рани, мъчения на плътта и смазване на членовете. Но какво постигнал нечестивецът? Той изгорил повече самия себе си с яростта си, отколкото мъченика - с пламъка, защото, макар и да се намирало в огъня, тялото на свети Никита останало невредимо. А мъчителят и без огън изгорял от безбожието си, защото умъртвил душата си и тялото си приготвил за ада. Така свети Никита воювал за Христа под знамето на кръста и се показал победител не само по име, но и в действителност.     Тялото на светеца, неповредено от огъня, останало непогребано и захвърлено с безчестие. По това време в готската страна живеел един благочестив християнин на име Мариан, роден в киликийския град Мопсуестия. Той бил дошъл тук по някаква своя работа и останал доста продължително време. Мариан се запознал със свети Никита и спечелил приятелството и любовта му - особено го обикнал тогава, когато видял, че светият подвижник изповядва Христовата вяра и е готов дори да пролее кръвта си за нея. И ето, той решил да вземе тялото на обичния си приятел и мъченик Христов и да го отнесе в родната си страна. Но се опасявал да изпълни замисъла си от страх пред княза, който заповядал никой да не смее да погребе тялото на мъченика. Тогава Мариан решил тайно през нощта да го вземе при себе си“, гласи житието на светеца.     След време на това място изградили прекрасен храм, в който положили светите мощи на Никита. Посещавали го много хора, търсещи изцеление за страданията си.    ", "date": "2018.09.15", "title": "Прекланяме се пред забележителен светец, надвил и дявола и царя на готите, останал непокътнат от огнените езици"}
{"url": "https://www.blitz.bg/analizi-i-komentari/advokat-markovski-s-goreshch-komentar-za-klaneto-po-ptishchata_news627011.html", "text": "Проблемът не е, че имаме хора, които карат без книжки, а че наказанията са им малко. Не всички могат да си платят глобите, които се налагат. Трябва да има алтернатива на глобата, друг вид наказание. Това заяви бившият шеф на КАТ Алекси Стратиев в предаването \"Събуди се\" по Нова телевизия.  \"Законът има перспектива да се промени. Пътната полиция бърка за това, че трябва да има технически средства на пътните възли, а не полицаи на смяна\", каза още той.  \"Трябва да станат по-строги законите, няма друг начин и значително да се увеличат санкциите.  Ако сте били шофьор, но сте с отнета книжка и ви хванат да шофирате, може и да лежите в затвора, но ако никога не сте имали законът предвижда само глоба\", заяви Адвокат Марин Марковски.  \"Вече не е война по пътищата, а клане. Законът е категоричен, че ако някой бъде блъснат на пътя, не е умишлено убийство\", завърши адв. Марковски. ", "date": "2018.09.15", "title": "Адвокат Марковски с горещ коментар за клането по пътищата!"}
{"url": "https://www.blitz.bg/obshtestvo/za-khora-na-vsyaka-vzrast-ekspresno-uchene-na-chuzhd-ezik-samo-za-2-sedmitsi_news626206.html", "text": "Вече 55 000 българи се отказаха от неефикасните конвенционални методики за изучаване на чуждите езици. Време е и да научите и  . Безпроблемно ще можете да четете и говорите чуждия език, благодарение на уникалния метод на Владимир Петров, който успява да научи 23 езика именно с негова помощ.   Затова не ви трябват нито няколко месечни курсове, нито много учебници. Всичко, което ви е нужно са само този невероятен метод и 2 седмици. Използвайте времето си по възможно най-добрия начин.  . Представете си, че без страх отивате, в която и да е страна, където с лекота общувате с всички.  Познаването на чужд език ще отвори пред вас много врати. Ще ви предостави много възможности за работа. Кажете сбогом на скучните и натоварващи работи. Ще имате възможност да пожънете огромен успех – в днешно време това да знаете чужд език е повече от необходимо. Уменията ви ще бъдат оценени, а семейството ви ще се гордее с вас. Научете чужд език без трудности  Всички казват, че е трудно? Не е! Когато говорим за изучаването на чужди езици, индивидуалните заложби не са определящи. Разбира се, на някои езиците им се отдават повече. Но тук не става дума само за уникални умствени възможности. Мозък ви, както и при всички останали, се адаптира и учи постоянно.  Затова при ученето е важен не само вроденият талант, има нещо, което е още по-съществено. При изучаването на чужди езици е от значение волята, а след нея и избора на правилна методика. Без нея няма как да напреднете. Ще си останете на същото ниво и няма да можете да общувате нормално.  Ако ползвате целесъобразна методика, а тази на Владимир Петров е именно такава, то вие сте на правилния път. Тя ще ви позволи  . Тя е забавна и ефикасна, бърза и динамична. Вече няма да чупите език, когато говорите с чужденци. За вас летните почивки в чужбина вече няма да са проблем. Защо някои методики за изучаване на чужди езици не дават ефект?  Традиционните методики за изучаване на чужди езици усложняват много процеса на учене. Те въобще не успяват да събудят желанието ви да усвоите езика. Накрая започвате да се съмнявате в способностите си, а това сериозно може да застраши самочувствието ви.  Освен това в училище и на различните езикови курсове не ви учат на език, нито как да го разберете и възприемете, там ви учат \"за езика\". Целта изобщо не е такава. Не ви насърчават да сте уверени и да общувате с чужденци. Затова и блокирате, когато трябва да говорите на чужд език. Почти не се сещате за думите, а съставянето на изречения става истински кошмар.  Също така, мнозина ви уверяват, че никога няма да проговорите чужд език, ако не живеете в говорима среда. Но с правилен подход и подходяща методика, всичко е възможно. Не позволявайте на хората и на погрешните методики да отровят желанието и волята ви да учите, защото решение определено съществува и то е тук. Решението, което ще ви помогне да научите и  без никакви затруднения. За коя методика става дума?  Сред многообразието от начини за изучаване на чужди езици се открои методиката на Владимир Петров. Тя ще ви помогне да  .  Разработена е специално за тези, които ценят времето си. Ако искате да научите език, не си губете времето с разни учебници – няма да я откриете в тях. Те не са направени, с цел да научите езика бързо.  За разлика от тях методиката на Владимир Петров е разработена да въздейства на мозъка така, че той да запомня лесно, всичко което му необходимо. Думите ще започнат да се нижат безпроблемно, а вие, без каквито и да е усилия, ще усвоите чуждия език на секундата. Как изглежда формулата на Владимир за автоматично изучаване на езици?  Владимир Петров нарича своята двуседмична формула за автоматично чуждоезиково обучение Pingulingo. Това е единствената книга, която  , благодарение на това че ви помага да ползвате вродените ви умствени способности на 100%.  При традиционните методи за изучаване на езици се развива само една малка част от потенциала на човешкия мозък да запомня и да създава асоциации. Книгата   действа по различен начин. Тя ви помага да използвате 100% от капацитета, който имате, но който по принцип \"дреме\" в подсъзнанието ви.  При процеса на запаметяване на нови думи двуседмичната формула за автоматично изучаване на езици Pingulingo активизира едновременно и лявото и дясното полукълбо. Текстуалната част активизира лявото полукълбо, а изображението активизира дясното полукълбо. Така мозъкът работи 5 пъти по-ефективно от обикновено. Това подобрява когнитивните способности и способността да запомните новите думи, както и да създадете устойчива връзка между тях и българските им еквиваленти. Тези асоциации са толкова мощни и се врязват в паметта толкова дълбоко, че мозъкът ви почти автоматично усвоява новите думи. Как се прилага двуседмичната формула?  Всеки един урок е разработен така, че мозъкът да започне да работи по-бързо и ефикасно. Уроците са разделени на части. Действа се на следния принцип – първо виждате думата, след това имате обяснение. Това се оказва изключително ефикасно.  След първия ден занимания с книгата Pingulingo ще усвоите около 200 нови думи. След една седмица ще забележите  . Той ще бъде по-богат и разнообразен. След две седмици ще изчезне психическата блокада, която ви спъва да говорите на другия език и ще започнете свободно да общувате и без никакви трудности.  След един месец, ще знаете английски толкова добре, сякаш сте го учили с години. Не си губете времето с безполезните няколкомесечни курсове и частни уроци, просто поръчайте Pingulingo. Книгата е подходяща за всички, а едновременно е много проста и лесна за ползване. Уникална възможност за всички читатели  Изучаването на чужд език никога не е било по-лесно и интересно. Благодарение на книгата Pingulingo ще усвоите чуждия език за само 2 седмици. Възползвайте се от тази неповторима оферта и поръчайте Pingulingo с 50% отстъпка.  Впрочем, това не е всичко, този невероятен продукт включва и специалната гаранция на Владимир Петров. Става дума за 44-дневната гаранция за възвръщане на парите. Без въпроси получавате парите си обратно. Просто няма какво да изгубите, но може да спечелите много. Само поръчайте и започнете да учите.  Важно съобщение: офертата е времево ограничена, а заради изгодната цена, продуктът се изчерпва бързо.  !    ", "date": "2018.09.15", "title": "За хора на всяка възраст – експресно учене на чужд език само за 2 седмици"}
{"url": "https://www.blitz.bg/daydzhest/spomeni-ot-sotsa-nyakoga-tozi-fotos-e-ukrasyaval-pochti-vseki-blgarski-dom-vizhte-zashcho_news627009.html", "text": "Годината е 1956-та, месецът е юли, а денят е 18-ти. Министерски съвет на Народна Република България издава постановление № 243 относно: Обявяване на гр. Несебър за музеен, туристически и курортен комплекс от национално и международно значение, а именно: „…2. обявява територията на старинния град за архитектурно-градоустройствен и археологически резерват от национално значение и я поставя под специален режим на градоустройствено и архитектурно изграждане….”  С този исторически основополагащ програмен документ гр. Несебър получава своето ново възраждане, след отдавна отминалото величие и слава на града – държава, на непревземаемата средновековна крепост, на поклонническия център с 40-те църкви, според легендата, на спомена за тесните калдъръмени улички с превили над тях снага дървени къщи и вятърни мелници, пръснати по северния бряг на полуострова, пише socbg.com.  Този програмен документ е адресиран до всички министерства, чиито задължения са подробно разработени. Анализирайки ги трябва да подчертаем компетентното и задълбочено изследване, което е извършено при подготвяне проекта за постановлението. А в решението му прозира далновидността на неговите създатели.  Състоянието на нещата в града са ясни:  старата инфраструктура е с последни издихания, на командно дишане, водопроводът не достига до всички части на полуострова,  няма канализация,  няма подходящо място за паркинг и автобусна спирка, на различни места на полуострова стърчат руините на стари сгради. А монументалните крепостни стени са все още скрити  и обрасли с храсти, на пост стоят само „портите”, главният вход на града. На южната страна на полуострова стърчат две от кулите, ощърбени от времето, третата от тях, като продънена от морската стихия варка (лодка), откъснала се и паднала в морето, стои закотвена и до днес. Богатата керамопластична украса на Месемврийските църкви е скрита от полуразрушени и неугледни малки паянтови постройки. Много от дървените къщи са в лошо състояние. Улиците и тесните римни (пътека, сокак) са в окаяно състояние.  На този фон управата на града, тогава Градски народен съвет, се заема с голяма и отговорна задача. Пътят към нейното реализиране е сложен и труден. Важни подробности свързани с отделните дейности научаваме от спомените на най-дълго управляващия кмет на града г-н Васил Киров.  Но за превръщането на стария град в град –музей в центъра на вниманието са паметниците на културата. Само месец след издаване на Постановлението се открива и  първата музейна експозиция в църквата „Св.Йоан Кръстител” „Несебър през вековете” като филиал на Окръжен музей – Бургас. Първият екскурзовод е Васил Кърлев.  Поставя се началото и на първите системни археологически проучвания в града. Резултатите са представени в доклада на ст.н.с. Ив. Венедиков за периода 1956 – 1958 г. Започва проучването  на западната крепостна стена  и училището (1958-1959 г.) под ръководството на проф. В. Велков и ст.н.с. Л. Огненова.  А през 1960 г. се поставя началото на подводните изследвания в акваторията на полуострова като пряко продължение на проучванията на брега. Първоначално ръководител на екипа е проф. В. Велков, а само година по-късно ръководното място се поема от г-жа Л. Огненова – първата българка – археолог и леководолаз. В тази година за откритата вече музейната експозиция, е назначен и първият специалист – уредник археолог – г-жа Жана Чимбулева, по-късно директор на Градски исторически музей – Несебър и автор на експозиционния план на новия археологически музей.  Редом с мащабните археологически проучвания се извършват реставрационни и консервационни дейности по отделните паметници – крепостни съоръжения, църкви и стенописи в тях, дървени къщи, мелници. През 1964 г. в бр. 41 на ДВ е обнародван списъкът на паметниците на културата в гр. Несебър – 89 на брой.  В следващите десетилетия продължават  проучванията. Доразкриват се части от укрепителната система на града през античността и средновековието, разкриват се уникалната водоснабдителна система и императорските терми,  базилики и църкви, както и многобройни движими паметници на културата.  След няколко годишно прекъсване през периода 1977 – 1984 г. продължават подводните проучвания. Резултатите от тях са особено важни за установяване територията както на тракийската „брия” и гръцкия „полис”, така и на средновековния град.  А особен интерес представлява многобройната колекция от каменни котви, която заема достойно място в археологическия ни музей.  Постигнатото за около 3 десетилетия бе спринт към голямата номинация – вписването на града в листата на Световното културно наследство през 1983 г. като ценност „Старинен град Несебър”.  Днес ние измерваме продължителността на времето и правим равносметка за изминалите 60 години от Началото.  За нас археолозите, годините и десетилетията представляват незначителен период от време при условие, че боравим с векове. Но постигнатото е факт, който  само историята ще оцени и докаже  след време.  д-р  Евтелпа  Стойчева  Гл. експерт към отдел  „ Несебър – Световно наследство”  при Община Несебър ", "date": "2018.09.15", "title": "Спомени от соца: Някога този ФОТОС е украсявал почти всеки български дом. Вижте защо!"}
{"url": "https://www.blitz.bg/kriminalni/prestplenie/kosharite-goryat-v-aferite-s-tsigari-proveryavat-i-vtoriya-sin-na-golyamata-birma_news626999.html", "text": "Спецпрокурори и маскирани полицаи влязоха в култовото столично заведение “Кошарите”, прекръстено на Сръбски ресторант “Бест”, вчера сутринта.  Акцията е продължение на разкритите на 23 и 24 август т.г. четири нелегални цигарени фабрики в различни краища на страната -Дупница, Горна Оряховица, Тутракан и пазарджишкото село Калугерово. Дирите на мафиотската мрежа водели към София, заявиха разследващите. Засега те не откриват връзка с петата фабрика в Карнобат, за която бе арестуван шефът на групата фирми “СИС Индустрийс” Миню Стайков, но и не изключват тази версия.  Обискирани бяха заведения, домове и офиси на фирми на бизнесмена Евлоги Станоев, по прякор Голямата Бирма, на бившата му жена Лидия Станоева, наричана още Лидка Скалата и на сина им Георги Станоев – Малката Бирма. Проверява се и Димитър Станоев – 37-годишния син от първия брак на Голямата Бирма, който през 2017 г. бе разследван за ДДС измами за 3 млн. лв. при внос на свинско и телешко месо от Полша, Чехия и Германия. Първоначално били набелязани 12 адреса, но по-късно изляла информация за още, които са в Сливница и Перник, пише  .  Претърсвания имало и в плевенското село Ясен, където са открити нови складове с нелегален тютюн. “До момента няма задържани лица. Установените на място хора присъстват на действията по разследването и не са арестувани”, каза днес рано следобед заместник-главния прокурор Иван Гешев. И добави че чак вечерта, или найкъсно на следващия ден, когато се анализират доказателствата, наблюдаващите прокурорище решат кои лица да бъдат привлечени към наказателна отговорност. “От вторник започнахме събиране на доказателства за по-високите нива и ешалони на организираната престъпна група, която стои зад тези фабрики”, каза още Гешев. По думите му заведенията, които се проверяват, са част от легалния бизнес. Обиски там текат, защото може да бъдат намерени документи, предмети или вещи, свързани с разследването на цигарените фабрики. Засега следите не водят към чужбина. На името на Евгени Станоев се водят 4 фирми, в три от които участват бившата му съпруга Лидка Скалата и синът им Георги. От своя страна Лидия Станоева има свои фирми, чрез които държи столичния ресторант “Везувий”. Иначе бизнесдамата е известна търговка на маркови дрехи.   Жоро Малката Бирма споделяше едно легло и с фолк дивата Алисия. Поточната линия в една от разкритите тайни цигарени фабрики. Разделеното семейство Кои са Голямата Бирма и Лидка Скалата? Евлоги Станоев-Голямата Бирма е перничанин, бивш футболист и бивш президент на местния “Миньор” до 2004 г. Роден е през 1964 г. Като юноша и младеж играе в малки отбори, а върха на кариерата си достига в средата на 90-те години като последен в защитата и капитан на “Кремиковци”, когато отборът играе в “Б”група.  Към края на 80-те години Евлоги се развежда и се жени за Лидия Недялкова. Създават фирмата “Скалата 04” откъдето тръгва и прякора на симпатичната блондинка. Докато мъжът й още е по терените, тя държи нещо като склад за маркови дрехи “При Лидка” на бул. “Мадрид”, където тузари по предварителна уговорка ходеха да си купуват “Версаче”, “Гучи”, или поне техни сполучливи имитации. Лидка Скалата продължава тази търговия с години, разширява я и дори попада в полезренията на службите, които конфискуват нейни стоки менте. Като футболен бос Евлоги продава успешно “Миньор” на бизнесмена Христо Ковачки и с парите отваря верига от чендж бюра. Смята се, че оттам са и легалните му печалби. Любов с три чалга изпълнителки Малката Бирма – любимец на фолк певиците Синът Георги Станоев, по прякор Малка Бирма, стана известен в светските среди покрай връзките си с две от най-популярните представителки на фолк гилдията. 28-годишният Жоро може да се похвали, че в леглото му са спали звездата на “Пайнер” Преслава и бившата на футболистите Валери Божинов и Ники Михайлов Алисия.  Връзката на Малката Бирма с Преслава продължила повече от 4 години, като в този период двамата няколко пъти се разделят и събират. Изпълнителката на “Дяволско желание” определя отношенията им като “игра на котка и мишка”, тъй като много се обичали, но характерите им не си пасвали. Говори се, че понякога скандалите между двамата прераствали във физическа саморазправа. Дори след раздялата с Преслава Малката Бирма продължил да я ревнува и да заплашва мъжете, които флиртуват с нея. Следващата му по-сериозна връзка започва през 2016 г., когато се среща със 7 години по-голямата от него Алисия. Техният романс е доста по-спокоен и “скрит”. Според близки до певицата тя се е разделила с Малката Бирма в началото на годината. Третата представителка на “лекия жанр”, с която е спряган Малката Бирма, е блондинката ДесиСлава. За тях се говори, че имали кратка афера в края на 2015-а, но певицата отрича да е била интимна с него. Експерти изчислили месечния оборот Мрежата от тайни цигарени фабрики бълвала продукция за 10 млн. лева Цеховете работели около 2 години Мрежата от четири тайни цигарени фабрики бе разкрита на 23 август т.г. при акция на пловдивската полиция. Две от базите бяха в Дупница, една в Тутракан и една в Горна Оряховица. Задържани бяха 19 души, но предимно работници, шофьори, пазачи и подставени лица, свързани с наемането на производствените помещения в различните градове.   Разследващите разкриха, че навсякъде поточните линии са Снимка МВР работели с тютюн, нарязан машинно на преса в Калугерово. Опаковките пък са били печатани и доставяни от една и съща печатница във Варна. От всички цехове полицията иззе над 42 тона тютюн за близо 7 млн. лв. Малко по-късно експерти изчислиха, че производственият капацитет е позволявал да се правят над 10 млн. лева месечен оборот След разбиването на мрежата стана ясно, че тя е работела през последните 2 години. Линиите били инсталирани в изоставени цехове или военни поделения, а към тях имало оборудвани кухни, спални и санитарни помещения. Монтирани били дори уреди за фитнес. В тях били докарвани работници с опит – съкратени или напуснали истински тютюневи комбинати. Транспортирането ставало нощем в коли със затъмнени стъкла, за да не знаят къде отиват.  Цикълът бил по 2 седмици, като за това време на всички са били събирани телефоните и хората нямали право да се свързват с близките си и да излизат от фабриката. За половин месец получавали на ръка по 1500 лева, а за поголемите специалисти имало и бонуси. През другото време цехът оставал затворен. За тази фабрики не беше ясно дали са имали собствени генератори за ток, докато за фабриката в Карнобат, че е била захранвана от два работещи генератора и един резервен. Целта е била да не се разбира, че се изразходва ток в халета, които отвън изглеждат изоставени. До разкритията се стигнало, след като в полезрението на пловдивската полиция попаднали двама мъже, които живеели нашироко, а официално не получавали никакви доходи.  ", "date": "2018.09.15", "title": "\"Кошарите\" горят в аферите с цигари, проверяват и втория син на Голямата Бирма"}
{"url": "https://www.blitz.bg/obshtestvo/emigratecouk-sofiya-mozhe-i-da-ne-e-zemniyat-ray-no-e-dobro-myasto-za-emigratsiya_news626784.html", "text": "България може да не е идеята на всеки авантюрист за земния рай, но София се оказва чудесно място за свободни работници, дигитални номади и инженери, пише британският emigrate.co.uk.  Хората, търсещи евтин и бърз интернет, могат да постъпят много по-лошо, отколкото да се отправят към столицата на България София. Експертни програмисти, ИТ специалисти и инженери са недостатъчни тук и те могат да печелят заплати, изненадващо конкурентни с техните еквиваленти в Западна Европа. Като допълнителен стимул, данъчният товар на България е далеч по-малък, отколкото при много големи държави-членки на ЕС, включително Великобритания. Противно на слуховете, страната не е третият свят, въпреки че нейният БВП не е сравним със страните от Западна Европа.  Повечето възможности за работа се намират в столицата, а по-голямата част от възможностите за наемане на квартири се ограничва от сгради от комунистическата епоха на страната. Въпреки това, днешният бум на строителството има за цел да осигури модерни, по-големи жилища, подходящи както за новодошлите, така и за местните жители. Ако живеете в провинцията, жилищата могат да бъдат много евтини и имотите могат да бъдат закупени за изненадващо малко пари. Що се отнася до икономиката на балканската страна, българите се задържат в относително стабилна позиция между богатството и сравнителната бедност, а ниските разходи за живот помагат много. От решаващо значение за безопасността и сигурността, София измина дълъг път от опасните дни след рухването на комунистическия режим. Днес, макар че дребните престъпления могат да бъдат проблем, насилственото престъпление не е широко разпространено, като средният чужденец тук  е много по-изложен на риск от българските шофьори, отколкото от някакви банди по улиците.  Организираната престъпност сега се фокусира върху измамите по телефона и сектора на услугите, въпреки че трябва да се признае, че чужденците често са в центъра на вниманието им. Както и в много развиващи се нации в света, свръхстойността на сделките с недвижими имоти, правните услуги и покупката на скъпи стоки може да бъде проблем. В София свободното време може да се прекарва добре, с развлекателни центрове, много кина, спорт, барове и ресторанти, както и добър избор от търговски центрове. София има няколко атрактивни парка, както и по-малки зелени площи, разпръснати в повечето квартали. През зимата има достъп до няколко известни ски курорта, а редовните полети обслужват крайбрежните градове и летните курорти на страната. Етническото напрежение е рядкост, ако изобщо се проявява, като мюсюлманското население в страната живее в анклави в провинцията, а жителите на София са най-вече православни християни. Превод: БЛИЦ    ", "date": "2018.09.15", "title": "Еmigrate.co.uk: София може и да не е земният рай, но е добро място за емиграция"}
{"url": "https://www.blitz.bg/obshtestvo/lyatoto-prodlzhava-udarno-dnes-zhivakt-shche-udari_news626990.html", "text": "Тази събота се очаква слънчево време. През деня ще има временни увеличения на облачността, предимно средна и висока. Ще духа слаб, в Дунавската равнина до умерен северозападен вятър. Минимални температури, предимно между 11 и 16 градуса, максимални между 26 и 31 градуса. В София минимална около 10, максимална около 26 градуса.   Над Черноморието ще бъде предимно слънчево с до умерен северозападен вятър. Максимални температури на въздуха 27-28 градуса. Температурата на морската вода е 24-25 градуса. Вълнението на морето ще бъде 2-3 бала. Над планините ще бъде предимно слънчево с до умерен север-северозападен вятър. Максимална температура на височина 1200 метра около 21 градуса, на 2000 метра - около 13 градуса.", "date": "2018.09.15", "title": "Лятото продължава ударно, днес живакът ще удари..."}
{"url": "https://www.blitz.bg/layfstayl/khoroskop/khoroskop-za-15-septemvri-kakvo-tryabva-da-napravite-spored-zodiyata_news626998.html", "text": "Овен   Отлично време за общуване и кратки пътувания. Ако имате възможност, тръгнете на път сутринта. Тогава зарядът с оптимизъм и добро настроение ще Ви бъдат подсигурени за цялото денонощие. През това време няма да Ви е трудно оперативно да се договорите с партньорите по бизнес, да преминете тест , изпит, събеседване, да напишете или изпратите писмо, или да позвъните по телефона. Денят създава прекрасни условия за литературно-художествена работа, а също и за различни технически операции и работа с текстове (като например коригиране, редактиране, оптимизиране).  Телец  Може да решите имуществените и финансови проблеми бързо, ловко и изящно. На способността Ви да излизате с достойно от сложни ситуации, ще завидят много по-опитни колеги и познати. Ще се появят възможности да намерите нови съмишленици, и то много влиятелни, а заедно с тях ще можете да постигнете големи успехи. Радва Ви стабилността на емоционалния фон: дори и не съвсем малките трудности няма да Ви попречат да запазите спокойно и дружелюбно настроение. Най-добре е всички среши, независимо от техния характер, да уреждате извън дома си. Би Ви било много полезно някакво разнообразие.  Близнаци  Сега не е време за мързелуване. Работете усърдно. Днес може да постигнете не само ръст на своя авторитет и разширяване на сферата на влияние, но и повишение на работната заплата. Денят е подходящ за рекламни мероприятия и PR-акции. Ако имате намерение да отидете на събеседване, постарайте се да го превърнете в ярка автопрезентация. Емоционалният фон е благоприятен . Това прави представителите на знака много привлекателни ..  Рак  Това, което ще се иска на Вашия любим чоек днес е, да се запознае със скъпите за Вас хора. Ако смятате, че запознанството ще бъде приятно и за двете страни, постарайте се да организирате срещата с максимална оперативност, докато ентусиазмът не се е изпарил. Лъв  В разговора, който в започнал със здрав, уважителен и цивилизован тон, напълно вероятно е да се появят гняв и раздразнение, и то именно когато най-малко очаквате това. Вашата мисия, ако решите да я поемете на плещите си, е, да смекчите красноречието на двете страни и да станете посредник. Знаете какво да правите. За щастие, ще получите достатъчно ценна подкрепа от звездите.  Дева  Вашият любим човек трудничко ще разбира, какво искате да му кажете. В един момент даже може да престане да уточнява детайлите и да се опитва да навлезе в същността, а само ще се усмихва и ще кима вежливо. Постарайте се в никакъв случай да не допускате това. Везни  На Вашия любим човек днес много ще му се иска, да поразговаряте за вечното и непреходното, а за Вас ще е особено трудно да уловите хода нас неговите размишления, а следователно, и да му отговорите нещо вразумтелно. Затова . ако в един момент просто си дадете сметка, че не го разбирате, не му го казвайте, а само кимайте разбиращо. Скорпион  Този ден е благоприятен за съвместни разходки в гората или парка. За никъде не трябва да бързате: на-добре забравете за проблемите и макар един час посветете на своята половинка, на вашата любов, на чистия въздух и на природата. Всеки човек има право на отдих и на щастие. Стрелец  Предстои Ви един доста емоционално натоварен ден. Много благоприятно ще Ви влияе водата. Не е задължително да се къпете, достатъчно е , да я погледате. По-добре, разбира се, в приятна компания.  Козирог  На Козирозите днес звездите препоръчват, повече да работят. Или поне се опитайте да покажете толкова бурна трудова дейност, че те да изгубят желание да Ви занимават със своите проблеми. Преди всичко това се отнася най-вече за членовете на семейството – те особено активно ще се домогват до Вашето внимание. Водолей  Някой в последно време е предизвикал у Вас много позитивни емоции, като Ви е дал да разберете, че чувствата Ви са взаимни. И какво да правите от тук нататък? Като начало свалете от лицето си маската на шок, и се усмихнете. Може също да помислите, и къде да отидете заедно да вечеряте. Трябва да съберете сили, за да имате възможност да правите и за в бъдеще същото добро впечатление. Риби  Хубав ден за решаване на важни парични въпроси и инвестиции. Прекрасните семейни и романтични отношения ще Ви създадът щирок поток от жизнена енергия. Старайте се да използвате свободното си време за задълбочено изучаване на научни или философски въпроси, или се заемете с медитация. ", "date": "2018.09.15", "title": "Хороскоп за 15 септември: Какво трябва да направите според зодията?"}
{"url": "https://www.blitz.bg/obshtestvo/geroy-otkrikha-pametnika-na-pozharnikarya-bogdan-lichev-snimki_news626960.html", "text": "14 септември е Денят на българските пожарникари. На днешната дата беше роден и Богдан Личев - пожарникар от Нови Искър, който прегоря твърде млад в професията си. Днес той щеше да стане на 36. Отиде си от този свят преди три години след прекаран инфаркт.    В негова памет и заради усилията да запали децата по професия „огнеборец“ срещу Пожарната в Нови Искър официално беше открит негов паметник. Парите за него са събрани от хората, на които Богдан е помагал. Децата на Нови Искър, които той учеше как да гасят пожари, направиха благотворителен базар за кексчета. Скулпторът пък работил почти безвъзмездно по монумента. Миналата година общинска комисия отказа да бъде изграден паметник на пожарникар, защото не било доказано, че е герой. След репортаж на NOVA и благодарение на всички, които обичат Боги, общината все пак издаде разрешение за издигане на паметника.", "date": "2018.09.15", "title": "Герой: Откриха паметника на пожарникаря Богдан Личев (СНИМКИ)"}
