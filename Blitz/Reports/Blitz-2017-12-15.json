{"url": "https://www.blitz.bg/svyat/vnimavayte-s-alkokhola-po-praznitsite-inache-mozhe-da-umrete-taka-shokirashcho-video_news565039.html", "text": "Британските железници пуснаха шокиращо видео, което показва различни ситуации, при които хора падат върху влаковите релси, съобщава \"Ройтерс\".\nКадрите са от различни камери за видеонаблюдение и служат като предупреждение да се внимава с алкохола преди коледните празници. В един от случаите човек се разминава на косъм от това да бъде премазан от идващ влак. \nВъв Великобритания са регистрирани 7419 инцидента, при които хора са получили наранявания вследствие на прекомерна употреба на алкохол през 2016-2017 г. 16% от случаите са именно по време на празници, припомня Ройтерс. \n\"Въпреки че влаковете са най-безопасният начин за придвижване, пътниците и хората, живеещи в близост до гарите, трябва да не забравят, че може да бъдат и опасно място\", напомнят от британските железници. \nОт там призовават хората да останат трезви и да внимават със забавленията в предстоящите празнични дни. \n  \n", "date": "2017.12.15", "title": "Внимавайте с алкохола по празниците, иначе може да умрете така (ШОКИРАЩО ВИДЕО)"}
{"url": "https://www.blitz.bg/svyat/es-s-ultimatum-km-iztoka-i-kvotite-za-migratsiya_news564992.html", "text": "Председателят на Европейската комисия Жан-Клод Юнкер заяви, че западните еврочленки са готови, ако се наложи, да наложат задължителните квоти за преразпределение на миграцията. Европейските лидери дебатираха до рано тази сутрин какво да се прави с миграционната политика на ЕС, но не постигнаха съгласие и отложиха въпроса за март, пише dnes.bg.\nЕврокомисията предложи постоянни задължителни квоти за разпределение на мигрантите, пристигнали в големи количества в граничните държави, към вътрешността на ЕС, но държавите от Вишеградската група са категорично против. Те заплашват да продължат да блокират новото законодателство за миграцията, с което ЕС иска да се предпази от бъдещи миграционни кризи. Останалите обаче искат реформата да се приеме, заедно с квотите под натиска най-вече на Италия, която е жертва на най-силен натиск откъм Средиземно море. \nЕто защо някои евролидери заплашили, че ако до идното лято няма компромис, решението за квотите ще бъде наложено с мнозинство, вместо да бъде прието с единодушие. Така беше постъпено и при временните квоти за преразпределение, които бяха приети против волята на Унгария и Словакия. В последствие двете страни дадоха на съд решението, но европейските магистрати постановиха, че решенията с квалифицирано мнозинство в случая, са напълно легитимни. \n“Европа не е просто банкова карта, която трябва винаги да бъде обслужвана, а срещу това да не се носи отговорност и да няма солидарност\", заяви белгийският премиер Шарл Мишел. \n\"Не можем да имаме система, при която страните пазаруват, това което им харесва от Европа\", добави и холандският правителствен шеф Марк Рюте, визирайки отказа на Полша, Чехия и Унгария да приемат бежанци, за което Европейската комисия ги съди. \nСловашкият премиер Роберт Фицо обаче беше категоричен, че \"няма такова човешко право да се пътува до ЕС\", в отговор на критиките, че става дума за приютяване на мигранти, които бягат, за да се спасят от преследване. \nПредседателят на Европейския съвет Доналд Туск, който преди срещата разбуни духовете, наричайки квотите \"неефективни\" и \"разделящи\", каза че постигането на компромис ще бъде изключително трудно. Юнкер пък му се извини, затова че еврокомисарят по миграцията Димитрис Аврамопулос го нарече “антиевропеец”. \nДнес Туск заяви, че е удоволетворен, че всички лидери признават, че \"защитата на територията и на външните граници, както и спирането на незаконната миграция\" са първостепенен приоритет. Според него лидерите били приели, че квотите не могат да решат проблема с незаконната имиграция. \n\"93 процента от мигрантите, които имат право на разселване, са преместени, но дори и 100% да бяхме взели, пак те щяха да са по-малко от 2% от пожелалите убежище в ЕС\", съобщи Туск. Той добави, че не е променил ни на йота мнението си за квотите и че ЕС се нуждае от \"ефективен метод да спре или да намали незаконната миграция\", както и че задължителните миграционни квоти не са решение на проблема. \nЗа разлика от споровете какво да се прави с мигрантите, дошли в Европа, европейските лидери се споразумяха да дадат повече пари и да положат повече усилия за подобряване на ситуацията в Африка и в Близкия изток, за да премахнат причината хората да тръгват към Европа. Инициативите включват различни проекти, включително за обучение на граничари и военни части, които да пазят границите в Африка, така че мигрантите да не могат лесно да се придвижват на Север. \nЕврокомисията обяви, че отпуска допълнително 100 млн евро на Световната организация по миграцията да усили връщането на икономически мигранти от Либия по родните им места, като им заплаща, за да могат да започнат собствен бизнес или да се обучават. ЕС очаква до февруари да изпрати обратно 30 000 мигранти от Либия у дома.  \nЕвропа ще създаде и постоянен финансов фонд за ограничаване на незаконната миграция в следващия дългосрочен бюджет на ЕС, за да не се налага държавите членки периодично да бъдат подканяни да дават пари за миграционни проекти. \n \n", "date": "2017.12.15", "title": "ЕС с ултиматум към Изтока и квотите за миграция"}
{"url": "https://www.blitz.bg/kriminalni/svetotatstvo-razvratnata-uchitelka-nikol-sblazni-uchenik-v-tsrkva-sega-shche-trka-narovete-20-godini-snimki_news564766.html", "text": "Никол преподава английски език и култура на комуникация за ученици от по-ниски степени в Остин, Тексас през 2015 г., пише The Sun.\n От началото на учебната година през 2017 г. тя решава да се опита като програмен координатор в местната църква като доброволец. Там среща с ученик от гимназията и искрите пламват. \n \n \nРодителите на ученика започват да подозират, че нещо не е наред в края на октомври и информират училищната администрация за това. Заедно с полицията училищната администрация започва разследване. Скоро страховете на родителите на момчето са потвърдени, а в средата на ноември е образувано наказателно дело срещу Никол за съблазняване на непълнолетен. \n  \n \n \nНа 12 декември тексаската полиция арестува Никол и я затваря в затвора в Уилямсън. Заради престъплението с непълнолетен, Никол е заплашена с 20 години затвор. \n\"Сърцата ни се обръщат към жертвата и семейството му. Молим се за всеки, който го е докоснал. Работим с властите и оказваме пълна подкрепа на разследването\", споделя старшият пастир на църквата в Остин Монти Уотсън. Превод и редакция: БЛИЦ \n  \n \n \n  \n", "date": "2017.12.15", "title": "Светотатство: Развратната учителка Никол съблазни ученик в църква, сега ще търка наровете 20 години (СНИМКИ)"}
{"url": "https://www.blitz.bg/svyat/iznenada-tozi-grad-shche-e-edin-ot-nay-vliyatelnite-sled-20-godini_news565003.html", "text": "\n Шанхай ще измести Париж от топ пет на глобалните градски икономики до 2035 г., което показва, че равновесието в световната икономика се измества на изток, показва изследване на Oxford Economics, цитирано от Bloomberg. \n Градовете в топ 780, които вече отговарят за близо 60% от глобалната дейност, ще нараснат с почти половин милиард души, а производството им ще достигне почти 32 трилиона долара в идните няколко десетилетия, казва Марк Бритън, икономист от Oxford Economics. \n Забележителните числа прикриват значителни различия между изследваните градове, допълва Бритън. Сред големите победители са бурно развиващите се градове в Азия с три китайски града в топ десет – Пекин, Гуанджоу и Тиендзин. \n „Градският център в света ще продължи да се измества на изток, особено на фона на вероятността растежът в градовете на Запад да бъде ограничен от застаряването, а в някои случаи и намаляването на населението“, пише Бритън. \n Промяната в баланса на силите идва от прогнозата, че общото производство на азиатските градове ще задмине това на градските центрове в Европа и Северна Америка след около десет години, казва Бритън. Преди десет години градовете на Запад имаха два пъти по-висок БВП от тези в Азия. \n Азиатските градове, които не се намират в Китай, също ще постигнат впечатляващ растеж, като Мумбай и Куала Лумпур ще добавят 4.7 трилиона долара в своето БВП до 2035 г. \nНо силата на китайските градове ще нарасне с около 14 трилиона долара в същия период, а 15 града в страната ще се присъединят към топ 100, наред с вече присъстващите 18 града в класацията. \n Изчисленията са направени въз основа на постоянни цени през 2015 г. и валутни курсове. \n Два града в Латинска Америка – Сантяго и Рио де Жанейро, ще излязат от топ 100, а докато Близкият изток постига постепенно подобрение, градовете там могат да получат стимул, ако плановете за развитие, като този на Саудитска Арабия, бъдат приложени. \n Ще има бърза урбанизация при африканските страни, но ще отнеме време това да доведе до големи икономически печалби, смята Бритън. \n „Бързото увеличаване на населението в бурноразвиващите се градове изисква значително управление, за да се гарантира, че инфраструктурата може да приеме допълнителни хора. \nТова включва осигуряването на подходящи жилища, подкрепа на услугите и транспортната мрежа и в същото време развиване и поддържане на града като активно място за живот и работа“, отбелязва Бритън. \nИзточник: Profit.bg. \n", "date": "2017.12.15", "title": "Изненада! Този град ще е един от най-влиятелните след 20 години"}
{"url": "https://www.blitz.bg/svyat/kristen-dnst-sobshchi-shchastliva-novina_news565013.html", "text": "Холивудската звезда Кирстен Дънст е в очакване на първата си рожба. Какъв ще бъде полът на новороденото и кога ще се появи то на бял свят обаче бъдещата майка все още не издава. Баща на първородното й дете е звездата от „Фарго“ Джеси Племънс, с когото се сгодиха преди около година. Двамата се запознали на снимачната площадка на втория сезон на сериала през 2015 г.\n \"Работя от 3-годишна възраст - време е да стана майка. Но не бях сред жените, които непременно искат да родят бебе, докато на бял свят не се появи кръщелницата ми Лили - дъщерята на най-добрата ми приятелка Моли\", разкри наскоро в интервю Дънст. \n Двамата с Племънс се очаква да си кажат заветното „да“ напролет в Остин, Тексас. Сватбата ще се проведе в тесен семеен кръг. \n", "date": "2017.12.15", "title": "Кристен Дънст съобщи щастлива новина!"}
{"url": "https://www.blitz.bg/intsidenti/stikhii/zemyata-se-raztrese-mnogo-silno_news565016.html", "text": "Силно земетресение с магнитуд 6.5 разтърси Южна Индонезия, в близост до остров Ява, в петък вечерта, предават световните осведомителни агенции.\nЕпицентърът на труса е бил на дълбочина 91 километра, на по-малко от един километър югоизточно от крайбрежния град Сипатуя. \nЗа момента няма предупреждение за опасност от образуване на вълни цунами. \n", "date": "2017.12.15", "title": "Земята се разтресе много силно!"}
{"url": "https://www.blitz.bg/svyat/uchenite-dokazakha-ako-edin-mzh-ima-tezi-dve-kachestva-toy-e-neustoim_news565017.html", "text": "\n Австралийски учени установиха, че жените харесват високите и мускулести мъже, а слабичките чувствителни типове отстъпват на заден план, съобщи в. „Дейли мейл“. \nНай-важно за дамите е мъжът да е здравеняк, с мускулести ръце и торс. Впечатлението за физическа сила е основният фактор за привлекателността на мъжете. Тя определя повече от 70 процента от притегателната им сила. \nВисочината и стройността увеличават привлекателността до 80 процента. \n„Този ефект на височината и теглото може да се дължи на механизмите за избор на партньор и на признаците за здраве, или на ползите, които височината и стройността носят в агресията, лова и други аспекти на способностите за воюване“, обясняват австралийските учени. \nУчените от университета „Грифит“ са работили със 160 жени, на които показвали снимки на мъже без ризи, на които лицата са били замъглени. Резултатите сякаш противоречат на установеното от предишно изследване, че жените предпочитат не дотам мъжествените лица, които вече вдъхват по-голямо чувство за сигурност. \nИзглежда най-привлекателната комбинация е по-деликатно лице със силно тяло. Самите мъже се оценяват като по-привлекателни, ако ръкостискането им е силно. Други изследвания показаха, че господата тренират усилено именно за да впечатлят жените. \nЖените са склонни да възприемат високите мъже като по-силни, дори и това да не е така.\n", "date": "2017.12.15", "title": "Учените доказаха, ако един мъж има тези две качества, той е неустоим"}
{"url": "https://www.blitz.bg/svyat/merkel-obyasni-ot-kakva-germaniya-se-nuzhdae-evropa_news565020.html", "text": "Канцлерът на Германия Ангела Меркел предупреди съюзниците си от Християнсоциалния съюз(ХСС) в петък следобед, че Германия трябва да намери начин да преодолее политическата криза в страната, за да не загуби позиции на международната арена, пише Politico, цитиран от \"Фокус\".\n„Ние имаме огромната отговорност да формираме стабилно правителство“, заяви тя пред конгреса на ХСС, участваща в Блока на Меркел, заедно с Християндемократичния съюз, в Нюрнберг. \nРечта бе произнесена, след като канцлерът се завърна от двудневната среща на върха на ЕС в Брюксел. „Бях посрещната от въпроси, какво ще се случи сега“, заяви Меркел, която в момента е начело на служебно правителство, пред тълпата от около хиляда делегата на ХСС. \nВ Брюксел, другите европейски лидери ми казаха: „Нуждаем се от вас! Вижте какво става по света!“, разказа германският лидер. Освен това, Меркел си пожела Европа да може да се грижи сама за собствената си сигурност, в лицето на нарастващата сила на страни като Китай и Русия, конфликтите в Близкия Изток и изолационизма на американския президент Доналд Тръмп.\n", "date": "2017.12.15", "title": "Меркел обясни от каква Германия се нуждае Европа"}
{"url": "https://www.blitz.bg/layfstayl/shoubiznes/pikantno-desi-fotosesiyata-razkri-kak-tochno-zhenite-si-predlagat-seks-i-prizna-kakvi-skandalni-predlozheniya-e-imala_news564930.html", "text": "Деси Фотосесията се ожали, че дами с обратни наклонности я искат, но тя напористо им отказва, тъй като била консервативна, пише \"Телеграф\".\n Десислава Димитрова твърди, че  от близо месец жени я тормозят във Фейсбук със силно неприлични предложения . Актуалната плеймейтка сподели, че е шокирана от директните предложения и все още не може да разгадае с какво е провокирала желанието на тези дами да изпробват палавостта на езичетата си. \n “, споделя  Фотосесията. Тя разкри, че получените съобщения изобилствали и били пълни с вулгарни думи. Това я изненадало. Тя си призна, че не за първи път й отправят предложения за секс в мрежата. За разлика от мъжете, които сипели коментари за нежната й визия, то жените задали въпроса директно и понякога доста грубо, без да опипат почвата преди това. \n Имало две дами, които настоявали да включат Деси в тройка. Офертата им била отхвърлена на мига. „Въпреки че съм плеймейтка, в секса съм по-консервативна, а и съм ревнива. Не обичам да деля мъжа си с друга“, добави Фотосесията. \n След като моделката призна, че  Благой Георгиев  й е бил секс-кандидат и тя го е отрязала, тарифата й се вдигнала почти двойно. \n", "date": "2017.12.15", "title": "Пикантно! Деси Фотосесията разкри как точно жените си предлагат секс и призна какви скандални предложения е имала!"}
{"url": "https://www.blitz.bg/svyat/novo-20-s-neopisuemata-tragediya-s-detski-trupove-vv-frantsiya_news564962.html", "text": "Тази сутрин френските власти оповестиха, че при вчерашната катастрофа с детски автобус са загинали 6 деца. Сега обаче те коригираха данните на броя на жертвите.\nКакто първоначално бе съобщено, властите остават 4. \nКакто БЛИЦ съобщи, сблъсъкът между влак и училищен автобус стана на вчера в близост до град Перпинян в Южна Франция. При инцидента са ранени 18 души, от които 7 са с опасност за живота. \nЖетвите са измежду пътниците в автобуса, който превозвал деца на възраст между 13 и 17 години.\n", "date": "2017.12.15", "title": "Ново 20 с неописуемата трагедия с детски трупове във Франция"}
{"url": "https://www.blitz.bg/svyat/izvnredna-novina-ot-berlin-za-bdeshcheto-na-germaniya_news564964.html", "text": "\n Решението е окончателно – Германската социалдемократическа партия (ГСДП) ще участва в преговори със Съюза (ХДС/ХСС) за съставяне на нова голяма коалиция в Берлин. Това е решението на ръководство на партията, което бе обявено пред медиите от председателя й Мартин Шулц, съобщава изданието Focus.  \n„Докладвах на партийното ръководство на ГСДП за преговорите, които проведох с лидерите на партиите от Съюза (ХДС/ХСС)“, подчерта Шулц, след което с фракционния лидер Андреа Налес са достигнали до заключението да предложат започване на преговори за голяма коалиция. \nНа свой ред Налес заяви, че решението за разговорите с политическия блок, воден от канцлера Ангела Меркел, е взето единодушно. „Влизаме открито и конструктивно в преговорите“, увери фракционният лидер на ГСДП.\n", "date": "2017.12.15", "title": "Извънредна новина от Берлин за бъдещето на Германия"}
{"url": "https://www.blitz.bg/goreshtite-novini/misteriya-v-severna-koreya-izchezna-dyasnata-rka-na-kim-chen-un-podozirat-che_news564965.html", "text": "\n Най-довереният човек на Ким Чен Ун в Северна Корея е изчезнал! Генерал Хуан Пьон Со внезапно е престанал да се появява на официалните снимки и в държавната телевизия. До този момент Хуан Пьон Со се смяташе за втория човек в йерархията на Северна Корея и до неотдавна бе приеман за най-приближения до Ким Чен Ун. \nВ севернокорейската политическа традиция от последните десет години подобно „изчезване” от медиите говори за оттегляне от политиката, изпращане в някой от многото трудови лагери и дори убийство. \nХуан Пьон Со бе член на политбюрото на властващата Корейска партия на труда и шеф на политическия отдел на Севернокорейската армия. \nРазузнавачи и експерти смятат, че ако генералът наистина е изпаднал в немилост, това означава, че има разкол в режима на Северна Корея. И то в момент, когато страната е критикувана от целия свят заради атомните си опити и изстрелването на балистични ракети, а президентът Тръмп заговори дори и за възможна военна атака. \nИнформацията за падането на Хуан Пьон Со е подадена от южнокорейското разузнаване, което се позовава на свои източници от Сеул. Спекулира се дори с информацията, че генералът е осъден на смърт и ликвидиран. \nСпоред непотвърдена информация Хуан Пьон Со е взимал подкупи от военни без знанието на Ким Чен Ун като „заплащане” за тяхното повишение в армейската йерархия. Заради това „Вождът” решил да накаже някогашния си приближен и то по възможно най-жестокия начин, за да служи като пример за другите. Превод БЛИЦ \n", "date": "2017.12.15", "title": "Мистерия в Северна Корея! Изчезна дясната ръка на Ким Чен Ун, подозират, че..."}
{"url": "https://www.blitz.bg/svyat/razbikha-banda-v-solun-drzhala-nasilstveno-imigranti-za-otkup_news564967.html", "text": "\nДвама чужденци са арестувани миналата нощ в Солун, от полицейски служители на дирекцията за чужденците  участващи в незаконно задържане на хора. Това са  35-годишен албанец и 24 годишен афганистанец и шест други съучастници, съобщава \"Български новини\". \nСпоред информация от полицията, членовете на престъпна група незаконно държали в апартаменти в Солун нередовни чужденци, от които поискали чрез изнудване и използване на физическа сила да се заплати определена сума пари, за да ги освободят, а успоредно отнемали със сила пари и ценностите, които държат. \nПолицаите са открили и апартаментите в  Солун, в един от тях са намерени четирима пакистанци (включително две непълнолетни лица), които са държани в плен, докато парите се изплатят. \nХарактерно за начина на действие на тази банда е превозването на чужденци от граничния регион Еврос срещу определена сума пари и тяхното затваряне в апартаменти в западната част на Солун за допълнително набиране на средства чрез изнудване и насилие. \n \n", "date": "2017.12.15", "title": "Разбиха банда в Солун, държала насилствено имигранти за откуп"}
{"url": "https://www.blitz.bg/svyat/turtsiya-iska-da-anulira-reshenieto-na-trmp_news564981.html", "text": "Турция започва инициатива в ООН за анулиране на решението на Съединените американски щати да признаят Йерусалим за столица на Израел, съобщи Daily Sabbah. Турският президент Реджеп Ердоган заяви, че страната му ще поиска анулиране на решението на Доналд Тръмп, което предизвика гнева на мюсюлманския свят. То доведе и до кървави протести и сблъсъци на Западния бряг и ивицата Газа.\n „Ние показахме на нашите братя от Йерусалим, че не са сами. Стартираме нова инициатива в ООН за отмяна на решението на САЩ. Нито една страна в света не е над международните закони“, заяви турският президент. Наскоро Турция дори заплаши да скъса дипломатически отношения с Израел. \n", "date": "2017.12.15", "title": "Турция иска да анулира решението на Тръмп"}
{"url": "https://www.blitz.bg/svyat/kakvo-sledva-v-pregovorite-za-brekzit_news564972.html", "text": "Британската новинарска агенция Прес асошиейшън съобщи какъв ще е графикът до излизането на Великобритания от ЕС, пише Independent. На 19 декември британският кабинет ще дискутира какви да бъдат дългосрочните отношения с ЕС, след като Обединеното кралство напусне съюза.\n Ден по-късно дебат в парламента на Великобритания за вписването на датата за Брекзит в законодателството. \n През зимата или пролетта на 2018 г. ще започнат преговори за преходния период и бъдещите отношения между ЕС и Великобритания, както и проучвателни преговори за споразумение за свободна търговия. \n На 22-23 март ще се проведе среща на върха на ЕС в Брюксел. Това е възможност да се оцени какво търговско споразумение може да се очаква. \n През   ще се проведат местни избори в Англия, които ще са и първият тест за премиера Тереза Мей от катастрофалните предсрочни парламентарни избори на 8 юни 2017 г. \n През   трябва да бъде подготвено окончателното споразумение за напускане и за преходния период, за да има достатъчно време за ратифицирането му преди крайния двугодишен срок според Член 50 от евродоговорите. \n По-рано главният преговарящ от страна на ЕС Мишел Барние заяви, че в този период ще започнат и реалните преговори за търговия. \n През   38 национални и регионални парламента трябва да ратифицират окончателното споразумение, като всеки от тях има право на вето. \n Британският министър за Брекзит Дейвид Дейвис обеща парламентът на страната да има последната дума по споразумението. \n В  23,00 ч. на 29 март  Обединеното кралство официално излиза от ЕС. \n", "date": "2017.12.15", "title": "Какво следва в преговорите за Брекзит?"}
{"url": "https://www.blitz.bg/svyat/koledno-chudo-lekarite-y-kazakha-che-y-ostavat-samo-chetiri-godini-zhivot-no-sega_news564961.html", "text": "\n Майката на две деца била бременна, когато лекарите й казали, че има рак. Независимо от препоръките на всички специалисти, тя решила да износи бебето си докрай. Трагедията се оказала още по-жестока, защото момиченцето умряло малко след раждането.  \nСлед това последвала и съкрушителната новина – бременността усложнила рака и вече не можело нищо да се направи. \nТака англичанката Хейди Лоугън разбрала, че й остават още четири години живот. Тази година, дни преди Коледа, се случило чудо. \nПо време на рутинен преглед лекарите не могли да повярват на очите си, защото се оказало, че ракът на гърдата е изчезнал. Хейди получила най-прекрасния новогодишен подарък, който би си пожелала. \nНезависимо, че специалистите предупреждават Хейди, че все пак ракът може да се върне отново, тя планира да си живее живота и да отпива с пълни глътки от щастието. \n„Аз съм много благодарна, че получих повече време за мен и децата”, признава бившата полицайка в предаване на ВВС и разкрива, че най-накрая е престанала да се страхува. \n„Сега съм на 35 години, чувствам се чудесно. Светът е  краката ми, моята голяма цел е да измисля какво искам да направя с остатъка от живота си. Преди не правех никакви планове”, разказва още Хейди. Превод БЛИЦ \n", "date": "2017.12.15", "title": "Коледно чудо! Лекарите й казаха, че й остават само четири години живот, но сега...."}
{"url": "https://www.blitz.bg/layfstayl/shoubiznes/parti-v-efir-tri-zheni-nalazikha-s-torta-viktor-nikolaev-nyama-da-povyarvate-kolko-sveshchi-izdukha-snimki_news564864.html", "text": "Виктор Николаев днес е рожденик и получи поздрави от почти всичките си гости и колеги от екипа на Нова телевизия. За финал пък Деси Банова, Марина Цекова, Мон Дьо и Ива Софиянска започнаха да пляскат и да пеят \"Happy birthday\" на водещия на \"Здравей, България\".\nТова не беше всичко. Човек от екипа на предаването влезе в последните минути с торта, на която имаше 8 свещи. \"Само толкова намерихме\", пошегува се Цекова.\n \nСлед като си намисли желание, Виктор духна свещичките и без никакво затруднение ги загаси от първия път. Все пак Николаев не пожела да сподели какво точно си е намислил.\n \nДеси Банова не пропусна да му пожелае здраве и да каже, че явно в негова чест днес времето ще е безкрайно приятно и топло за сезона. \n \n \nПо-късно Виктор ще участва при Гала, която заедно със Стефан вече разкри, че в края на \"На кафе\" ще се радват на рожденика в телевизията. \n \n", "date": "2017.12.15", "title": "Парти в ефир! Три жени налазиха с торта Виктор Николаев, няма да повярвате колко свещи издуха! (СНИМКИ)"}
{"url": "https://www.blitz.bg/svyat/kakvo-se-sluchva-v-grtsiya-tsiganski-pogromi-rushat-atina-a-razkonspirirakha-podla-skhema-vrtyana-ot-romska-mafiyakoyato-vrshee-v-solun_news564898.html", "text": "\n . Сега се разбра за друго зверство, извършено от мургавото население на южната ни съседка. Стана ясно, че по добре познатия метод на работа със служители, три цигански банди в сътрудничество с осем служители на гръцките железници OSE крадат метален скрап от влаковите платформи и композиции.  \nПо-специално, длъжностни лица са обвинени за пряко възлагане на кражбите на трите ромски банди.  \nДосега около случая на корупция ОССЕ са били заловени от дирекцията на \"Икономическа полиция\", осем служители на агенцията и 11 роми.  \nМениджъри и ръководители в железниците също са участвали в заверата, така циганите са имали по-лесен достъп до складове и влакови композиции.  \nСамо в един склад в Солун са открити около 300 тона откраднат скрап. \nИзточник: в. Български новини \n \n", "date": "2017.12.15", "title": "Какво се случва в Гърция? Цигански погроми рушат Атина, а разконспирираха подла схема, въртяна от ромска мафия,която вършее в Солун"}
{"url": "https://www.blitz.bg/svyat/dnr-zaplashi-da-dostavi-orzhie-v-kharkov-i-odesa_news564911.html", "text": "Александър Казаков, съветник на ръководителя на ДНР, коментирал решението за снемане на забраната за доставка на оръжие в Украйна.\nКанада отвори „вратичка” за доставяне на Киев летално оръжие – автоматично оръжие и „джавелини”. САЩ не се решиха да отворят вратичката, помнейки обещанието на Путин: ако Западът започне да доставя оръжие на Киев, опълченците могат да доставят свое оръжие в най-неудобни за Киев места. \n  \nАлександър Казаков вижда два варианта: \n  \nПърви, опълченците да доставят направо оръжие в чувствителни за Киев места – например в Харков и Одеса. \n  \nВторият вариант е Донбас да си отвори своя „вратичка” – например Южна Осетия, която да доставя за армията на ДНР съвременно оръжие, за да балансира „канадската вратичка”. \n  \nВ резултат ескалацията на конфликта е повече от сигурна. \n  \nАлександър Казаков задава въпроси: „Защо го прави Канада? От стремеж към мир ли?” \n  Превод и редакция: БЛИЦ \n \n", "date": "2017.12.15", "title": "ДНР заплаши да достави оръжие в Харков и Одеса"}
{"url": "https://www.blitz.bg/svyat/ot-voenna-baza-vv-vashington-i-s-gotina-sinya-polichka-niki-kheyli-pokaza-lamarini-ot-iranska-raketa-snimki_news564912.html", "text": "\n Посланикът на САЩ в ООН Ники Хейли обвини Иран, че доставя ракети на бунтовниците хуси в Йемен. Това предадоха световните медии. \nОблечена в красив син костюм с пола и сако Хейли показа произведена в Иран ракета и обяви, че е доставена на бунтовниците в Йемен, която впоследствие е била изстреляна към летище в Саудитска Арабия.\n \n \nСтоейки пред останките от ракетата във военна база във Вашингтон, Хейли добави, че иранският режим нарушава резолюциите на Съвета за сигурност на ООН относно разпространението на оръжие.\n \n \nДипломатът каза още, че САЩ и съюзниците им са разсекретили разузнавателна информация за доставени от Иран оръжия на бунтовници и терористични групи в Йемен, Ливан, Сирия и Ирак, \"защото повече не може да се допуска незаконното поведение на иранския режим\". \n\"Борбата срещу иранската агресия е световна борба. В този склад се намира конкретно доказателство за разпространението на иранско оръжие\", подчерта тя.\n \n \nХейли покани всички членки на Съвета за сигурност на ООН, както и американски законодатели да разгледат изложените оръжия и призова международната общност да подведе под отговорност Ислямската република. \nТехеран отрече обвиненията. \nПосланикът на Иран в ООН подчерта, че страната му никога не е предоставяла ракети на хусите и тези обвинения са напълно безоснователни. \nДипломатът обвини Хейли, че представя фалшиви доказателства и поясни, че това отразява безотговорната, деструктивна и провокативна политика на САЩ към региона и Иран. \nЦелта с тези обвинения е да се прикрият престъпленията на Саудитска Арабия в Йемен, добави посланикът. \nВ \"Туитър\" външният министър на Иран Джавад Зариф публикува снимка на Хейли и до нея друга снимка с бившия държавен секретар на САЩ Колин Пауъл от 2003 г., на която разкрива доказателства за оръжейните програми на Ирак, които впоследствие се оказват фалшиви, но въпреки това САЩ нахлуват в арабската страна.\n \n \n \n", "date": "2017.12.15", "title": "От военна база във Вашингтон и с готина синя поличка Ники Хейли показа ламарини от иранска ракета (СНИМКИ)"}
{"url": "https://www.blitz.bg/svyat/ruskata-armiya-izbra-svoite-novi-strelkovi-orzhiya-snimki_news564919.html", "text": "Ръководителят на концерна „Калашников” Алексей Криворучко обявил за завършване на изпитанията на новите автомати АК-12 и АК-15, които са разработени специално за перспективната екипировка „Ратник” на руската армия.\nСпоред сайта warfiles.ru, сега се очаква обобщаване на резултатите от проверката на новите видове оръжия: АК-12 (кал. 5,45), АК-15 (кал. 7,62) и АЕК-971 (кал. 5,45). \n  \nСпоред вицепремиера Дмитрий Рогозин, и трите модела се представили много добре и ще бъдат приети на въоръжение в различни структури на въоръжените сили: автоматите АК-12/15 ще отидат в армията, а АЕК-971 ще стане оръжие на спецназа. \n  \nАвтоматите АК повтарят класическата компоновка на „Калашников”, а в конструкцията на произвеждания в град Ковров АЕК-971 е включен балансьор, който намалява тресенето при стрелба и подобрява групираността на попаденията. \n  Превод и редакция: БЛИЦ \n \n", "date": "2017.12.15", "title": "Руската армия избра своите нови стрелкови оръжия (СНИМКИ)"}
{"url": "https://www.blitz.bg/svyat/niki-minazh-zasne-mega-skandalna-fotosesiya-i-slozhi-kim-kardashiyan-v-malkiya-si-dzhob-snimki-18_news564947.html", "text": "Това е част от мега скандалната фотосесия на 35-годишната рапърка. Кариерата на Ники Минаж стартира през август 2009 година, когато подписа договор с продуцента Лил Уейн и неговия лейбъл Money Entertainment, пише life.ru.\nТя участва и в няколко филма, а ноемврийската й корица на сп. People Daily може да се надпреварва с палавите фотоси на Ким Кардашиян.  \n \n \n \n Превод и редакция: БЛИЦ", "date": "2017.12.15", "title": "Ники Минаж засне мега скандална фотосесия и сложи Ким Кардашиян в малкия си джоб! (СНИМКИ 18+)"}
{"url": "https://www.blitz.bg/svyat/izvnredno-ot-kensingtn-palas-sobshchikha-nay-vazhnata-novina-svrzana-s-prints-khari-i-megan-markl_news564951.html", "text": "\n Принц Хари и годеницата му Меган Маркъл определиха дата за сватбата. Тя ще е състои на 19 май догодина. \nПрипомняме, че в края на миналия месец двамата обявиха годежа си. Принц Хари е предложил брак на приятелката си по-рано през ноември в Лондон.\n След това той е съобщил щастливата новина на баба си – кралица Елизабет II - и на всичките си по-близки роднини.  \n Хари е получил и одобрението и благословията на родителите на Меган. Томас и Маркъл и Дориа Рагланд заявиха в съвместно изявление, че са много щастливи за Меган и Хари. \n Уилям и Кейт споделят, че много се радват за Хари и Меган. \"Страхотно е, че имахме възможност да опознаем Меган и да видим колко щастливи са двамата с Хари\", споделят те в съвместно изявление.  \n", "date": "2017.12.15", "title": "Извънредно от \"Кенсингтън Палас\"! Съобщиха най-важната новина, свързана с принц Хари и Меган Маркъл"}
{"url": "https://www.blitz.bg/svyat/shche-se-khvanete-za-glavata-kogato-razberete-kakvo-e-napravil-tozi-bezdomnik-ot-glazgou-snimka_news564952.html", "text": "\n Бездомник с голямо сърце от Глазгоу трогна социалните мрежи с благородна постъпка. В продължение на часове Джеймс Макгоуъл стоял под дъжда до оставена на паркинг отворена кола, за да я пази от крадци, пише Sun, цитиран от \"Дарик\". \nМъжът забелязал, че предният прозорец на возилото е бил забравен отворен, а на седалката имало отворена чанта с портфейл. Решил да стои до автомобила и да го пази от крадци. \nИзчакал под дъжда два часа, след което решил да бръкне в чантата, за да потърси контакти с шофьора. Не намерил такива и взел решението да отнесе чантата до рецепцията на близкия хотел. Помолил да бъде извикана полиция. \nОказало се, че собственици на колата е младо семейство. Връщайки се обратно, те с изненада установили, че около автомобила им има полицаи. Те им върнали чантата, в която семейството открило непокътнатия портфейл с пари. Собственикът на колата решил да сподели за невероятния жест на бездомника в социалните мрежи. \n„Този човек е бездомен и зависим от алкохола, но е абсолютен джентълмен“, сподели изуменият мъж. Той публикува снимки на бездомника и на съпругата си, която го прегръща от благодарност. \nИсторията се разпространи бързо в социалните мрежи, а хора от всички краища на света не пестяха суперлативи за благородната постъпка. \n \n", "date": "2017.12.15", "title": "Ще се хванете за главата, когато разберете какво е направил този бездомник от Глазгоу (СНИМКА)"}
{"url": "https://www.blitz.bg/svyat/finlandiya-nagradi-angela-merkel-za-prinosa-y-km-ravenstvoto-na-polovete_news564817.html", "text": "\n Германският канцлер Ангела Меркел беше обявена за лауреат на първата международна награда за принос към равенството между половете, предаде ДПА. Наградата беше учредена от финландското правителство, за да засили равенството между мъжете и жените и в чест на 100-годишнината от независимостта на страната. \nМеркел е отличена за внасянето на въпроса за половото равенство в дневния ред на срещите на световните лидери и усилията й да подобри правата и възможностите на жените, особено в развиващите се страни. \n \n", "date": "2017.12.15", "title": "Финландия награди Ангела Меркел за приноса й към равенството на половете"}
{"url": "https://www.blitz.bg/svyat/politsiyata-zadrzha-zapodozryan-za-napadeniyata-s-nozh-v-maastrikht_news564820.html", "text": "\n Холандската полиция обяви, че е задържала извършителя две нападения с нож в град Маастрихт, предаде местната полиция. При инцидента бяха убити двама души, а трима бяха ранени. \nСпоред предварителни данни двете жертви - мъж и жена - са от сирийски произход, както и нападателят. \nРазследването не е установило причина да се предполага, че мотивът зад нападенията е свързан с тероризъм, уточняват властите, цитирани от Асошиейтед прес. \nСпоред полицията загиналият мъж е бил намушкан смъртоносно и заподозреният избягал от местопрестъплението. Десет минути по-късно жената е била фатално ранена, а двама мъже са пострадали на около километър от първия инцидент. Трети ранен е открит по-късно в близка джамия. \n \n", "date": "2017.12.15", "title": "Полицията задържа заподозрян за нападенията с нож в Маастрихт"}
{"url": "https://www.blitz.bg/svyat/merkel-tropna-po-masata-zaradi-bezhantsite_news564834.html", "text": "\n Позициите на държавите-членки на ЕС относно миграционната политика и квотите за разпределяне на бежанците все още не са се променили. Това обяви в Брюксел германският канцлер Ангела Меркел след първия ден от срещата на върха на ЕС.  \n\"Тук позициите не са се променили\", каза категорично тя.  \nВ същото време, според Меркел, \"е поставена ясна задача да продължи работата (в тази посока) до юни следващата година\".  \nЕвропейски източник съобщи след първия ден от срещата на високо равнище, че участниците в нея не са постигнали споразумение за реформиране на квотната система за разселване на мигранти, разногласията са твърде сериозни и въпросът ще бъде отнесен за разглеждане в Съвета на ЕС.  \nВ сряда Европейската комисия де факто констатира провал на системата за квотно разселване на 160 000 души от Италия и Гърция, съобщавайки, че през 2015-2017 г. само 32 хиляди души са били разпределени между страните от ЕС.  \nНа 7 декември Европейската комисия заведе дела в Европейския съд срещу Полша, Унгария и Чехия з заради отказа да приемат определените им квоти от мигранти, съгласно европейското законодателство. \n \n", "date": "2017.12.15", "title": "Меркел тропна по масата заради бежанците"}
{"url": "https://www.blitz.bg/svyat/trmp-blagodari-na-putin-che-e-priznal-golyam-negov-uspekh-v-srednoshchen-razgovor-po-telefona_news564811.html", "text": "\n Между лидерите на Русия и САЩ Владимир Путин и Доналд Тръмп тази нощ се състоя телефонен разговор, съобщава сайтът на пресслужбата на Кремъл. Отбелязва се, че инициатор на беседата е американската страна. \n\"Бяха обсъдени актуални въпроси на двустранните отношения, а също така ситуацията в кризисните точки с акцент върху регулиране на ядрения проблем на Корейския полуостров,\" казва се в съобщението, разпространено от пресслужбата. \nПо-рано по време на среща на Путин с Тръмп, руският президент опроверга информацията за вмешателството на Руската федерация в изборите в САЩ. \nПрезидентът на САЩ Доналд Тръм е благодарил на руския си колега Владимир Путин за признанието на икономическите успехи на САЩ, се казва в постъпило в медиите изявление на прессекретаря на Тръмп Сара Сандърс, информира РИА Новости. \n  \nВ четвъртък на ежегодната си пресконференция Путин заяви, че при Тръмп \"ние обективно виждаме некои достатъчно сериозни постижения, даже за този неголям период от време, откакто той е президент\". \nТова, по думите на руския президент, говори за доверието на инвеститорите към американската икономика. \n\"Президентът Тръмп благодари на президента Путин за признанието на високите икономически показатели на ежегодната пресконференция\", заявява Сандърс, без да уточнява за кои точно изказвания на Путин става дума.  \nТя също така добавя, че по време на телефонния разговор между двамата лидери са били обсъдени двустранните отношения и ситуацията в кризисните точки, като особено внимание е било отделено на Корейския полуостров. Било е уговорено и продължаване на контактите. Превод: БЛИЦ \n \n", "date": "2017.12.15", "title": "Тръмп благодари на Путин, че е признал голям негов успех в среднощен разговор по телефона"}
{"url": "https://www.blitz.bg/lyubopitno/dzhadzhi/strakhotiya-planetata-e-zastrashena-ot-nova-ekokatastrofa-a-opasnostta-doskoro-e-bila-bukvalno-v-rtsete-ni-video_news564852.html", "text": "\n Поредна заплаха за природата се оказват отпадъци от ново поколение. Стари мобилни телефони, лаптопи и хладилници се трупат на сметища по целия свят. \nООН предупреждава, че ако правителствата не вземат спешни мерки, съвсем скоро можем да се окажем пред екокатастрофа от ново поколение. \nПрез 2016 г. са произведени близо 45 млн. тона електронни отпадъци. \nТова е еквивалентът на 4500 Айфелови кули. Преди две години човечеството е изхвърляло 8% по-малко. \nСлед три години светът ще бъде затрупан с цели 52 млн. тона отпадъци, които днес се състоят предимно от хладилници, перални машини и други битови уреди. Но също така все повече мобилни телефони и компютри. \nВсяка година в света се произвеждат милиард и половина чисто нови мобилни телефони, които изхвърляме най-често само след две години ползване. \nПо данни на ООН едва 20% от тези отпадъци са рециклирани. В същото време огромни количества използвана техника се струпва в Африка, сигнализират от организацията. \nОще по темата вижте във видеото: \n", "date": "2017.12.15", "title": "Страхотия: Планетата е застрашена от нова екокатастрофа, а опасността доскоро е била буквално в ръцете ни (ВИДЕО)"}
{"url": "https://www.blitz.bg/analizi-i-komentari/khyuriet-deyli-nyuz-putin-supergeroy-ili-pragmatik-presledvashch-interesi_news564859.html", "text": "\n Очевидно всички наскоро станахме \"фенове на Путин\". Турският президент Реджеп Тайип Ердоган се срещна с него седем пъти само за една година, пише Дениз Зейрек във в. „Хюриет дейли нюз“, цитиран от БГНЕС. \nВече знаем почти отлично начина, по който ходи, как язди кон, как ловува в дивата природа и подробностите на личния му живот. Отнасяме се към него като \"обаятелен спасител\" и \"супергерой\" за вдигането на ембаргото срещу Турция, което наложи, след като турските военновъздушни сили свалиха руски боен самолет през 2015 г. \nАко в близко бъдеще чуя изречението \"Путин е с нас, ние сме в безопасност\", няма да се изненадам. Той почти стигна дотам, да бъде смятан за \"супергерой\". Толкова много, че когато оценявах препълнената му програма по отношение на кризата в Йерусалим, предизвикана от признаването от президента на САЩ Доналд Тръм на Йерусалим като столица на Израел, се зачудих: „Ако Путин иска да стане част от него, по въпроса за Йерусалим може да се постигне напредък. Единственият човек, който може да предотврати това, е Путин”. \nТой преследва интересите си точно като Тръмп. Видях ситуацията по различен начин, когато погледнах зад кулисите на посещенията на 11 декември в три страни: Египет, Сирия и Турция. Путин просто отметна въпросите на Йерусалим, като просто повтори официалната руска линия. \nПомнете това: в деня, в който Тръмп дойде на власт, той изостри дипломатическата криза и по-късно продаде оръжие на кризисни или застрашени държави. По време на кризата Саудитска Арабия-Катар той реализира продажба на стойност 13 млрд. долара в Катар и продажба на стойност 300 млрд. долара в Саудитска Арабия. Той също така предложи да продаде оръжия на Япония и Южна Корея с думите: \"Северна Корея ви заплашва с ракети и ядрени оръжия\". \nЩе изостане ли Путин зад Тръмп? Той прави това за руските интереси. Един пример е посещението на Русия в Египет. От наша гледна точка първата точка в дневния ред трябваше да бъде йерусалимската криза, но за Путин тя беше сключването на сделката за атомната електроцентрала \"Ел Дабаа\" между Москва и Кайро, за която започна разговорите през 2015 г. \nПосещението на Путин в Дамаск, Сирия, която вече е почти прочистена от „Ислямска държава“ (ИД), трябваше да се съсредоточи върху \"прилагането на траен мир\" и върху периода на \"възстановяването\". Възстановяването на Сирия след петгодишна гражданска война, с акцент върху Алепо и други сирийски градове, останали в развалини, може да се хареса на много страни. Но Путин, който се е срещнал със сирийския президент Башар ал-Асад в Сочи и отново в Дамаск, даде ясно да се разбере, че Русия иска \"парче от тортата\". \nКогато Путин дойде в Анкара, ние се съсредоточихме върху Йерусалим, но Путин се заинтересува повече от сключването на сделката за ракетната система S-400. Междувременно интересна подробност относно посещението на Путин в Кайро привлече вниманието ми. Атомната електроцентрала, която ще бъде построена от руската компания „Росатом“ в северната част на египетския град Дабаа и атомната електроцентрала Аккую в Турция, са почти идентични. И двете съдържат 1200-мегаватови блокове за четирите реактора, които са модеа трето поколение ВВЕР-1200. \n", "date": "2017.12.15", "title": "„Хюриет дейли нюз“: Путин - супергерой или прагматик, преследващ интереси"}
{"url": "https://www.blitz.bg/svyat/godina-sled-brutalno-pokaznoto-ubiystvo-na-ruskiya-poslanik-karlov-v-ankarskata-izlozhbena-zala-se-poyavi-goreshcha-novina_news564865.html", "text": "\n Точно година след убийството на руския посланик в Анкара Андрей Карлов се появи горещо разкритие за зверството. Още един полицай е бил задържан в Турция във връзка със  . \nНовината за новия арест бе съобщена от турската частна телевизия СиЕнЕн-Тюрк. \nЗадържаният е бивш служител на реда, отстранен от длъжност заради предполагаеми връзки с движението на ислямския проповедник Фетхуллах Гюлен. \nЗаподозреният Рамазан Юджел е бил задържан от екипи на отдела на анкарската полиция за борба с тероризма. Той е дал показания пред прокурор, а съдът е постановил да остане в предварителен арест на основание \"съучастие в предумишлено убийство\". \nВъв връзка с убийството на руския посланик преди това бяха задържани четирима души, двама от които полицаи. Сред арестуваните в рамките на разследването бе и турският режисьор и продуцент Хайреддин Айдънбаш. \n \n", "date": "2017.12.15", "title": "Година след брутално показното убийство на руския посланик Карлов в анкарската изложбена зала се появи гореща новина!"}
