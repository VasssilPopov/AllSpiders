{"url": "https://www.blitz.bg/svyat/evakuirakha-nad-50-000-dushi-zaradi-prolivnite-dzhdove-v-kitay_news536209.html", "text": "Около 48 хил. души са били евакуирани заради проливните дъждове в централната китайска провинция Хунан, съобщиха в неделя местните власти, предава Xinhua, цитирана от Фокус.\nДо момента 413 жилищни сгради и 10, 600 хектара култури са били унищожени в провинция, уточниха властите.  \nОчаква се проливните дъждове, които започнаха в петък, да продължат в понеделник и вторник. \n", "date": "2017.08.13", "title": "Евакуираха над 50 000 души заради проливните дъждове в Китай"}
{"url": "https://www.blitz.bg/svyat/taksa-prazen-stol-ryapa-da-yade-eto-kak-go-pravyat-po-sveta-nay-strannite-kasovi-belezhki-ot-restoranti-snimki_news536128.html", "text": "\n Случаят с такса „празен стол” в ресторант в Созопол разбуни духовете насред отпускарския сезон и предизвика бурни дебати за българските кръчмарски практики. Появи се дори предложение подобна такса да се въведе в Народното събрание… По света обаче има не по-малко куриозни случаи.  \nАмериканското издание Buzz Feed е събрало най-странните касови бележки, получавани в ресторанти, пише  . Вижте какви са те: \n \n \n \n \n \n \n \n \n \n \n \n \n \n \n \n \n \nВъв Варна платиха 3210 лв. за салфетки Вероятно най-известната българската касова бележка преди тази от Созопол беше от варненско заведение от 2014 г. Навръх 8 декември студенти бяха поръчвали за 3210 лв., като повече от половината сума беше за салфетки – 1695 лв. за 113 пакета. Салфетки се продават във всяка чалготека и се хвърлят във въздуха за забавление и като символ на благосъстояние. \n \n \n", "date": "2017.08.13", "title": "Такса „празен стол” ряпа да яде! Ето как го правят по света: Най-странните касови бележки от ресторанти (СНИМКИ)"}
{"url": "https://www.blitz.bg/svyat/izkhvrlete-ot-rechnika-si-tezi-7-frazi-dokato-ste-na-rabota_news536122.html", "text": "\n Спомнете си последната презентация, която изнесохте. Колко пъти казахте „ааа“ и „ами“? Ако често ви се случва да използвате такива думички и звуци в речта си, предлагаме да се опитате да осъществите някакъв контрол. \n Например обърнете внимание на следните често срещани фрази. Тяхното отстраняване от речника в работна среда ще ви гарантира повече увереност и ще ви направи да изглеждате в очите на другите по-компетентни. \n 1. Информирайте ме… \n На пръв поглед изглежда положително да оставите съобщението „Информирайте ме….“ в края на имейла. То обаче не предлага следваща стъпка. Освен това така преотстъпвате инициативата на друг. \n В свят, когато всеки е зает с нещо, да делегирате активност на другите е лош ход. \n Вместо да пишете – „Информирайте ме, ако мога да ви помогна с предложение за бюджета“, формулирайте нещо като – „Ще проверя как върви изпълнението на бюджета и ще ви пиша“. \n 2. Имам чувството, че … \n Тази фраза издава несигурност, поднасяме я на другите в моменти, в които искаме да се защитим от нежелана критика. Отстранете я от речника си. \n Представете си, че казвате следното на шефа – \"Имам чувството, че трябва да получа повишение\". Нормално е в такива случаи да ви попитат какви са основанията за желаното увеличение на заплатата, какво сте постигнали досега и т.н. \nСъветваме ви да кажете друго – \"Бих искал да бъде обмислено повишението ми тази година, тъй като…\" \n 3. Няма проблем \n Има хора, които автоматично казват „няма проблем“, когато някой каже „Благодаря!“. На пръв поглед в това няма лошо. Защо просто не кажете „Добре дошъл си!“? С тези думи казвате – „Правя това за теб“. \n Хубаво е да се почувстваш оценен, разпознат и забелязан. \n 4. Просто \n Хвърлете поглед на писмата в пощата. Забележете колко пъти пише в тях „просто“. \n Елиминирайте тази дума от бизнес речника си. \n 5. Това вероятно е лоша идея, но…. \n Ако искате да предложите нещо, не бива да го поднасяте на другите наполовина оценено като неподходящо. \n 6. Има ли смисъл? \n Един полезен съвет за всички – преди да дадете препоръка или да стартирате презентация, помислете, направете пауза. Обмислете какво предстои и има ли смисъл в думите ви. \n 7. Как да… \n Тези две думи са излишни, когато разполагате с Google! \nИзточник:  \n", "date": "2017.08.13", "title": "Изхвърлете от речника си тези 7 фрази, докато сте на работа"}
{"url": "https://www.blitz.bg/ikonomika/faz-zashcho-ruskata-ikonomika-demonstrira-stremitelen-rst-v-usloviyata-na-sanktsii-i-ponizhavane-tsenata-na-petrola_news536094.html", "text": "\n Немското издание Frankfurter Allgemeine Zeitung недоумява защо руската икономика демонстрира стремителен ръст в условията на санкции и понижаване цената на петрола. \nПо данни Националното статистическо бюро, отбелязва изданието, икономическите показатели на руските производствени сектори през второто тримесечие на 2017 г. са нараснали с 2,5% в сравнение с аналогичния период на м.г. В настоящите условия това говори не само за стабилизация, но и за бърз растеж. \nАнализаторите на изданието се чудят как при такива сурови санкции и понижаване на цената на черното злато, руската икономика не само се крепи, но и отбелязва ръст на БНП. \nПри това селското стопанство все още не се е възстановило от санкциите. Когато двата сектора (промишленост и селско стопанство) се възстановят напълно, то Русия ще стане изцяло независима икономически от други държави, отбелязва FAZ. \nИзданието допълва, че западните анализатори са сгрешили, когато са оценяли потенциала на Русия през 2012 г., предполагайки, че тя няма да изкара дълго след въвеждането на санкциите и в бързо ще се съгласи на всякакви условия, за да бъдат снети западните ограничение. Това обаче не се е случило. \nНещо повече – санкциите са стимулирали Русия да развива производствените си отрасли и да увеличава промишленото производство, осигурявайки си независимост от Запада. Властите освен това са приели редица ефективни закони, насочени към заместване на вносни продукти и стоки. \nВъв връзка с това немското издание е уверено, че при запазването на сегашната тенденция натискът на САЩ и ЕС върху Русия няма да донесе на Запада никакви резултати. \nСпоред прогнозата на МВФ икономическия ръст на Русия през 2017 г. ще бъде 1,4%, Брутният вътрешен продукт на Русия според Оценките на МВФ през 2018 г. също ще се увеличи с 1,4%. Превод: БЛИЦ \n \n", "date": "2017.08.13", "title": "FAZ: Защо руската икономика демонстрира стремителен ръст в условията на санкции и понижаване цената на петрола"}
{"url": "https://www.blitz.bg/layfstayl/ptuvane/iskate-li-da-zhiveete-v-kupol-prigotvete-si-115-000-dolara-i-tazi-kshcha-e-vasha-snimki_news536157.html", "text": "\n Не можем да ви гарантираме, че извънземни ще ви посетят в тази еко куполна къща. Убедени сме обаче, че е създадена по извънземен дизайн. Намира се в Юджийн, Орегон. Тази куполна структура може да бъде ваша срещу 115 000 долара. \nИзградена е върху терен, заобиколен от гъста зелена гора. Перфектното място да се отдалечите от бързия темп на живот в градовете. \n Тази монолитна къща се намира до почти 4 акра гора. Разположена е върху 855 кв. фута. \n Заедно с очарователната форма разполагате с 2 мивки и баня до открита тоалетна. \n \n Според данните от компанията, която предлага къщата, септичната яма и водоснабдяването са на ниво. \n \n Кръглите прозорци осигуряват изобилие от светлина на фона на заобикалящата зеленина. Освен това обитателят на този извънземен дом може да наблюдава с удоволствие всичко край себе си. \nИзточник:  \n", "date": "2017.08.13", "title": "Искате ли да живеете в купол? Пригответе си 115 000 долара и тази къща е ваша (СНИМКИ)"}
{"url": "https://www.blitz.bg/svyat/zrelishchni-snimki-i-video-ot-srbiya-pobelya-kato-sled-snyag_news536163.html", "text": "\n Зрелищни снимки и видео след градушка, ударила Сърбия се появиха в социалните мрежи. На кадрите се вижда какви поражения е нанесъл градът в северозападната ни съседка и по-конкретно в Горни Милановац. \nЗа минути всичко побелява все едно е паднал сняг.  \nПрипомняме, че в България също от вчера вали, като на отделни места удари и градушка. В София сутринта имаше лятна буря с градови зърна колкото лешник, а мълния пък порази къща в Монтанско. \n \n \n \n \n \n \n \n \n \n \n \n \n \n \n \n \n \n \n \n \n \n", "date": "2017.08.13", "title": "ЗРЕЛИЩНИ СНИМКИ и ВИДЕО от Сърбия! Побеля като след сняг"}
{"url": "https://www.blitz.bg/svyat/skrbna-vest-otide-si-edin-ot-nay-golemite-paziteli-na-blgarshchinata-v-makedoniya_news536167.html", "text": "\n Днес, на 85 години си отиде един от най-големите пазители на българщината в Македония Панде Ефтимов, след продължително боледуване, съобщиха от семейството цитирани от \"Фокус\".  \nПанде Сотиров Ефтимов е роден на 15 март 1932 г. в село Претор, Преспанска околия. Внук е на революционера и виден деятел на ВМРО Панде Суджов в Долна Преспа, убит от сръбската жандармерия на 22 март 1927 г. В спомените на Иван Михайлов се твърди, че е убит от свръхдоза морфин, инжектирана му от сръбски лекари, след раняване.  \nПо време на образованието си, както сам казва е учил на български, на албански, на италиански и на сръбски език. Завършва Педагогика и Филология в Скопие през 1956 г. Заради отказа си да се отрече, че е българин по произход е арестуван през 1957 г. и е в затвор до 1961 г. За втори път е арестуван през 1971 г. и лежи в затвора до 1974 г. Участва в създаването на редица патриотични организации в Македония, както и при формирането на ВМРО-ДПМНЕ през 1990 г. \nОрганизатор е на поставянето на паметната плоча на Мара Бунева на брега на река Вардар, на отбелязването на годишнините на Тодор Александров, на подполковник Борис Дрангов и на други български национални герои, родени и свързани с Македония. Активен член е на Българският културен клуб. Автор е на книги с поезия и разкази. Награждаван е с български ордени и медали. Българското му гражданство е възстановено през 2007 г.\n", "date": "2017.08.13", "title": "Скръбна вест! Отиде си един от най-големите пазители на българщината в Македония"}
{"url": "https://www.blitz.bg/lyubopitno/dzhadzhi/da-poglednem-v-bdeshcheto-5-tekhnologii-koito-skoro-shche-vidim-v-smartfonite_news536160.html", "text": "\n Технологиите, прилагани в смартфоните, се развиват доста стремително. Затова е напълно възможно в близко време да бъдем свидетели на някои нововъведения. \n Публикуваме подбор от 5 технологии, които чукат на вратата на смартфона на бъдещето. \n Гъвкав екран \n Въпреки че предимствата на тези екрани спрямо обикновените все още остават неясни, много производители вече работят над създаването им. \nSamsung, например, вече успя да демонстрира прототип на фирмена AMOLED матрица, способна в буквалния смисъл да се извива, без да се уврежда. LG пък вече пуснаха две поколения смартфони G Flex. \n Скенер на пръстови отпечатъци в дисплея \n Преходът към екрани без рамки принуди производителите на смартфони да търсят нови методи за разполагане на скенера. Някои, като Samsung, просто го преместват на гръбчето на устройството. Други пък са се загледали в дисплея. \n Оптическо зумиране \n Тази технология е нова тенденция. Именно iPhone 7 Plus стана първия смартфон, способен да приближава кадрите с помощта на специална оптика. Успехът му провокира инженерите на OnePlus да направят същото, но те не успява в пълна мяра да го постигнат. \n Допълнена реалност \n Нейната перспективност бе оценена още миналата година, когато компанията Niantic пусна култовата мобилна игра Pokemon Go. Гениалната разработка, която не се отличава с напредничава графика или производителност, се задейства елементарно – през основната камера на телефона. \nС нейна помощ се създава виртуален свят на екрана на устройството. \n Скенер на лицето \n Триизмерен датчик, който идентифицира потребителя по лицето му. Той има правото да стане пълноправен наследник на скенера на пръстови отпечатъци. \nТази технология е способна да разпознава два пъти повече фиксиращи точки, отколкото Touch ID. Това прави „заобикалянето й“ по-трудно. \n", "date": "2017.08.13", "title": "Да погледнем в бъдещето! 5 технологии, които скоро ще видим в смартфоните"}
{"url": "https://www.blitz.bg/svyat/zemetresenie-razlyulya-turtsiya_news536172.html", "text": "\nЗеметресение с магнитуд 4,9 по Рихтер бе усетено в Западна Турция. \nЕпицентърът се намира на 26 километра източно от Бодрум на дълбочина 4,4 километра. \nНяма данни за пострадали и щети.\n", "date": "2017.08.13", "title": "Земетресение разлюля Турция"}
{"url": "https://www.blitz.bg/svyat/uzhas-kakvo-se-sluchva-neplateni-smetki-ubili-60-bebeta_news536177.html", "text": "Шестдесет деца са починали в болница в северноиндийския щат Утар Прадеш тази седмица, за което местните медии обвиняват липсата на кислород. Медицинският център уточни, че 34 от починалите деца са били бебета в интензивно неонатологично отделение. 12 са починали от енцефалит, а причината за смъртта на останалите не е уточнена.\n Според местни медии вълната от смъртни случаи се дължи на недостига на кислород, след като частен доставчик си прибрал оборудването заради неплатени сметки. Представител на болницата отхвърли тези твърдения. \n Според изявление на лечебното заведение в четвъртък е имало намаляване на доставките на втечнен кислород, но са били осигурени допълнителни количества от други доставчици. \n", "date": "2017.08.13", "title": "Ужас! Какво се случва? Неплатени сметки убили 60 бебета"}
{"url": "https://www.blitz.bg/svyat/ivanka-trmp-za-rasizm-v-sashch-nyama-myasto_news536198.html", "text": "В неделя дъщерята на американския президент Иванка Тръмп осъди насилието по време на демонстрацията на бели националисти в Шарлътсвил, подчертавайки, че всички американци трябва да бъдат единни, пише вестник The Hill, цитиран от Фокус.\n„В обществото не трябва да има място за расизъм, превъзходство на белите и неонацизъм“, написа Иванка Тръмп в социалната мрежа „Туитър“.  \n„Ние всички като американци трябва да бъдем единни и да сме една обединена държава“, допълни Иванка Тръмп, която също така е съветник на президента.  \nТя направи този коментар след критиките, свързани с изказването на Доналд Тръмп, според когото „много страни“ са виновни за насилието в Шарлътсвил. \n", "date": "2017.08.13", "title": "Иванка Тръмп: За расизъм в САЩ няма място"}
{"url": "https://www.blitz.bg/svyat/bum-na-zheni-advokati-v-turtsiya-broyat-im-se-e-udvoil-za-desetiletie_news536191.html", "text": "Броят на жените адвокати в Турция се е удвоил за изминалото десетилетие, показва статистиката на турското Министерство на правосъдието, пише вестник Daily Sabah, цитиран от Фокус.\nПрез 2006 г. броят на регистрираните жени адвокати е бил 18,947, докато през 2016 г. този брой е достигнал 42,476.  \nСъщевременно броят на мъжете адвокати също е нараснал: от 38,605 през 2006 г. до 57,985 през 2016г.  \nОсвен това делът на жените адвокати също се е увеличил от 32,9% до 42,3%, докато делът на мъжете адвокати е намалял от 61,7% до 57,7%.\n", "date": "2017.08.13", "title": "Бум на жени адвокати в Турция: Броят им се е удвоил за десетилетие"}
{"url": "https://www.blitz.bg/kriminalni/ekshn-v-rumniya-spipakha-blgarin-s-motorna-yakhta-prevozval-migranti-po-voda_news536192.html", "text": "\n Румънските власти задържаха в Черно море лодка с близо 70 нелегални имигранти, а единият от каналджиите е български гражданин. \n Моторна яхта, плаваща под турски флаг, е била засечена днес сутринта от румънската брегова охрана с 69 нелегални мигранти на борда. Яхтата е открита на 10 морски мили от румънското пристанище Мангалия, съобщава Канал 3.  \n Мигрантите са иракчани, предаде БНТ. Лодката е била засечена около 7.00 ч. сутринта чрез Интегрираната система за наблюдение на Черно море. Първите проверки на румънските власти са установили, че корабът \"Емек 1\" е бил управляван от двама каналджии - българин и кипърец, а на борда му се намирали 69 иракчани - 30 мъже, 10 жени и 29 деца. Разследването по случая продължава. \n", "date": "2017.08.13", "title": "Екшън в Румъния, спипаха българин с моторна яхта, превозвал мигранти по вода"}
{"url": "https://www.blitz.bg/razvlechenie/namislete-si-zhelanie-vizhte-pika-na-zvezdopada-perseidi-snimki_news536205.html", "text": "През изминалата нощ беше пикът на метеорния поток Персеиди в небето. Обикновено в пика на Персеидите се наблюдават около 100 метеора на час. Миналата година вперените в нощното небе очи виждаха \"двойно\" – до 200 метеора на час. За последен път подобен \"звездопад\" е наблюдаван през 2009 г.\n \nСнимка: Reuters\n Метеорният поток е светлинно явление, причинено от малки частици, които навлизат в земната атмосфера. Повечето от тях не са по-големи от песъчинки. \n Те са получени от разрушаването на комети, породили рой метеорни тела - ледени и прахови частици, въртящи се по предишните им орбити. \n Родоначалник на Персеидите е кометата Суифт-Тътъл. Всяка година през август Земята пресича този рой малки прашинки. Метеорният поток е получил наименованието си от съзвездието Персей. \n ", "date": "2017.08.13", "title": "Намислете си желание – вижте пика на звездопада Персеиди (СНИМКИ)"}
{"url": "https://www.blitz.bg/svyat/eto-zashcho-kradtsite-ne-tryabva-da-vzimat-neshchata-na-ruskini-edin-go-napravi-i-posle-si-bliza-ranite-video_news536173.html", "text": "В интернет изтече видео, в което жена нанася побой на джебчия, съобщи „Дейли Мейл“. Инцидентът е станал в град Находка в югоизточна Русия. Смята се, че мъжът се е опитал да обере жената, след което тя му е нанесла побой.\n Видеото е заснето на паркинг. На него се вижда как жената поваля крадеца, след което му нанася серия от шамари по лицето. \n Крадецът дори се опитва да помоли за помощ минаващи в близост шофьори. Жената обаче продължава да му нанася побой. \n \n", "date": "2017.08.13", "title": "Ето защо крадците не трябва да взимат нещата на рускини! Един го направи и после си близа раните (ВИДЕО)"}
{"url": "https://www.blitz.bg/svyat/amerikanski-kmet-shche-svalya-statui-na-konfederatsiyata-zaradi-sharltsvil_news536074.html", "text": "Кметът на Лексингтън, щата Кентъки Джим Грей обяви, че ще ускори реализацията на плановете си да премахне статуи на Конфедерацията от ключови места в града, заради насилието, за което според него са виновни белите фанатици, в Шарлътсвил, предаде The Hill.\n“Ще предприема действия да премахна статуите на Конфедерацията. Изследвахме ситуацията внимателно и се посъветвахме с много от гражданите ни“, написа той в Туитър. \n„Трагичните събития в Шарлотсвил днес, ускориха анонса, който имах предвид да направя следващата седмица“, добави Грей.\n", "date": "2017.08.13", "title": "Американски кмет ще сваля статуи на Конфедерацията, заради Шарлътсвил"}
{"url": "https://www.blitz.bg/svyat/pensionerka-napadna-filip-kirkorov-na-stsenata-napravi-mu-striptiyz-video_news536060.html", "text": "Филип Киркоров продължава гастрола си след краткия си отпуск, пишат руските медии. Вчера той имаше концерт в Сочи, което му би юбилейно.\n\"В зала \"Фестивална\" се състоя моят 130-ти концерт от 1990 г. насам. А се оказа, че имам и по-малък юбилей - стотният ми концерт в тази легендарна зала на брега на Черно море! И това се оказа рекорд! Благодаря, Сочи,\" написа той на страницата си в Инстаграм. \n \n \n \nВеднага след това певецът се отправи за Анапа,където го чакаха хиляди фенове, които си купили билети още от пролетта. \nСамият Киркоров качи най-пикантния момент от тамошния си концерт в Инстаграм. По време на песента \"Ще умра за теб\", на сцената към звездата се втурнала негова известна от край време фенка, известна с първото си име Лодмила. \nКрасавицата, макар и попрехвърлила, очевидно преливала от емоции. Тя започна да танцува еротичен танц, след което си вдигна роклята, така че да може да я оцени не само Киркоров, но и зрителите в залата. \nСтриптийзът продължи около минута. Когато песента приключи, Киркоров целуна почитателката си и я върна обратно сред зрителите в залата. Превод: БЛИЦ \n \n", "date": "2017.08.13", "title": "Пенсионерка нападна Филип Киркоров на сцената, направи му стриптийз (ВИДЕО)"}
{"url": "https://www.blitz.bg/svyat/maltretirat-blgarski-grazhdanin-na-letishcheto-v-beyrut_news536062.html", "text": "Вчера в Бейрут, Ливан абсолютно неправомерно и без никаква причина е бил задържан българският гражданин режисьорът Юсеф Ал-Ахмед. За това алармира българската журналистка Оля Ал-Ахмед. Около 22.30 ч. тази вечер тя публикува пост, в който разказва, че младежът е имал отдавна закупен билет с гръцката компания Aegean Airlines по маршрут Бейрут – Атина- Москва. С него от Бейрут с работна виза за Русия и работен договор с телевизия Russia Today е трябвало да излети братовчедка му – инвалид с един неподвижен крак и патерици, и още двама – момче и момиче, също назначени официално на работа в една от водещите руски медии.\n На летището в Бейрут ги спират, пише marica.bg. Изведнъж на цялата група им съобщават, че не могат да ги качат в гръцкия самолет, тъй като междувременно е излязла наредба, че сирийски граждани нямат правото да се намират на територията на Гърция транзит, ако няма транзитни визи. Да обаче никъде в сайта на авикомпанията, от която са закупени онлайн билетите това не е посочено и никой от авикомпанията не си е направил труда да предупреди пътниците за това, преди да закупят билетите. След като биват спрени на летището в Бейрут, българският гражданин Юсеф Ал-Ахмед намира представителя на авиокомпанията и го моли за съдействие. Младежът посочва на баджа му, който показва, че именно той е представителя на авиокомпания Aegean Airlines, и му обяснява най-спокойно, че е българин, български гражданин – гражданин на страна членка на ЕС и никой няма правото да му забрани да се качи в гръцки самолет с български паспорт, тъй като ние сме с безвизов режим със съседна Гърция. На всичкото отгоре той е дошъл по същия маршрут. Юсеф настоява да се качи сам със закупения си билет, тъй като има пълното законно право на това, а на останалите да им бъдат върнати парите. \n Служителят на авиокомпания Aegean Airlines, който бил местен ливанец, поискал паспорта на младежа. След като дълго го премятал пренебрежително, му казал: „ Ей, сирийско долно куче! Я не се прави , че не знаеш арабски и че нямаш сирийско гражданство! Няма да те пусна в тоя самолет, нещастник сирийски такъв!“ И му прибира паспорта в джоба си. След броени минути лицето, официален представител на гръцката авиокомпания Aegean Airlines, извиква 15 полицая от най-различни подразделения – гранична, военна полиция , службите за сигурност и др. Те без никакви основания арестуват българския гражданин Юсеф Ал-Ахмед и го тикат в стая за разпит при офицер, който категорично отказва да говори на английски, тъй като не говорил английски, и настоява разговорът да се провежда на арабски. През цялото това време паспортът на лицето неправомерно е отнет, без да се обясни причината, и не му се връща. \n Междувременно самолетът на Aegean Airlines е излетял за Атина. Билетите изгарят. Докато се води разпитът на българския гражданин, той понася един куп обиди и подигравки за това, че е от сирийски произход. След което офицера си позволява да пише нещо наръка на страниците на паспорта му. Близките на младежа звънят за помощ в Българското Посолство в Бейрут. Гласът на дежурния любезно отговаря , че „днес е петък, почивен ден и посолството не работи“. Да, но консулът е длъжен да е на разположение 24 ч при такива екстрени ситуации, особено в страна като Ливан. След като няколко души звънят с апел за помощ, мъжки глас от българското посолство дава телефон на който с смс да пратят телефона на задържаното лице. Така никой обаче и не идва на помощ от Посолството ни в Бейрут, нито влизат във връзка с младежа. След цяла нощ малтретиране и дискриминиране на българския гражданин на сутринта той е бил пуснат. Налага се цялата група от 4 човека да купуват наново билети за Москва през Катар, Доха на безумно скъпа цена и по безумен маршрут, за да стигнат до руската столица, където българският младеж е студент 3 година режисура, а тримата младежи – сирийци са официално назначени с трудов договор на работа в телевизия „Русия днес“. \n Бих искала от тази трибуна да уведомя всички заинтересовани институции, че са налице няколко нарушения с български гражданин - от страна на служил на гръцката авикомпания Aegean Airlines и ливанските служби, включително и нарушения на човешките права ! Незаконно задържане, многобройни обиди засягащи националната принадлежност, пренебрежително отношение към гражданин на страна членка на ЕС. Кой ще поеме отговорността за загуба на над 3500 долара за самолетни билети и за огромния преживян стрес на тези младежи?!? Морален и материален ущърб ! Кого да съди българският режисьор, живеещ в Москва – Юсеф Ал-Ахмед, пита журналистът Оля Ал-Ахмед. \n", "date": "2017.08.13", "title": "Малтретират български гражданин на летището в Бейрут"}
{"url": "https://www.blitz.bg/svyat/bivsh-sdiya-opita-da-prodade-posta-si-no-svrshi-v-sda_news536079.html", "text": "В Ставрополския край (федерален субект на Русия в Северенокавказки федерален окръг), бившият съдия Максим Новиков беше арестуван по обвинение в измама, съобщи руският разследващ комитет. Мъжът е опитал да продаде работната си позиция срещу 4 млн. рубли (около $65 000).\n Според следователите Новиков е научил за стремежите на друго лице да поеме длъжността, затова решил да му помогне. И така, приятел на съдията уговорил среща между него и мераклията за съдийското място, за да си поприказват. Но за изненада на мъжа, срещата се оказала по-скоро бизнес сделка, отколкото интервю за работа. Съдията буквално бил готов   работата си! \n След срещата с Новиков човекът се притеснил, че може да е измамен от така наречената Федерална служба за сигурност. След разговора с опортюнистичния съдия, под тайното наблюдение на властите той предал исканата сума пари. Но само част от банкнотите в пачката били оригинални, а съдията бил арестуван на място. \n На 9 август Новиков беше обвинен в опит за измама съгласно чл. 159 от Наказателния кодекс на Руската федерация. Неговият познат също ще бъде изправен пред съда. \n", "date": "2017.08.13", "title": "Бивш съдия опита да продаде поста си, но свърши... в съда"}
{"url": "https://www.blitz.bg/svyat/dalay-lama-otmeni-poseshchenie-zaradi_news536083.html", "text": "Тибетският духовен водач Далай Лама отмени свое посещение в Ботсвана поради изтощение, съобщи неговата канцелария, цитирана от Ройтерс.\nПо план Далай Лама, който живее в изгнание в Индия, щеше да участва в конференция по правата на човека в столицата на Ботствана - Габороне - от 17 до 19 август и да се срещне с президента на страната. \nВ разпространено снощи изявление от канцеларията на 82-годишния тибетския лидер казаха, че лекарите са го посъветвали през следващите седмици да избягва продължителни пътувания. \nПосещенията на Далай Лама в чужди страни ядосват Китай. Пекин го обвинява, че цели отделянето на Тибет от Китай, което духовният водач отрича. Миналия месец Пекин предупреди Ботсвана да зачита основните интереси на Китай и \"да вземе коректното политическо решение\" по въпроса. \n  \nБотсвана отговори, че е суверенна държава и си запазва правото да допуска всеки в страната. Съседна Република Южна Африка обаче преди време отказа виза на Далай Лама за планирано посещение, припомня АП. \nНарастващата нужда на Китай от суровини го превърна в един от най-големите инвеститори и търговски партньори в Африка. Китайски държавни компании спечелиха договори за строителство на пътища, язовири, електроцентрали и летища в Ботствана, отбелязва Ройтерс.\n", "date": "2017.08.13", "title": "Далай Лама отмени посещение заради..."}
{"url": "https://www.blitz.bg/svyat/stana-yasno-koy-e-napadatelyat-ot-sharlotsvil-snimka_news536086.html", "text": "\n Заподозреният, задържан във връзка със събитията в Шарлотсвил, щата Вирджиния, е идентифициран от властите като Джеймс Алекс Филдс младши, на 20 г. от щата Охайо, предава новинарският канал CNN. \nМъжът е задържан за убийство от втора степен, умишлено нараняване и неспособност да спре при произшествие, довело до смърт. \nЕдин човек почина и 35 бяха ранени в събота, когато автомобил се вряза в група демонстранти, събрали се, за да се противопоставят на митинг на „бели“ националисти и други националисти.  \nНачалникът на полицията в Шарлотсвил Ал Томас каза, че заподозреният е бил задържан недалеч от мястото на катастрофата. \n \n", "date": "2017.08.13", "title": "Стана ясно кой е нападателят от Шарлотсвил (СНИМКА)"}
{"url": "https://www.blitz.bg/svyat/golyama-tragediya-zastigna-britanets-v-grtsiya_news536099.html", "text": "\n Деветнадесетгодишен инструктор по ветроходство от Великобритания загина при инцидент на популярния гръцки остров Закинтос, предава BBC. Тялото на бившия студент в колежа в Ийстбърн е открито на морското дъно на дълбочина около 30 метра на 6 август.  \nКлубът „Пелигони\", в който младият британец е работил като инструктор, е подал сигнал пет минути след инцидент, при който Хари Байт е паднал във водата и след това не е изплувал на повърхността. \nНезабавно е организирана спасителна акция, в резултат на което Хари Байт е изваден на сушата в безсъзнание. На място му е оказана медицинска помощ, но лекарите не са успели да го съживят. \n", "date": "2017.08.13", "title": "Голяма трагедия застигна британец в Гърция"}
{"url": "https://www.blitz.bg/svyat/nova-tragediya-v-amerikanskiya-grad-sharlotsvil-video_news536100.html", "text": "\n Двама души загинаха при катастрофа на полицейски хеликоптер в гориста местност близо до град Шарлотсвил в щата Вирджиния, където в събота   между крайнодесни активисти и техни противници, съобщава Нова телевизия.  \n Малко преди 5 часа следобед хеликоптер се е разбил в гориста местност край резиденция в Олд фарм роуд. Потвърдено е, че има двама загинали, се казва в изявление на полицията. \n В него се уточнява, че при падането на вертолета няма пострадали хора на земята. \n Президентът Доналд Тръмп изрази съболезнованията си на близките на загиналите служители на реда. \n , написа той в Twitter. \n \n", "date": "2017.08.13", "title": "Нова трагедия в американския град Шарлотсвил (ВИДЕО)"}
{"url": "https://www.blitz.bg/svyat/silno-zemetresenie-razlyulya-indoneziya_news536097.html", "text": "\n Силно земетресение разтърси южните брегове на индонезийския остров Суматра. \nЗасега няма данни за разрушения или предупреждение за цунами. Според Геофизичния институт на САЩ трусът е бил с магнитуд 6,4 и е бил на 35 км дълбочина. \nЕпицентърът е на 74 км западно от крайбрежния град Бенгкулу.\n", "date": "2017.08.13", "title": "Силно земетресение разлюля Индонезия"}
{"url": "https://www.blitz.bg/svyat/krasiva-britanka-postna-v-mrezhata-snimki-ot-pochivkata-si-v-egipet-koito-shche-y-struvat-mnogo-soleno_news536103.html", "text": "Млада британка опита да осъди хотел в египетския курорт Шарм ел Шейх, но снимки от социалната мрежа обърнаха процеса на 180 градуса.  27-годишната Мариса от Бирмингам твърдяла, че е получила хранително отравяне в един от хотелите в курорта, но кадри, които се появиха във фейсбук профила й разкриха каква е точната причина за неразположението й, пише „Дейли мейл”.\nПред съда Мариса съобщила, че след празненство в хотела й станало лошо от некачествената храна и се наложило да потърси лекарска помощ заради силните болки в корема. След партито обаче тя постнала в социалната мрежа снимки, които показват, че неразположението й не е предизвикано от храната. На един от кадрите момичето позира с бутилка в ръка, на друга отпива ром в басейна. Част от снимките са направени след въпросното парти, когато младата дама се чувствала много зле. \n  \nПред съда Мариса се оправдала, че направила снимките, за да накара бившия си приятел да ревнува. \n  \nЗаради лъжата си британката ще трябва да плати 2812 паунда обезщетение на хотела и туроператора. На толкова възлизат съдебните разходи по делото. \nСамата Мариса твърди, че присъдата на магистратите не е справедлива.  Превод: БЛИЦ \n \n", "date": "2017.08.13", "title": "Красива британка постна в мрежата СНИМКИ от почивката си в Египет, които ще й струват много солено"}
{"url": "https://www.blitz.bg/lyubopitno/nauka-i-tekhnologii/uchenite-s-neochakvano-otkritie-za-lunata_news536107.html", "text": "\n Магнитното поле на Луната е съществувало доста по-дълго отколкото учените са предполагали досега. Това твърдят експерти от университета Рътгърс и Масачузесткия технологичен институт, съобщава EurekAlert. \n Луната е имала магнитно поле, което е било със същата сила, колкото това на Земята. С течение на времето обаче то е отслабнало и изчезнало. И макар учените да не знаят точните причини и кога се е случило това, нови изследвания на лунни камъни посочват, че то е продължило между 1 млрд. и 2.5 млрд. години повече от смятаното досега. \n Соня Тикоо е ръководител на проучването. Тя е използвала лунни камъни, които са били върнати на Земята от Apollo 15 на 1-ви август 1975 г. Един от тях е частично покрит със стъкло и се смята, че се е образувал след удар на метеорит в повърхността на Луната. Тикоо е анализирала силата и посоката на неговото магнитно поле. След това е нагряла камъка до 780 градуса по Целзий в атмосферна капсула, за да не може горещината да промени камъка. \n Това позволява демагнетизиране на камъка и разкриване на неговата оригинална магнетизация. Данните са анализирани с още учени и над 10 други лунни камъка. Резултатите показват, че демагнетизнираният камък е на възраст между 1 млрд. и 2.5 млрд. години. Учените досега смятаха, че Луната е загубила 90% от магнитното си поле преди 3.56 млрд. години или повече. \n \"Не мислехме, че малките планетарни тела могат да генерират магнитни полета за дълги периоди от време, защото имат малки ядра, които биха се охладили и кристализирали по-бързо. Кристализацията зависи от композицията на ядрото и това откритие може да оспори досегашната ни представа за лунното ядро. То е предимно от желязо, но явно е примесено с още нещо вероятно сяра, въглерод или друг елемент\", коментира Тикоо. \n Магнитното поле е от ключово значение за условията на живот на една планета. Без него водата постепенно ще бъде изгубена от йонизирани слънчеви частици. Откритието на учените ще може да се прилага при определяне на евентуалното наличие на магнитни полета при екзопланети с потенциални условия на живот. \n vesti.bg \n   \n", "date": "2017.08.13", "title": "Учените с неочаквано откритие за Луната"}
{"url": "https://www.blitz.bg/svyat/koshmar-v-shvetsiya-vorzhen-otkri-strelba-v-sindikalen-dom-myastoto-pochernya-ot-politsiya-snimki_news536104.html", "text": "Най-малко трима души са ранени при стрелба в синдикален дом в шведския град Малмьо. Двама от пострадалите са откарани в болница в тежко състояние, съобщава Aftonbladet.\nВ момента на нападението в сградата е имало между 70 и 100 души. \nНа мястото работят служители на полицията и спешна помощ. \nКъм момента все още не е ясно дали стрелецът е задържан. Подробностите около инцидента се уточняват. \n  Превод: БЛИЦ \n", "date": "2017.08.13", "title": "Кошмар в Швеция! Въоръжен откри стрелба в синдикален дом, мястото почерня от полиция (СНИМКИ)"}
{"url": "https://www.blitz.bg/na-tozi-den/na-dneshniya-den-otbelyazvame-godishnina-ot-edno-ot-nay-pozornite-sbitiya-v-istoriyata-na-chovechestvoto_news536109.html", "text": "\n На 13 август отбелязваме годишнина от издигането на Берлинската стена, едно позорно разделение на един велик град, символ на разделението на един народ, на разделението на света на Източен и Западен блок. \n След Втората световна война победителите Франция, Великобритания, САЩ и Съветския съюз окупираха Германия и столицата й Берлин. \n Когато Съветският съюз наложи Берлинската блокада през 1948 г., излезе наяве голямо напрежение между западните съюзници и СССР. Страхът от комунистическия режим доведе до увеличаване на броя на източногерманците, които емигрират в Западна Германия. \n Между 1949 и 1961 г. около 3 милиона граждани на разпадналата се Германска демократична република (ГДР) са пътували през Берлин до Федерална република Германия (ФРГ). \n За ГДР провалът на планираната икономика, наложена от Москва, съчетана с бягството на работниците и трафика на стоки между Изтока и Запада, представляваше сериозен икономически проблем. Решението е взето - изграждането на стена. Работата започна в ранните часове на 13 август 1961 г. \n Така, на днегодишшната дата през 1961 г., Берлин се събуди в шок: източногерманската армия започна строителството на скандалната стена. Тя първоначално бе локализирана в средата на града и постепенно разширявана през следващите месеци. \n Зидът напълно прекъсна Западен Берлин, като попречи на източногерманците да преминат в Западна Германия. \nСтената бързо се превърна в символ на Студената война и отдели хиляди семейства, роднини, съграждани, сънародници, за цяло едно поколение. \n През 1987 г. американският президент Роналд Рейгън на митинг в Западен Берлин призова съветския лидер Горбачов със знаменитото: \"Мистър Горбачов, съборете тази стена!\" \n Две години по-късно тя официално падна, което доведе до обединението на Източен и Западен Берлин. \n Днес в София, в парка до НДК, е изложен бетонен къс от позорната стена. Той пристигна в София през 2006 г. след официална молба на Столична община до кметството в Берлин. Тогавашният кмет на германската столица Клаус Воверайт дори поздрави софийския си колега Бойко Борисов за идеята у нас да се пази парче от стената - като напомняне. \n \n", "date": "2017.08.13", "title": "На днешния ден отбелязваме годишнина от едно от най-позорните събития в историята на човечеството"}
{"url": "https://www.blitz.bg/svyat/pobrzayte-da-se-nasladite-na-tezi-10-epichni-mesta-zashchoto-skoro-mozhe-da-izcheznat-snimki_news536105.html", "text": "\n Наскоро ЮНЕСКО публикува доклад за състоянието на някои свои известни обекти, които са застрашени от изчезване. Сред проблемите, които стоят пред тях, са заплахи, като ерозия на почвата, липса на вода, лошо управление на земите и много други. Комитетът за световно наследство изготвя доклади за опазването на тези места, за да може да предложи начини за по-добра защита и съхранение. \n Туризмът може да навреди на световните чудеса, но също така може да им помогне, когато се организира и се прави отговорно. \nПредлагаме ви 10 места, заплашени от изчезване, които е добре да посетите сега, защото след няколко години може да е късно. \n Защитена зона Нгоргороро, Танзания \n \n Тези широки отворени равнини са важен миграционен път за животни, като зебра и дива коза. Тук е и домът на най-голямата калдера в света. \nМястото е под заплаха заради измиране на растителни видове, лошо управление, изграждане на транспортна инфраструктура и други. \n Резерват Бариерен риф, Белиз \n \n Втората по големина рифна система в света е дом на застрашени видове. На сушата този резерват се отличава с буйни мангрови гори. \nПод заплаха е заради побеляване на коралите, инвазия на чужди морски видове, преобразуване на земя и други. \n Потоси, Боливия \n \n Този регион в южната част на Боливия някога е бил най-големият индустриален комплекс в света благодарение на изобилието от сребърна руда, според ЮНЕСКО. \nДнес можете да посетите кварталите, където работниците са живели преди повече от 400 години. Под заплаха е заради плана за управление, мините и замърсяването на водите. \n Нан Мадол, Микронезия \n \n Останки от дворци, храмове, гробници и домове са характерни за тези 100 странни островчета в западния Тих океан. Експертите смятат, че площадките са построени между 1200 и 1500 г. \nМястото е под заплаха заради ерозията, безотговорния туризъм, правната рамка и системи за управление. \n Катедралата Баграти и манастил Гелати, Грузия \n \n Тези исторически сгради са отличен примери за средновековна архитектура, казват от ЮНЕСКО. Обърнете внимание на изящните мозайки и стенописи в манастирския комплекс, някои от които датират от XII век. \nПод заплаха са заради лошо управление и изграждане на съоръжения за посещения. \n  \n Национален парк Евърглейдс, САЩ \n \n Тези субтропични влажни зони се появяват в края на последната ледникова епоха. Те са истинска страна на чудесата заради мангровите дървета, птиците и влечугите, които се разхождат в блата и заливи. \nПод заплаха е заради стопанисване, инвазия на чужди сладководни видове, бури, замърсяване на повърхностните води, водна инфраструктура. \n Национален парк Ниоколо-Коба, Сенегал \n \n Тук можете да видите антилопи, шимпанзета, лъвове, леопарди и слонове по време на посещение в този национален парк на буйните брегове на река Гамбия. \nПод заплаха е заради лошо стопанисване и пресушаване на водите. \n Средновековни паметници в Косово \n \n Този очарователен обект се състои от два манастира и две църкви, известни със своите картини и стенописи, отлични примери за уникален балкански стил на изкуството. Под заплаха е поради граждански безредици, правната рамка, системите за управление. \n Природен резерват Mount Nimba, Кот д'Ивоар и Гвинея \n \n ЮНЕСКО нарича този забележителен резерват \"истинска водна кула\", защото е пълна с естествени извори и се издига над заобикалящата савана. Уникална гледка са шимпанзетата, използващи камъни като инструменти в гъстите гори. \nПод заплаха е заради промените в местното население и общността, незаконни дейности, преобразуване на земята, системите за управление. \n Дъждовните гори на Ацинанана, Мадагаскар \n \n Мадагаскар се отделя от другите земни маси преди повече от 60 милиона години, оставяйки редки растителни и животински видове да се развият сами тук. \nТези дъждовни гори съставляват източната част на острова. Под заплаха е от пожари, управление, незаконни дейности, преобразуване на земя, лов.  \nИзточник:  \n", "date": "2017.08.13", "title": "Побързайте да се насладите на тези 10 епични места, защото скоро може да изчезнат (СНИМКИ)"}
{"url": "https://www.blitz.bg/svyat/krasavitsata-keti-prosto-izstiskakh-ppka-na-litseto-mi-i-edva-ne-oslepyakh-ne-povtaryayte-greshkata-mi-snimka_news535914.html", "text": "Кети Раят, гримьорка от Уелс, е наясно, че не трябва да стиска пъпки, но не спира да го прави. В резултат на това тя почти губи зрението си: една от пъпките й прави инфекция от стафилокок. Преди няколко месеца Кети вижда пъпка без връхче на лицето си. Смята, че е обикновена подкожна пъпка и решава да я натисне силно отстрани, пише life.ru.\nРезултатът е плачевен - повече от половината й лице се подува и Кети получава треска. След няколко часа зрението й става по-зле и тя решава да отиде в спешното отделение. Може би това решение спасява живота й, защото пъпката се оказвам че е гнойно възпаление на подкожната тъкан. Когато се опитва да я изтръгне, тя провокира тежка инфекция.  \nЛекарите предупреждават, че инфекцията може да стигне дори до мозъка и очите.  \nЗа щастие, лекарите изписват правилните антибиотици и външния вид на момичето не е засегнат. Но тази ситуация дава ценен урок на Кети.  Превод и редакция: БЛИЦ \n", "date": "2017.08.13", "title": "Красавицата Кети: Просто изстисках пъпка на лицето ми и едва не ослепях. Не повтаряйте грешката ми! (СНИМКА)"}
{"url": "https://www.blitz.bg/svyat/naprezhenieto-v-sharlotsvil-eskalira-sblstsite-vzekha-zhertva_news536061.html", "text": "Един човек е загинал в резултат от сблъсъците в Шарлотсвил, САЩ, между крайно-десни националисти и либерални контра-протестиращи, предаде AFP, позовавайки се на публикация на кмета на града Майк Сайнър в Тwitter.\n„Сърцето ми се къса, че е изгубен човешки живот“, написа кметът. \nПрезидентът Доналд Тръмп осъди в обръщение насилието и призова за \"незабавно връщане на реда и закона\" в щата. \nЧовекът е починал, след като кола се вряза в тълпа контра-протестиращи в университетското градче. \nОжесточени сблъсъци избухнаха между антирасистки активисти и членове на американската крайна десница, събрали се в градчето Шарлотсвил, щата Вирджиния. Заради слъсъците губернаторът на щата обяви извънредно положение, а полицията реши да забрани проявата, предаде Франс прес. \nДо сблъсъци се стигна още преди началото на събирането. Имаше сбивания, удари с палки, някои хвърляха бомбички, а във въздуха се носеше сълзотворен газ, каза кореспондент на АФП. \nСблъсъците започнаха след факелно шествие, което крайнодесни проведоха преди планираната акция \"Единство на десните\" срещу решение на местните власти да демонтират паметник на генерал Робърт Е. Лий, главнокомандващ армията на Конфедерацията в гражданската война между Севера и Юга. \nВ тази напрегната обстановка се засилиха опасенията от крайности заради открито носените от участниците в проявата оръжия, въпреки че законът в щата го разрешава. \nСлед като полицията забрани проявата, силите на реда започнаха да извършват арести, посочва ТАСС. \n \n", "date": "2017.08.13", "title": "Напрежението в Шарлотсвил ескалира, сблъсъците взеха жертва"}
{"url": "https://www.blitz.bg/svyat/trimata-nay-bogati-v-sveta-zagubikha-miliardi-snimki_news536041.html", "text": "Ако за повече от нас е лошо, когато загубим дори една банкнота, някои хора губят милиарди долари за дни. Точно това наблюдаваме, след като американският президент Доналд Тръмп продължи словесната си война със Северна Корея, заплашвайки от конфликти, поради което Джеф Безос, Бил Гейтс и Марк Зукърбърг се разделиха с милиарди.\n Тримата съобщиха за спаднали индекси, след като инвеститори продадоха акции и се насочиха към по-сигурни убежища като златото, пише БГНЕС. \n  \n Собственикът на „Амазон“ Джеф Безос, който наскоро стана най-богатият човек в света, претърпя най-големите загуби – цели 2 млрд. долара само за дни. Създателят на Facebook Марк Зукърбърг е вторият най-голям губещ с 1,6 млрд. долара. Основателят на „Майкрософт“ Бил Гейтс загуби по-малко от 1 млрд. долара. \nОбщо около 30 млрд. долара бяха изгубени от американските технологични компании през последната седмица. \nВъв вторник Тръмп заяви пред репортери, че Северна Корея не трябва повече да отправя заплахи към САЩ. Той обеща да се отговори на атаките с \"огън и жупел, каквито светът никога не е виждал\". \nПо-късно севернокорейската агенция KCNA съобщи, че армията разработва план за изпреварващ ракетен удар по американски военни съоръжения в Гуам, включително военновъздушната база Андерсън, където са разположени стратегическите бомбардировачи B-52. \n", "date": "2017.08.13", "title": "Тримата най-богати в света загубиха милиарди (СНИМКИ)"}
{"url": "https://www.blitz.bg/svyat/shchurmovik-na-sashch-treniral-izlitane-i-katsane-na-tyasno-shose-v-estoniya-video_news535770.html", "text": "Екипаж на щурмовик A-10 Thunderbolt II от ВВС на САЩ тренирал излитане и кацане на тесен автомобилен път в гориста местност, съобщи russian.rt. Това станало в Северна Естония на по-малко от 100 км от границата с Русия.\n \n", "date": "2017.08.13", "title": "Щурмовик на САЩ тренирал излитане и кацане на тясно шосе в Естония (ВИДЕО)"}
{"url": "https://www.blitz.bg/svyat/egipet-nakaza-meditsite-koito-sa-si-pravili-selfi-pred-katastrofiralite-vlakove_news536064.html", "text": "Министерството на здравеопазването на Египет наказа шестте медика, които си направиха „селфи“ пред останките от влаковете, които се сблъскаха, като ги премести на работа в отдалечени краища на страната. Това се случи, след като имаше вълна на възмущение в социалните мрежи, от поведението на лекарите, предаде AFP.\nДва влака се сблъскаха край град Александрия и в резултат от това починаха 41 души. \nВ социалните мрежи се появиха снимки на медицински екип, който си прави снимки тип „селфи“ пред останките на влаковете и това предизвика ярост и възмущение в социалните мрежи, като един ползвател на мрежата Туитър сподели снимка от събитието с „хаштаг“ : „съзнание в кома“. \nМного хора призоваха за наказание на, заклеймените като „Селфи медици“ от ползвателите на Туитър, шестима лекари. \nДиректорът на службата за спешна помощ на Министерството на здравеопазването на Египет Ахмед ал Ансари заяви, че персоналът на линейката е преместен в западния оазис Сива, като наказание. \nТой заяви, че това е било „неподходящо поведение“.\n", "date": "2017.08.13", "title": "Египет наказа медиците, които са си правили „селфи“ пред катастрофиралите влакове"}
{"url": "https://www.blitz.bg/svyat/kyuriositi-zasne-peresti-oblatsi-na-mars_news536066.html", "text": "Марсоходът \"Кюриосити\" засне рядко атмосферно явление на Марс - перести облаци, съобщи Лента. Направени са общо 16 снимки.\nПерестите облаци се състоят от кристали воден лед, които се образуват в студените слоеве на атмосферата в резултат на кондензация на водни молекули върху прашинки - малки частици вещество в газова обвивка. \n\"Кюриосити\" не е имал възможност да установи на каква височина са облаците. На Земята обаче перести облаци се образуват на височина 6 - 12 километра над повърхността. \nПонастоящем подобни атмосферни образувания се формират в съвсем малки количества на Марс. Но преди няколко милиарда години климатът на Червената планета бил достатъчно топъл, за да може на повърхността й да има голямо количество вода в течно състояние. \nПо мнението на учени от института \"Карл Сейгън\" на Марс е имало подходящи условия, за да може перести облаци да просъществуват 4-5 пъти по-дълго, отколкото на Земята. \n \n", "date": "2017.08.13", "title": "\"Кюриосити\" засне перести облаци на Марс"}
{"url": "https://www.blitz.bg/svyat/dva-ot-smrtnite-sluchai-v-sharltsvil-sa-prichineni-ot-padane-na-khelikopter-kray-grada_news536067.html", "text": "Два, от трите смъртни случая в Шарлътсвил, са причинени от падането на полицейски хеликоптер. Както агенция „Фокус“ вече съобщи, в резултат от врязване на автомобил в група от контра-протестиращи загина един човек и пострадаха още около 20, предаде Las Vegas Review Journal, позовавайки се на информация от местната полиция.\nПолицейски хеликоптер е катастрофирал недалеч от града, като пилота му и пътник са загинали, и двамата полицейски служители. От полицията считат, че случая е свързан със сблъсъците в центъра на градчето, но не изясниха каква точно е връзката.\n", "date": "2017.08.13", "title": "Два от смъртните случаи в Шарлътсвил са причинени от падане на хеликоптер край града"}
{"url": "https://www.blitz.bg/lyubopitno/otkrikha-100-godishen-sladkish-na-antarktida-bil-naplno-goden-za-yadene_news536056.html", "text": "Група изследователи в Антарктида неотдавна открили над 100-годишен сладкиш, който бил съвсем пресен и годен за ядене, пише Мирър.\nУвит в амбалажна хартия, следкишът бил в отлично състояние и на мирис изглеждал напълно свеж. Според експертите той е от 1910-1913 г., когато е била експедицията за Южния полюс на Земята на Робърт Фалкън Скот. \nПлодовият сладкиш престоял цял век на най-студеното, най-ветровитото и най-сухото място на планетата, бил открит в колиба в Кейп Адер.  \nЖивотът и работата на Антарктида изискват висококалорична храна с много въглехидрати. Планира се десертът да бъде един от 1 500 екпонати в музея за наследство на Антарктида. Превод: БЛИЦ \n", "date": "2017.08.13", "title": "Откриха 100-годишен сладкиш на Антарктида, бил напълно годен за ядене"}
{"url": "https://www.blitz.bg/svyat/trmp-izrazi-sboleznovaniyata-si-za-zhertvite-v-sharltsvil_news536070.html", "text": "Президентът на САЩ изрази съболезнованията си за трите жертви в Шарлътсвил, които умряха след като в градчето се разразиха сблъсъци между десни и леви групи, предаде The Hill.\nГубернаторът на Вирджиния Тери МакАулиф (От Демократическата партия) потвърди, че най-малко трима души са починали. \nЕдин от тримата умря, след като автомобил се вряза в група контра-протестиращи. Двете други жертви са служители на Полицейския департамент на щата Вирджиния, които са се разбили с хеликоптер. \n„Дълбоки съболезнования за семействата и колегите на полицаите от управлението в щата Вирджиния, които починаха днес. Вие всички сте сред най-добрите, които страната е произвела“, написа Тръмп в Туитър. \n„Съболезнования за семейството на младата жена, която беше убита днес и пожелания за бързо оздравяване на контузените в Шарлътсвил, Вирджиния. Много тъжно!“, написа Тръмп, малко по-късно, отново в Туитър.\n", "date": "2017.08.13", "title": "Тръмп изрази съболезнованията си за жертвите в Шарлътсвил"}
{"url": "https://www.blitz.bg/svyat/shoforka-obrka-stlbishche-s-vkhod-km-parking-sled-tova-izpusna-i-spirachkata-video_news536069.html", "text": "Чилийска шофьорка се размина на косъм от по-сериозно произшествие, след като обърка входа към паркинг със стълбище на универсален магазин.\n Неволите ѝ обаче не спират дотук – след като осъзнава грешката си жената, спира рязко. Секунди след това ѝ се притичват на помощ. Жената хваща подадената ръка и… увисва на нея, докато колата ѝ продължава надолу по стълбите - изглежда водачката е пуснала педала на спирачките и не е дръпнала ръчната. \n  \n \n Джипът се спуска надолу и се разбива в портал от стъкло и метал в дъното на стълбището. \n За щастие, там по време на инцидента край портала не е имало никой и сблъсъкът се разминава без пострадали – само с уплаха и шок за шофьорката, която и без друго изглежда доста притеснената притеснена. \n", "date": "2017.08.13", "title": "Шофьорка обърка стълбище с вход към паркинг, след това изпусна и спирачката (ВИДЕО)"}
{"url": "https://www.blitz.bg/svyat/trmp-khvrli-vinata-vrkhu-dvete-strani-uchastvashchi-v-konflikta-v-sharltsvil_news536071.html", "text": "В изявление, преди предвиденото подписване на закон за Ветераните, президентът на САЩ Доналд Тръмп коментира събитията в университетското градче Шарлътсвил, щата Вирджиния, за които агенция „Фокус“ подробно информира. Според него „и двете страни“ са отговорни за избухналото насилие, което доведе до смъртта на трима души, предаде VOX.\nЕто как Доналд Тръмп започна изявлението си: \n„Следим от близо ужасяващите събития, които се развиват в Шарлътсвил, Вирджиния. Ние осъждаме, с възможно най-силните думи, тази нечувана демонстрация на омраза, фанатизъм и насилие от много страни, от много страни.“ \n„Това продължава от много време в нашата страна. Нито Доналд Тръмп, нито Барак Обама е виновен, това продължава от много, много време. Това няма място в Америка.“ \n„Това, което е жизнено важно в момента, е да бъде възстановен законовия порядък и да бъдат защитени животите на невинните хора. Нито един гражданин не трябва да се страхува за безопасността и сигурността в нашето общество. И нито едно дете не трябва да се опасява да излезе навън, да си играе или да бъде с родителите си и да си прекарва добре.“\n", "date": "2017.08.13", "title": "Тръмп хвърли вината върху двете страни участващи в конфликта в Шарлътсвил"}
{"url": "https://www.blitz.bg/razvlechenie/tezi-seks-kukli-spasyavat-zhivoti-snimki_news536032.html", "text": "Компанията RealDoll, която прави ултрареалистични секс играчки, заяви, че самотните мъже се женят за техните кукли. По този начин, твърдят производителите, куклите спасяват човешки животи.\n \nПредставителите на компанията разказаха, че са чували мнозина отзиви от мъже, влюбили се в реалистичните им кукли. Изяснило се, че мнозина клиенти използват куклите не само за секс. \n  \n\"Имали сме клиенти, които се женят за куклите си. Те казват, че ние сме им спасили живота, защото те са чувствали, че няма за какво да живеят след кончината на съпруга или края на връзка\", казва представител на компанията RealDoll.  \n Свръхреалистичните секс кукли се радват на такава популярност, че клиентите трябва да чакат на опашка по няколко месеца, за да си купят.   \n \n Флагманският продукт на компанията RealDoll носи името Harmony и струва 14 000 долара. От компанията твърдят, че за тези пари клиентите едва ли ще могат да си купят любов, но затова пък със сигурност ще получат \"хармония\".   \n \n", "date": "2017.08.13", "title": "Тези секс кукли спасяват животи (СНИМКИ)"}
{"url": "https://www.blitz.bg/svyat/ruskoto-pravitelstvo-naznachava-shroder-v-upravata-na-rosneft_news536072.html", "text": "Руското правителство номинира бившия германски канцлер Герхард Шрьодер за член на съвета на директорите на руската държавна компания \"Роснефт\", съобщи Дойче веле. Очаква се Шрьодер да стане един от т. нар. независими директори на компанията.\n Досега управителният орган включваше 9 души, занапред броят им ще бъде 11. \n Заплащането на тримата независими директори за 2016 г. е  между 565 и 580 хиляди долара. \n Между 1998 и 2005 г. Шрьодер оглавяваше \"червено-зелената\" правителствена коалиция в Германия. \n След 2005 г. той влезе  в управата на компанията Nord Stream  AG, оператор на газопровода \"Северен поток\". \n Това предизвика  множество упреци, за конфликт на интереси  по време на управленския му мандат и напомняния, че още докато беше канцлер активно подкрепяше руския проект \"Северен поток\" и наричаше руския президент Владимир Путин \"чист демократ\". \n През 2016 година Шрьодер оглави и компанията Nord Stream 2. \n", "date": "2017.08.13", "title": "Руското правителство назначава Шрьодер в управата на „Роснефт”"}
{"url": "https://www.blitz.bg/svyat/narkotitsi-razmili-uma-na-britanets-i-toy-mnogokratno-lyubil-kuche-na-svoy-priyatel-video_news536036.html", "text": "38-годишният британец Марк Хук ще лежи три години в затвора за секс с лабрадора на свой приятел, съобщава The Mirror. Според информацията Хук живял с родителите си, като в свободното си време свалял от интернет клипчета с извратено порно от различен вид, включително и филмчета с животни.\n Самият Хук също публикувал филми на такава тематика под псевдонима DirtyBristolBoi. Съобщава се, че на компютъра на Хук полиицята е открила 20 клипа, на които самият Хук прави секс с лабрадора на свой приятел. \n Съд в Бристол призна Хук за виновен като той бе осъден на три години и два месеца затвор. Съдията е отбелязал, че обвиняемият е гледал „възможно най-отвратителните видове сексуални актове, които някой би могъл да си представи“. \n Било установено, че Марк Хук е употребявал наркотици, което е довело „до размиване на рамките на позволеното“ при него. Превод и редакция: БЛИЦ \n  \n \n", "date": "2017.08.13", "title": "Наркотици размили ума на британец и той многократно любил куче на свой приятел (ВИДЕО)"}
{"url": "https://www.blitz.bg/svyat/kola-se-vryaza-v-tlpa-v-sashch-gazi-nared-video_news536057.html", "text": "Кола се вряза в тълпа в град Шарлътсвил в САЩ, където избухна насилие между крайно-десни демонстранти и либерални контра-протестиращи. Според очевидец наранените от „преднамерената атака“ с автомобила са повече от дванадесет души, предаде AFP.\nОчевидецът заяви, че дванадесет, или повече, души са наранени от сблъсъка, който той нарече „преднамерен“. Според него момиче е „паднало“ зад автомобила, който е „дал на задна, за да се опита да я сгази“. \n \n \n \nТой е видял как тъмния седан „се спусна насам, настъпи газта и след това даде на задна, за да се опита да удари още хора. Имаше момиче на земята, тя се опитваше да се надигне“. \nИнцидентът се случи, след като в малкото университетско градче Шарлътсвил се събраха стотици крайно-десни бели мъже, които не са съгласни с решението на властите на града да премахнат паметника на генерал Робърт Лий, водач на силите на Юга (Конфедерацията) в гражданската война в САЩ. Срещу тях се организираха либерали и анархисти, както и членове на организацията „Black Lives Matter”. Между двете групи имаше сблъсъци и властите обявиха извънредно положение. \nСитуацията в града вече е спокойна и части на Вътрешните войски на САЩ са взели положението под контрол.\n", "date": "2017.08.13", "title": "Кола се вряза в тълпа в САЩ, гази наред (ВИДЕО)"}
