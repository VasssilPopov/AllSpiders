{"url": "https://www.blitz.bg/svyat/zagrizheni-roditeli-slozhikha-skrita-kamera-v-stayata-na-dvumesechnoto-si-bebe-i-ostanakha-uzhaseni-ot-vidyanoto-shokirashcho-video-18_news561346.html", "text": "Родители от Виетнам заснеха със скрита камера как 51-годишната им бавачка пребива от бой 8-седмичната им дъщеря. Камерата се озовала в стаята по инициатива на майката на бебето, която забелязала, че момиченцето й е станало много неспокойно и често плаче насън.\nНа кадрите се вижда как бавачката тресе детенцето, подхвърля го във въздуха и го налага по цялото тяло. \nПо информация на The Sun, жената работела в семейството около 2 месеца – от самото раждане на малкото момиченце. \nСлед като изгледала ужасяващите кадри, майката позвънила в полицията. 51-годишната жена е задържана.  \n \n \n Превод: БЛИЦ \n \n", "date": "2017.11.29", "title": "Загрижени родители сложиха скрита камера в стаята на двумесечното си бебе и останаха ужасени от видяното (ШОКИРАЩО ВИДЕО 18+)"}
{"url": "https://www.blitz.bg/ikonomika/shults-ss-senzatsionno-predlozhenie-za-es_news561354.html", "text": "\n Европейският съюз се нуждае от общ министър на финансите и бюджет на еврозоната за привличане на повече инвестиции. Това заяви лидерът на Германската социалдемократическа партия /ГСДП/ Мартин Шулц, който трябва да започне преговори с консерваторите на канцлерката Ангела Меркел за съставянето на ново коалиционно правителство на ФРГ, предаде БГНЕС. \n„Ако искаме в дългосрочен план Евросъюзът да остане силен, тогава трябва да действаме. Трябва да осигурим на хората чувствително повишение на жизнения стандарт, което те да почувстват“, каза той по време на бизнес конференция.  \nШулц смята, че за постигането на тази цел е необходим бюджет на еврозоната и общ министър на финансите.  \nС цел сформирането на стабилно правителство утре германският президент Франк-Валтер Щайнмайер ще бъде домакин на среща с участието на канцлерката Меркел, лидерът на ХСС Хорст Зеехофер и лидерът на ГСДП Мартин Шулц. \n \n", "date": "2017.11.29", "title": "Шулц със сензационно предложение за ЕС"}
{"url": "https://www.blitz.bg/svyat/neshnl-dzhiografik-senzatsionen-obrat-s-grobnitsata-na-khristos-v-yerusalim-okazva-se-che_news561274.html", "text": "Ново датиране промени възрастта на гробницата в Йерусалим, в която се смята, че е положено тялото на Исус Христос. До момента се предполагаше, че тя е на около 1000 години, но резултатите от научните тестове потвърждават възрастта й на 1700 години, съобщава \"Нешънъл джиографик\".\nПроучванията на експертите показват, че останките от варовиковата пещера под купола в храма са от гробницата, локализирана от древните римляни. \nВзетите от гръцки специалисти проби от хоросана между оригиналната варовикова повърхностна гробницата и мраморната плоча, която я покрива, бяха датирани към 345 г. Според историческите сведения гробницата е открита от римляните и поставена под купол около 326 г. \nДосега най-ранните архитектурни свидетелства, откривани в и около гробницата, сочеха, че тя е на не повече от 1000 години и датира от времето на Кръстоносните походи. \nОт археологическа гледна точка е невъзможно да се каже дали това наистина е мястото, където е положено тялото на индивид, наричан от евреите Исус от Назарет, който според Новия завет е разпънат на кръст в Ерусалим през 30 или 33 г. \nНовото датиране обаче потвърждава, че оригиналната гробница е конструирана по времето на Константин Първи - първия християнски римски император. \n \n", "date": "2017.11.29", "title": "\"Нешънъл джиографик\": Сензационен обрат с гробницата на Христос в Йерусалим! Оказва се, че..."}
{"url": "https://www.blitz.bg/svyat/trmp-provede-nov-klyuchov-razgovor-sled-porednata-provokatsiya-na-kndr-i-prizova_news561360.html", "text": "Президентът на САЩ Доналд Тръмп проведе телефонен разговор с лидера на Китайската народна република Си Дзинпин. Двамата политици са обсъдили последното изстрелване на ракета от страна на Северна Корея, съобщават от пресслужбата на Белия дом.\n„Президентът Тръмп подчерта решимостта на САЩ да защитят себе си и своите съюзници от нарастващата опасност от страна на севернокорейския режим. Президентът Тръмп е подчертал необходимостта Китай да използва всички достъпни лостове, за да убеди КНДР да прекрати провокациите и да се върне на пътя на денуклеаризация”, се посочва в съобщението. \nКакто БЛИЦ съобщи, днес стана ясно, че КНДР е тествала нов тип междуконтинентална балистична ракета. В тази връзка Доналд Тръмп и президентът на Южна Корея Мун Дже-ин  се договориха да продължат да оказват натиск върху Пхенян.  Превод: БЛИЦ \n", "date": "2017.11.29", "title": "Тръмп проведе нов ключов разговор след поредната провокация на КНДР и призова ..."}
{"url": "https://www.blitz.bg/svyat/kosite-vi-shche-nastrkhnat-ot-tova-video_news561375.html", "text": "\n Дрон уловили невероятно близка среща между тигрова акула и плувци. Това предаде Ройтерс. \nМъжът, заснел видеото на плажа в Маями Бийч, първоначално видял движеща се сянка във водата. След като изгледал кадрите, заключил, че става въпрос за тигрова акула заради ивиците й. На пръв поглед изглежда, че е голяма около 2-3 метра. \nКакто акулата, така и хората изглеждат необезпокоени от присъствието на другия във водата. Това най-вероятно се дължи на факта, че плувците дори и не са разбрали, че има акула във водата. \nИзточник: Нова телевизия\n", "date": "2017.11.29", "title": "Косите ви ще настръхнат от това ВИДЕО"}
{"url": "https://www.blitz.bg/svyat/v-atina-e-strashno-divi-sblstsi-psuvni-krv-i-nasilie-belyazakha-snimkivideo-18_news561377.html", "text": "\n Диви сблъсъци, псувни, насилие и голямо напрежение в Атинския окръжен съд, където трябваше да започнат търговете за имущество на длъжници към държавата. Полицейските сили са хвърлили голямо количество сълзотворен газ, се оплакаха демонстрантите. Въпреки планираните за днес 29 продажби, те не можаха да се проведат заради безпрецедентните протести и сблъсъци.   \nПредставителите на движението „Не плащам“ атакуваха полицията, опитвайки се да влязат в съдебната зала, за да осуетят търговете. Полицията се намеси и започна да удря събралите се, докато хвърляха сълзотворен газ във вътрешността на окръжния съд. \n \n \nПоложението е задушаващо и има ранени. Един човек е бил ранен в главата, а бившият кмет на община Кесаряни Танасис Бардзокас е прехвърлен в болница с респираторни проблеми.  \n \n \n \nНавсякъде има полицейски служители и никой не може да припари до сградата. \nИзточник: в. Български новини \n \n", "date": "2017.11.29", "title": "В Атина е страшно: Диви сблъсъци, псувни, кръв и насилие белязаха… (СНИМКИ/ВИДЕО 18+)"}
{"url": "https://www.blitz.bg/stsena/zvezda-da-si-v-dneshno-vreme-mzht-na-nikol-kidman-y-podari-imenieto-na-maykl-dzheksn_news561379.html", "text": "Австралийският кънтри певец Кийт Урбан даде на съпругата си, холивудската актриса Никол Кидман, луксозен подарък под формата на къща в Манхатън, която в даден момент беше собственост на милиардера Марк Лазри, както и на краля на попа Майкъл Джексън, предаде New York Post.\nИмотът има обща площ от един квадратен километър. Сградата разполага с 16 стаи, включително 8 бани. Кухнята заема целия етаж от къщата. Прозорците са бронирани. \nСпоред публикацията, покупката струва 39 милиона долара. Превод и редакция: БЛИЦ \n", "date": "2017.11.29", "title": "Звезда да си в днешно време! Мъжът на Никол Кидман й подари имението на Майкъл Джексън"}
{"url": "https://www.blitz.bg/svyat/izvnredno-ot-moskva-s-preryazano-grlo-e-otkrit-vodeshchiyat-konstruktor-na-aviokorporatsiyata-mig-video_news561384.html", "text": "Водещият конструктор на авиокорпорацията МиГ Алексей Сметаников бе открит с прерязано гърло в едно от помещенията в завода, предадоха руски медии. Охранител подал сигнал до полицаите и медиците.\nСпоред някои доклади, още преди пристигането на линейката на човека е била оказана спешна медицинска помощ. Жертвата е била хоспитализирана с прободна рана на врата. \nПо думи на лекарите Сметаников е с увреждане на трахеята и съдовете. Според предварителните данни той е подложен на операция. Сега е в болница в Москва под ръководството на лекарите. \nЖурналисти разговаряли със служители на компанията, които смятат, че мъжът е бил заплашен с уволнение. Тази информация вече се проверява. \nПравоохранителите установяват обстоятелствата на инцидента, но според предварителната информация раната на Сметаников няма криминален характер. Пресслужбата на МиГ потвърди информацията, че служителят на компанията е бил ранен по време на обедната почивка. \nМиГ е руска компания за производство на въздухоплавателни средства, предприятие, което обединява всички аспекти на проектирането, производството, продажбата, поддръжката и ремонта на самолети MiG. Превод и редакция: БЛИЦ \n", "date": "2017.11.29", "title": "Извънредно от Москва! С прерязано гърло е открит водещият конструктор на авиокорпорацията МиГ (ВИДЕО)"}
{"url": "https://www.blitz.bg/layfstayl/grm-v-raya-tsetso-tototo-zaryaza-zhena-si-s-bebe-na-rtse_news561261.html", "text": "\n Цецо Тотото е зарязал жена си с 5-месечното им бебе на ръце, ожали се самата Елена Боева. Водещият на тегленията на тотото по БНТ обяви раздялата им във фейсбук, като публикува съобщението Game Over Elena Boeva. Малко по-късно го изтри и отбеляза, че е сингъл. Впечатление прави, че бившата на Тъча не харесва публикациите в мрежата му от известно време.  \nБоева обаче нищо не знае. Tя призна, че живеят разделени, но не знае дали е временно или завинаги, като за отговор е препратила репортера да зададе на него този въпрос.  \nТя каза, че не са се карали и нямат проблеми. На въпрос разделени ли са с Николов, тя каза, че единствено той може да каже, като дори се надява чрез медиите и тя самата да стигне до истината. Именно това показва до каква степен точно контактуват, Що се отнася до факта, че е променил семейния си статут в мрежата, тя е учудена. Като „незрял и елементарен“ определи избора му да уточнява личния си живот онлайн.  \nОт появата на съобщението до нея, Елена признава, че са се чували, но не са се виждали. Дни наред вече не знае дали са заедно или не.  \nСитуацията станала още по-заплетена, когато от „Телеграф“ са се свързали със зам.- директора на Народния театър „Иван Вазов“.  \n\"Не сме разделени\", каза той, след умело покриване и нежелание да коментира действията си. На въпроса как това би могло да е вярно, при положение, че половинката му не знае дали са заедно или не, той отговори, че вероятно не е знаела какво да отговори.\n", "date": "2017.11.29", "title": "Гръм в Рая! Цецо Тотото заряза жена си с бебе на ръце"}
{"url": "https://www.blitz.bg/svyat/v-turtsiya-rabotyat-nad-proekt-za-iztrebitel-peto-pokolenie_news561318.html", "text": "Турската компания TAI (Turkish Aerospace Industries) се занимава с разработката на проект за изтребител пето поколение (TF-X), съобщи изданието Hürriyet Daily News. За амбициозния проект като начало са определени 10 млрд. долара.\nЗа сега компанията показва само три различни картинки, на които прозират контурите на американския Ф-35. \n  \nПървият полет на TF-X е насрочен за 2023 г., убедително заявил военният министър Нуреттин Джаникли. \n  \nТой разказал, че много страни „горят от желание” да споделят технологии. \n  \nТурските инженери обещават да осигурят на изтребителя максимална защита. Те се заканват да използват в обшивката на самолета невиждано количество бронеплочи на основата на бора. (В Турция се намират 72% от световните запаси на бор.) \n  \nНикой не знае какво ще стане до 2023 г. Например от 2007 г. върви процесът по изработване на националния танк Altay върху основата на германския Леопард-2. \n  \nЕдно от най-важните изисквания към изтребителя от V-то поколение е да развива свръхзвукова скорост без форсаж. Днес, 29 ноември, излезе съобщение, че двигателите на Су-57 (Т-50) няма да са окончателно готови почти още 10 г. \n  Превод и редакция: БЛИЦ \n \n", "date": "2017.11.29", "title": "В Турция работят над проект за изтребител пето поколение"}
{"url": "https://www.blitz.bg/lyubopitno/nauka-i-tekhnologii/sondata-juno-napravi-unikalni-snimki-na-yupiter_news561299.html", "text": "Изстреляната от Cape Canaveral през август 2011 г. космическа сонда Juno е един от най-амбициозните и успешни проекти на NASA за последното десетилетие. За нея космическата агенция отделя над един милиард долара, като сред основните цели на Juno са изследвания на химичния състав на планетата Юпитер, гравитационното и магнитното ѝ поле.\nСлед успешното ѝ изстрелване, следват дълги 5 години път, докато през юли 2016 г. сондата успешно достигна до Юпитер. Тогава бе извършена и изключително сложна маневра, при която чрез включване на двигателите скоростта на Juno бе намалена, за да може апаратът да застане в орбита около планетата. \nПо план Juno трябва да направи 37 пълни обиколки около Юпитер, като те отнемат между 14 и 53 дни – до момента са осъществени 9 такива. По време на всяка обиколка сондата събира хиляди данни за планетата, изпращайки ги към Земята.\n \nНаскоро NASA публикуваха множество изключителни фотографии на Юпитер, базирани на данните, изпратени от Juno. Кадрите са обработени от учените Джералд Айхщед и Шон Доран – това е нужно, тъй като сондата прави снимки с червен, зелен, син и инфрачервен филтър, като накрая всички тези кадри е нужно да бъдат комбинирани в един. \nСнимките показват невероятни форми, цветове, струпвания на облаци и гигантска буря, бушуваща в Южното полукълбо на Юпитер. \nРазвитието на мисията на NASA можете да следите  Източник: vesti.bg \n", "date": "2017.11.29", "title": "Сондата Juno направи УНИКАЛНИ СНИМКИ на Юпитер"}
{"url": "https://www.blitz.bg/politika/zakharieva-s-novi-podrobnosti-za-usukanata-manevra-na-nashiya-pravitelstven-samolet-prikhvanat-ot-iranski-iztrebiteli-na-pt-za-riyad_news561333.html", "text": "\n , с който е пътувала правителствена делегация от София до Рияд, не е бил допуснат до въздушното пространство на Иран и е преминал над територията на Ирак. \nПромяната на маршрута не се е отразила по никакъв начин на пътуването, каза още министър Захариева, която е част от делегацията, придружаваща премиера Бойко Борисов в рамките на посещението му в Саудитска Арабия: , обясни министърът на външните работи Екатерина Захариева. \nПо-късно дежурният в иранското външно министерство обяснил, че българският правителствен самолет се е отклонил леко от маршрута и затова е бил помолен да напусне иранското въздушно пространство. Захариева допълни: \nДо края на деня изпълняващият длъжността посланик на Иран в България Хасан Дотаги ще предостави на Министерството на външните работи допълнителна информация за недопускането на правителствения самолет до въздушното пространство на Иран, съобщиха от външното ведомство. \nНа среща в Министерството на външните работи той обяснил, че не е бил информиран за инцидента и допълнително ще изясни случая. \n", "date": "2017.11.29", "title": "Захариева с нови подробности за усуканата маневра на нашия правителствен самолет, прихванат от ирански изтребители на път за Рияд"}
{"url": "https://www.blitz.bg/svyat/prestolonaslednikt-na-sauditska-arabiya-km-borisov-vizitata-vi-shche-ima-realni-rezultati-video_news561329.html", "text": "Престолонаследникът на Кралство Саудитска Арабия Мохамед бин Салман ал-Сауд посети министър-председателя Бойко Борисов в резиденция „Крал Сауд“, където българският премиер е настанен по време на визитата си. Разговорите се състояха след срещата на Борисов с крал Салман бин Абдулазиз ал Сауд като потвърждение на постигнатите договорености, съобщиха от правителствената пресслужба.\n„Обещавам Ви, че визитата Ви ще има реални резултати. Ние сме известни с това, че спазваме обещанията си“, посочи престолонаследникът Мохамед бин Салман ал-Сауд, който е и първи вицепремиер и министър на отбраната. \nПремиерът, престолонаследникът и министърът на външните работи Адел ал-Джубейр, който също проведе среща с министър-председателя Бойко Борисов, дадоха висока оценка за започналия политически диалог на най-високо равнище и го определиха като нов етап в двустранните отношения. Те изразиха очакване подписаните днес споразумения – за избягване на двойното данъчно облагане и за сътрудничество в областта на земеделието, животновъдството и рибарството, да донесат практически резултати и за двете страни. Според престолонаследника Мохамед бин Салман ал-Сауд, започналите реформи в Саудитска Арабия са възможност страните-партньори на кралството да реализират проекти в областта на туризма, икономиката, селското стопанство, иновациите. Той посочи, че ще бъдат насърчени бизнес контактите между двете страни, което да доведе до задълбочаване на отношенията на всички равнища и да е от полза за развитието на България и Саудитска Арабия. \nВ разговора бяха обменени мнения за обстановката в региона на Залива, на Балканите, мигрантската криза в Европа и приоритетите на Българското председателство на Съвета на Европейския съюз. България беше изтъкната като държава на етническата толерантност, в която всеки, независимо от своята религиозна принадлежност, получава шанс за развитие. \n  \n", "date": "2017.11.29", "title": "Престолонаследникът на Саудитска Арабия към Борисов: Визитата Ви ще има реални резултати (ВИДЕО)"}
{"url": "https://www.blitz.bg/svyat/tereza-mey-napravi-neshcho-neochakvano_news561332.html", "text": "\n Министър-председателят на Великобритания Тереза Мей пристигна на изненадваща визита в иракската столица Багдад. Там тя се срещна с колегата си Хайдер ал-Абади, предадоха световните медии. \n„Абади посрещна британския премиер и делегацията й“, разкри прессекретарят на иракския министър-председател. \nДвамата лидери са обсъдили „усилията за възстановяване на стабилността и икономическото сътрудничество, като същевременно се зачита единството на Ирак и неговата конституция\", поясни прессекретарят.  \nИзточник: Фокус \n \n", "date": "2017.11.29", "title": "Тереза Мей направи нещо неочаквано"}
{"url": "https://www.blitz.bg/politika/ekskluzivno-borisov-progovori-za-dramata-koyato-e-izzhivyal-v-nebeto-nad-iran-video_news561338.html", "text": "\n Бях от първите, които отидоха в Иран. В прекрасни отношения сме с тях.   Обяснението, което местните власти дават към момента, е, че са ни сменили кацането от едно на друго летище ... Не искам да го коментирам. С Иран имаме много добри отношения. Нашата политика, моята политика винаги е била за мир, никога срещу трета държава. Това заяви премиерът Бойко Борисов  . \nПопитан дали  има политически подтекст, или истерия с коментари в България, министър-председателят заяви: „Завистта в България започва да става като характерна черта. Има хора, които завиждат, дразни ги, че държавата си върви добре...   \nВсички знаят, че сме приятели с Катар, с Емирствата, с Иран, с Турция. Това не значи, че не можем да доразвием приятелства и с други, с които досега не сме ги имали в този обем. Така че... Завист. Нищо друго нямам като коментар”, отсече Борисов. \nПред представителите на българските медии в Рияд премиерът каза още, че в рамките на месец ще бъде открито посолство в Саудитска Арабия, „за да можем да изпълним всичко, което сме договорили. На бизнес форума сутринта видях, че към страната ни има голям интерес”, коментира той. \n  \n„Сега България стои по различен начин и за първи път към нас има покана да посетим страната. Далеч съм от мисълта, че това се дължи на мен. Стабилността на България,. Развитието й, икономическият растеж, стабилната финансова система, етническата толерантност, ниските данъци... Престолонаследникът е много енергичен човек, с амбиции да направи много реформи, особено в сферата на сигурността. Амбицирани са да докарат в България максимум инвестиции. \nОт това, което ни отделиха като време и кралят, и престолонаследникът, виждам, че има интерес към България”, посочи Бойко Борисов.  \n", "date": "2017.11.29", "title": "Ексклузивно! Борисов проговори за драмата, която е изживял в небето над Иран (ВИДЕО)"}
{"url": "https://www.blitz.bg/svyat/uzhast-v-khaga-s-bosnenskiya-lider-koyto-poglna-chasha-s-otrova-zavrshi-ss-smrtta-mu_news561342.html", "text": "\n Военновременният командир на босненските хървати Слободан Праляк почина, след като   Това предаде Reuters.  \nСъгласно данни на хърватска телевизия, Праляк е издъхнал в болница в Хага. \nСъбитието се случи в последния ден от работата на Международния трибунал за бивша Югославия, създаден преди 24 г. Съдът прекъсна изслушванията в съдебната зала, след като по-рано днес подсъдимият \"взе отрова“ при потвърждаването на присъдата му за 20 г. лишаване от свобода. \nМинути след отхвърлянето на обжалването му, бившият хърватски военен командир погълна течност от малка бутилка, след което извика: \"Не съм военнопрестъпник, противопоставям се на тази присъда“. Адвокатът на Праляк заяви, че 72-годишният „е взел отрова“. Това принуди председателят на съда Кармел Агиус да извика лекар и да спре хода на делото в Хага.На място бе изпратена линейка, а парамедици бяха забелязани да влязат в съдебната зала. \nПраляк бе един от шестимата бивши политически и военни лидери, които обжалваха присъдите на Международния наказателен трибунал за бивша Югославия, който миналата седмица осъди за геноцид бившия командир на босненските сърби Младич, уточнява Канал 3.\n", "date": "2017.11.29", "title": "Ужасът в Хага с босненския лидер, който погълна чаша с отрова, завърши със смъртта му!"}
{"url": "https://www.blitz.bg/layfstayl/shoubiznes/obrat-v-zhivota-na-megz-trgva-iz-stranata-da-chete-lektsii-na-mladezhi_news561209.html", "text": "\n Миналата седмица из социалните мрежи плъзна мълвата, че Мегз ще посети малкия град Симитли по покана на самата община, за да изнесе лекция на младите от града за пътя на успеха си, пише HotArena.  \nНад 500 човека в социалните мрежи са отбелязали, че ще присъстват. А тези, които са се отбелязали като заинтересовани са над 1200 души. Новината предизвика множество отзиви, които както всичко свързано с Мегз бяха на двата полюса - силно отрицателни и силно положителни.  \nВчера Каканашева за пръв път проговори за събитието в блога си \"ДРЕМЕ МИ\". Мегз разказва пред последователите си, че в началото когато са я канили деца от всички краища на страната се е чувствала много щастлива, но не го е приемала сериозно. По-късно, когато от самата община се обадили, тя се почувствала отговорна пред децата от града и решила да участва.  \nКаканашева стига още по-далече в призива си. Тя говори за младежка организация, чрез която младите да могат заедно да решават проблемите си, разчитайки единствено на тези, които също като тях вярват в промяната. \"Тогава вече няма да има повод да се оплакваме, че градът ни или държавата не правят нищо. Ще можем сами да градим времето, в което живеем. Ще искаме да останем в България\". \nМегз е приела много насериозно социалната си ангажираност след промяната, която преживя във Вип Брадър. Припомняме, че тя създаде блог, чрез който да мотивира младите, включи се в каузата за намиране на дом за всяко бездомно куче - като тя самата осинови 2. А сега тръгва по градовете за срещи с младите.  \nПод постовете на амбициозната Мегз не липсват упреци. Майки я съветват да учи децата с по-малко деколте. А други я питат дали ще има субтитри. Факт е , обаче, че всяко видео има над 100 гледания. Положителните коментари също са много и все повече хора подкрепят Мегз в каузите й. \n", "date": "2017.11.29", "title": "Обрат в живота на Мегз, тръгва из страната да чете лекции на младежи"}
{"url": "https://www.blitz.bg/svyat/izvnredno-ot-khaga-bosnenski-lider-chu-prisdata-si-i-poglna-chasha-s-otrova-pred-sdiite-video_news561276.html", "text": "\n Самоубийство прекъсна последното заседание на Международния трибунал за бивша Югославия (МТБЮ) в Хага.  \nЕдин от шестимата подсъдимите лидери на провъзгласената от хърватите по време на войната в Босна и Херцеговина (1992-1995 г. ) Република Херцег-Босна - Слободан Праляк изпи чаша с отрова. \nТой сложи край на живота си, след като магистратите в административната холандска столица потвърдиха 25-годишната му присъда, издадена от МТБЮ през 2013 г. \"Не съм военен престъпник. Не признавам това решение\", извика Праляк, след като чу постановлението на трибунала и изконсумира течността. \n \n \n \n", "date": "2017.11.29", "title": "Извънредно от Хага! Босненски лидер чу присъдата си и погълна чаша с отрова пред съдиите (ВИДЕО)"}
{"url": "https://www.blitz.bg/obshtestvo/blits-tv-dokde-stigna-saniraneto-na-sofiyskata-matematicheska-gimnaziya-paisiy-khilendarski_news561277.html", "text": "\n Кметът на София Йорданка Фандъкова провери изпълнението на мерките за енергийна ефективност в Софийската математическа гимназия \"Паисий Хилендарски\". \nНа проверката присъства и заместник-кметът по направление \"Строителство и инвестиции\" Ирина Савина.  \nВ сградата на СМГ се изпълнява топлинно изолиране на външните стени, покрива, както и енергоспестяващо осветление и мерки по отоплителната инсталация. Оператор: Съйко СЪЕВ, БЛИЦ \n", "date": "2017.11.29", "title": "БЛИЦ TV: Докъде стигна санирането на Софийската математическа гимназия \"Паисий Хилендарски\""}
{"url": "https://www.blitz.bg/svyat/ruskite-vks-i-tigrite-na-general-sukheyl-dounishchozhavat-teroristite-ot-id-kray-efrat_news561285.html", "text": "Сирийската армия с подкрепата на руските ВКС развива успешното си настъпление на западния бряг на Ефрат, закрепвайки военното си превъзходство в провинция Дейр ез-Зор. Щурмовите отряди на генерал Сухейл унищожили над 40 терористи от ИД в град Тел-ет-Тафран, съобщи интернет-изданието k-politika.ru. Очаква се градът да бъде превзет в най-скоро време.\n„Силите на Тигъра” обхващат противника от северно и южно направление откъм селищата Ел-Крайя и Ел-Кишма, все по-плътно свивайки обръча около отбраняващия се противник. \n  \nОтделните групи бандити вече не са в състояние да противостоят на редовната сирийска армия. \n  \nСпоред оценка на Държавния департамент на САЩ, международната коалиция от септември 2014 г. до сега е изразходила за борба с ИД в Сирия 9 млрд. долара, а в Ирак – 13 млрд. долара. \n  Превод и редакция: БЛИЦ \n \n", "date": "2017.11.29", "title": "Руските ВКС и „тигрите” на генерал Сухейл доунищожават терористите от ИД край Ефрат"}
{"url": "https://www.blitz.bg/obshtestvo/borisov-kove-istoriya-v-riyad-snimki_news561295.html", "text": "\n Министър-председателят Бойко Борисов и Негово Величество крал Салман бин Абдулазиз Ал-Сауд проведоха среща, която е първата на толкова високо равнище в историята на отношенията между България и Кралство Саудитска Арабия. \nВизитата на българския премиер в Рияд се осъществява по покана на краля на Саудитска Арабия и поставя началото на политически диалог, който ще спомогне за развитието на партньорства между двете страни в различни сфери от взаимен интерес. \n \n \n \n \n \n \n \n \n \n \n \n \n \n \n \n \n", "date": "2017.11.29", "title": "Борисов кове история в Рияд (СНИМКИ)"}
{"url": "https://www.blitz.bg/svyat/v-nebeto-nad-kitay-se-poyavi-neshcho-unikalno-video_news561293.html", "text": "В небето над Китай се появи странно природно явление. Оптическата илюзия прави така, че да изглежда сякаш има три слънца, пише в. \"Дейли мейл\".\nВсъщност това се случва, когато светлината взаимодейства с ледени кристали в атмосферата. \nКадрите са заснети в Хулунбуир, Вътрешна Монголия. Трите слънца са се появили на небето два пъти през деня, като сутринта те са се задържали два часа. \n \n \n \n \n", "date": "2017.11.29", "title": "В небето над Китай се появи нещо уникално (ВИДЕО)"}
{"url": "https://www.blitz.bg/stsena/pomnite-li-ema-dshcherichkata-na-reychl-i-ros-ot-priyateli-nyama-da-povyarvate-kak-izglezhda-dnes-snimki_news561278.html", "text": "Помните ли сладкото русокосо бебе, което беше в ролята на дъщеричката на Рос и Рейчъл от „Приятели“? Хитовият сериал е на над 20 години, а някои от героите остаряват, а други просто растат.\nТакъв е случаят с чаровното момиченце, което познаваме от малкия екран като Ема. Всъщност дъщеричката на Рос и Рейчъл се играе от две момичета – близначките Кали и Ноел Шелдън.\n \nДвете са вече 14-годишни и продължават да получават предложения за снимки в различни продукции. За първи път се появиха на екран именно в „Приятели“ през 2004 г.\n \n Източник: \"Дарик\" \n", "date": "2017.11.29", "title": "Помните ли Ема, дъщеричката на Рейчъл и Рос от „Приятели“? Няма да повярвате как изглежда днес! (СНИМКИ)"}
{"url": "https://www.blitz.bg/svyat/panika-v-moskva-evakuirat-nad-8000-dushi-zaradi-bomba_news561313.html", "text": "\n Над 8000 човека - посетители и работници, се евакуират в момента от търговския център \"Авиопарк\" в Москва. Това се е наложило заради получено анонимно обаждане, с което бе съобщено, че в сградата има бомба, предават руските медии. \n\"Евакуацията на хората вече тече\", съобщиха от полицията. \nВълната от телефонен тероризъм в Русия започна на 11 септември, като до сега са получени бомбени заплахи за 180 града и почти 3500 сгради. До момента са били евакуирани заради този тип тероризъм около 2,43 милиона човека. По сметки на полицията телефонните терористи са засегнали общо 75 от 85-те руски региона. Само в Москва са били реализирани 600 телефонни заплахи за бомби, а още 100 в региона на столицата. За щастие, в нито един от случаите не е настъпила експлозия, уточнява Петел. \n \n", "date": "2017.11.29", "title": "Паника в Москва: евакуират над 8000 души заради бомба"}
{"url": "https://www.blitz.bg/svyat/deyli-meyl-s-shokirashcha-versiya-posledniyat-tsar-na-rusiya-nikolay-ii-e-bil-razstrelyan-ss-semeystvoto-si-kato-chast-ot-evreysko-ritualno-ubiystvo_news561230.html", "text": "\n Русия започва разследване дали цар Николай II и неговото семейство са били убити от евреите като част от \"ритуално убийство\", пише „Дейли мейл“. Отец Тихон Шевкунов, ортодоксалният епископ, ръководещ разследването, е сред твърдите членове на църквата, които твърдят, че последният руски император е бил убит заради еврейски ритуал. \nЦар Николай е застрелян, заедно с жена си и пет им деца от болшевиките в Екатеринбург под ръководството на коменданта Яков Юровски през 1918 г., след като Владимир Ленин идва на власт. Оттогава се разпространяваха какви ли не слухове за обстоятелствата около неговата смърт. \nБорух Горин, говорител на Федерацията на еврейските общности, най-голямата еврейска група в Русия, изрази силна загриженост относно твърденията. По думите му това е \"завръщане към най-мрачните векове\". \nПо време на Средновековието в Европа някои хора са вярвали, че евреите убиват християни, за да използват кръвта им за ритуални цели. Според историците обаче няма основание за това в еврейския религиозен канон или исторически факти. \nЦарят и неговото семейство са били екзекутирани от болшевишки стрелец на 17 юли 1918 г. в сутерена на търговска къща, където са били държани в град Узулинг. Руската православна църква ги провъзгласява за светии през 2000 г. Превод и редакция: БЛИЦ \n \n", "date": "2017.11.29", "title": "„Дейли мейл“ с шокираща версия! Последният цар на Русия Николай II е бил разстрелян със семейството си като част от \"еврейско ритуално убийство\""}
{"url": "https://www.blitz.bg/svyat/novata-raketa-na-severna-koreya-khuason-15-se-okaza-oshche-po-opasna_news561233.html", "text": "Новата ракета на Северна Корея Хуасон-15 може да носи не само ядрени, но и биологични и химически оръжия. Това съобщи японският министър на отбраната Ицунори Онодера, цитиран от БГНЕС.\nТой подчерта, че министерството на отбраната, заедно с министерството на околната среда, планира да организира обучение за местното население в случай на евентуални ядрени, биологични или химически атаки. \nПрез нощта срещу сряда японски и южнокорейски военни регистрираха изстрелване на ракета от Северна Корея, която падна на 210 километра от крайбрежието на Япония. Това бе първата демонстрация след 15 септември. \nТози път Северна Корея, според военни източници в Япония, е използвала за демонстрацията най-вероятно двустепенна междуконтинентална балистична ракета. Траекторията е била висока - до 4 - 4,5 хиляди километра, според източници в Япония и Южна Корея, цитирани от ТАСС, а проекцията на изминатото разстояние - близо 1000 км. \nМинути след демонстративната ракетна стрелба от полигон край Пхенян Сеул даде също демонстративен отговор като изстреля ракети по собствен полигон. САЩ, Япония, Южна Корея, ЕС и други страни осъдиха провокативния характер на действието. \n \n", "date": "2017.11.29", "title": "Новата ракета на Северна Корея Хуасон-15 се оказа още по-опасна!"}
{"url": "https://www.blitz.bg/svyat/smrtonosniyat-buratino-v-donbas-kak-khitrite-oplchentsi-napravikha-na-glupak-ukrainskoto-komandvane_news561173.html", "text": "Украинските военни не веднъж са протестирали против присъствието в Донбас на руски тежки огнеметни системи „Буратино”. Първата информация се появи още през лятото на 2014 г., но без конкретни доказателства.\nЗнаейки за паническия страх на украинското войнство пред това смъртоносно оръжие, остроумни донбаски опълченци решили да се възползват, разказа мордовското издание vestnik-rm.ru. \n  \nНямайки реална машина, те взели обикновен танк Т-72, обърнали купола с оръдието назад, отгоре сковали макет на пускова установка и го покрили с брезент. От голямо разстояние или от въздуха „модернизираното” съоръжение изглежда като истинска ТОС. \n  \nТака опълченците внесли паника в редовете на украинската армия, твърди vestnik-rm.ru. Украински „специалисти” твърдели, че установката изгаря всичко наоколо. Прибавяйки небивалици за митичната руска заплаха, украинските пропагандисти изплашили до смърт своите войници, които в периода на активни бойни действия през 2014 г. предпочели да се предадат, отколкото да загинат под ударите на безжалостния „Буратино”. \n   Превод и редакция: БЛИЦ \n", "date": "2017.11.29", "title": "Смъртоносният „Буратино” в Донбас: Как хитрите опълченци направиха на глупак украинското командване"}
{"url": "https://www.blitz.bg/svyat/ochevidka-pred-blits-blgarkata-donna-na-ostrov-bali-razkaza-strashno-li-e-tam-i-kakvo-se-sluchva-v-momenta-snimkivideo_news561240.html", "text": "\n Българката Донна Цанева, която е израснала в Австралия, в момента се намира на едно от най-опасните места в света - остров Бали. Донна е фотограф и причината да е на екзотичното място е любопитството ѝ към непознатото и екзотичното. Ето какво разказа тя пред БЛИЦ за обстановката на острова в момента, има ли паника, дали се чувства в безопасност и смята ли да напусне опасната зона скоро: \nКазвам се Донна Цанева и любопитството ми да се докосна до нови места, хора и култури винаги ме е дърпала към далечни земи - този път Бали. До този момент единственото място, което е евакуирано още през септември-октомври месец, е така наречената червена зона първоначално в радиус от 6, а сега 10 километра от вулкана.\n \nВ интерес на истината никой около мен или с когото съм говорела, както и самата аз не съм се чувствала в опасност. Купих си самолетния билет след първото изригване и винаги съществуваше реална възможност това да се случи - да не може да се тръгне от острова. \nОт няколко години живея в Исландия, там постоянно има опасност за вулканични изригвания, както се случи два пъти преди последните няколко години, а и често се случва да сложат код жълт или червен върху исландското въздушно пространство. Важното е човек да е спокоен и най-вече да е информиран с достоверна информация. \nНяма никаква паника тук и единствената голяма тревога е не дали, а кога ще изригне пак, тъй като третото изригване се очаква да бъде още по-голямо, а прозорецът за летене се затваря с всеки изминал ден. Днес ще отворят летището в Денпасар, но има над 100.000 туристи, които трябва да тръгнат преди мен. Важното е да сме в безопасност, както е сега, а въпросът кога ще се качим на полет е на по-заден план. \nДонна ни изпрати и актуални снимки и видео от острова. \n  \n \n \n   \n \n \n Цанка ДОНКОВА, БЛИЦ \n", "date": "2017.11.29", "title": "Очевидка пред БЛИЦ: Българката Донна на остров Бали разказа страшно ли е там и какво се случва в момента (СНИМКИ/ВИДЕО)"}
{"url": "https://www.blitz.bg/svyat/izvnredno-ot-kavala-chetiri-trupa-sled-byasna-gonka-mezhdu-migranti-i-politsiya-snimki_news561252.html", "text": "\n Страшна трагедия в Кавала. Четирима души загинаха, а пет са тежко ранени при тежка катастрофа, станала снощи на провинциален път Солун-Кавала, близо до Неа Перамос, \"Български новини\". \nСпоред информация въпросният автомобил е карал 8 имигранти. Трафикантът се опитал да се измъкне с бясно каране, когато разбрал, че по петите му са полицаите. \nТой загубил контрол над колата и тя се преобърнала в пропастта. Операцията по ваденето на пострадалите е продължила повече от един час, а на място са пристигнали четири линейки, две пожарни коли и многобройна полиция. Четирима мигранти са открити мъртви под ламарините на колата, а останалите 4-ма и трафикантите са сериозно пострадали и настанени в болница на Кавала. \nСледващите няколко часа за ранените са критични, като лекарите се опитват да ги стабилизират. Първите информационни съобщения сочат, че нещастните младежи са влезли ​​в Гърция от Турция и са платили на трафиканта си солидна сума, за да ги преведат през страната. \n \n", "date": "2017.11.29", "title": "Извънредно от Кавала! Четири трупа след бясна гонка между мигранти и полиция (СНИМКИ)"}
{"url": "https://www.blitz.bg/svyat/dnevnik-na-ratko-mladich-e-izpolzvan-kato-dokazatelstvo-sreshchu-khrvati-uchastvali-v-bosnenskata-voyna_news561256.html", "text": "\n Дневник на командира на сръбските военни по време на войната в Босна и Херцеговина (1992-1995 г.) Ратко Младич бе използван като доказателство по време на последното заседание на Международния трибунал за бивша Югославия (МТБЮ) в Хага.  \nМагистратите в административната столица на Холандия се събраха, за да разгледат жалбата на шестима ръководители на обявената от хърватите република Херцег-Босна. През 2013-а Ядранко Пърлич (на снимката), Бруно Стоич, Слободан Праляк, Валентин Чолич, Берислав Пушич и Миливой Петкович бяха осъдени общо 111 години затвор. \nОбвинението използва записките на Младич, в които се описват извършените от шестимата хървати деяния. МТБЮ на 22 ноември т.г. се произнесе по делото на командира на босненските сърби. Младич бе осъден на доживотен затвор.\n", "date": "2017.11.29", "title": "Дневник на Ратко Младич е използван като доказателство срещу хървати, участвали в босненската война"}
{"url": "https://www.blitz.bg/svyat/kreml-s-ostra-reaktsiya-sled-kato-severna-koreya-izpravi-sveta-na-nokti_news561253.html", "text": "Говорителят на Владимир Путин - Дмитрий Песков, определи като провокация последното ракетно изпитание на Северна Корея, съобщават местни медии.\nСъгласно разпространената информация, ракетата е прелетяла 950 км и е достигнала максимална височина от 4,475 км. \nИзчисленията на траекторията показаха, че в обсега на ракетите тип \"Хуасон-15\" влизат територии в радиус от 13 хил. км, което означава, че Северна Корея може да порази не само Япония и Гуам, ако насочи оръжието на изток, но и цялата територия на САЩ, дори Европа.  \nВ същото време стана ясно, че \"Хуасон-15\" може да носи не само ядрени, но и биологични и химически оръжия. Това разкри японският министър на отбраната Ицунори Онодера. \n \n", "date": "2017.11.29", "title": "Кремъл с остра реакция, след като Северна Корея изправи света на нокти"}
