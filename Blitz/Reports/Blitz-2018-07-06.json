{"url": "https://www.blitz.bg/obshtestvo/trup-na-motorist-lezhi-na-zemyata-sled-zhestoka-katastrofa-na-ptya-bistritsa-zheleznitsa_news611967.html", "text": "Моторист се удари челно в кола и загина на място. Инцидентът е станал на пътя Бистрица-Железница, съобщиха от МВР. Според очевидци водачът на мотора е карал с прекалено висока скорост. Той е излетял от превозното си средство при сблъсъка и е издъхнал на място.   Към момента не се съобщава за други пострадали. ", "date": "2018.07.06", "title": "Труп на моторист лежи на земята след жестока катастрофа на пътя Бистрица-Железница"}
{"url": "https://www.blitz.bg/layfstayl/galena-zaryazva-peeneto-orientirala-se-e-v-drug-bransh-galin-y-udrya-ramo-da-se-razvie_news611909.html", "text": "Бизнес дама ще става попфолк звездата Галена. Певицата е редуцирала участията си из чалготеките в страната и ще върти гурме бургери във Велико Търново, пише Хот Арена. Галена смени попрището. Певицата намали рязко участията си заради други ангажименти. Покрай майчинството и изявите по заведенията певицата се нагърби с още една задачка.  Близки до певицата споделиха, че Галена ги развела лично из поредното заведение на мъжа й Галин , което скоро отвори и което тя изцяло обзавела сама. И четвъртото заведение на семейството е във Велико Търново и прави гурме бургери за богаташи и ценители.   Според запознати месото било от скъпи породи говеда, а хлебчетата и сосовете се правят на място. Певицата показа изискан вкус и познания по интериорен дизайн. Заведението е в типичен американски стил. ", "date": "2018.07.06", "title": "Галена зарязва пеенето? Ориентирала се е в друг бранш, Галин й удря рамо да се развие"}
{"url": "https://www.blitz.bg/layfstayl/tezi-4-dvoyki-zodii-sa-idealnite-dvoyki-kharmoniyata-i-strastta-sa-v-plen-sinkhron_news611925.html", "text": "Хармоничните и щастливи любовни взаимоотношения се основават на дълбока емоционална връзка, която се изгражда чрез постоянна емпатия, изразяваща любов и отдаденост. Всичко това се случва между двама души, за които казваме, че „имат химия“ помежду си. Зодиакалните знаци, под които сме родени играят по-малка или по-голяма роля в това до каква степен ще имаме съвместимост с партньора ни. Вижте 4 двойки зодии, които могат да изградят дълбока емоционална връзка помежду си:Дева и Телец  Това неудържимо дуо има голяма тенденция да се превърне в афера, съставена от двама изключително съвместими любовници. Девата и Телецът са сходни в много аспекти на живота и работят добре на професионално ниво. Фокусирани са върху целите си и могат да бъдат идеални приятели. Амбициозни са, знаят как да подобрят финансовото си състояние, а за Телеца това е особено важно. Съюзът между тях може да е силен, но ако случайно се стигне до раздяла, всеки ще гледа да не остави и стотинка на другия. Близнаци и Водолей  Родените под знака на зодиите Близнаци и Водолей са хора, които искат да живеят разнообразно, вълнуващо и не се оставят на рутината, дори в любовта. Те са изключително страстни. Когато са в любовна връзка, успяват да запълнят празнините и са двойка, която не може да се сравни с никоя друга. Близнаците са леко хаотични, разпиляват се на всички страни, докато Водолеят е организиран и постоянен. Стрелец и Овен  Големи авантюристи, представителите на зодиите Стрелец и Овен обичат да им се възхищават, да получават любовни изненади. Те мислят „извън матрицата“ и никога не се страхуват да напуснат зоната си на комфорт. Известни са със своите интелигентност и любопитство, а умовете им постоянно се скитат през живота и света. В любовта са страстна двойка, въпреки понякога и конфликтите им да са огнени. Независимо от това се стремят към най-доброто за техния съюз. Везни и Рак   Тази зодиакална двойка е създадена в астрологическия рай. Зодиите Везни и Рак отговарят на всички предпоставки да бъдат сродни души, но това не означава, че трябва да се приемат като дадености. Това, което ги събира е желанието за споделена любов и привързаност с цялото си сърце и душа. Те са пример за истинска любовна двойка, защото се грижат за нуждите на партньора си, насочват емоциите си, правят комуникацията силна и развиват дълбока емоционална връзка, което прави техните отношения още по-добри.    ", "date": "2018.07.06", "title": "Тези 4 двойки зодии са идеалните двойки! Хармонията и страстта са в пълен синхрон"}
{"url": "https://www.blitz.bg/svyat/dzhidzhi-khadid-razbiva-mzhki-srtsa-kato-momiche-na-bond-snimki_news611904.html", "text": "Джиджи Хадид е като хамелеон, когато става въпрос за модни проекти. Сега тя влиза в ролята на истинско момиче на Бонд, в чиито вени сякаш тече адреналин. Моделът позира за три корици и фотосесия за есенното издание на списание V Magazine.Високите скорости и висшата мода са преплетени и умело уловени от професионалния обектив на Марио Соренти.  Разбира се, между комплектите бикини и обувки, Джиджи кара джет на Fendi. Втората корица е за бански и АТВ, брандирани с логото на Philipp Plein. Третата корица е под вода, а Джиджи носи ювелирни изделия и бански на Chanel.", "date": "2018.07.06", "title": "Джиджи Хадид разбива мъжки сърца като момиче на Бонд (СНИМКИ)"}
{"url": "https://www.blitz.bg/obshtestvo/stolitsa/zhivi-i-mrtvi-gniyat-v-zadrstvaneto-koeto-paralizira-sofiya_news611855.html", "text": "Центърът на София отново е парализиран от колосални задръствания! Нищо, че е делничен ден в началото на юли и хората бързат да стигнат до офисите си, за да си изкарат прехраната! Гаврата със столичани и гостите на града е пълна.  Заради ремонт по бул. \"Васил Левски\" е отворена само една лента, което в комбинация с безумната велоалея, без колоездачи по нея по бул. \"Раковски\" прави движението непроходимо.  Така колите пъплят като охлюви, редом до катафалките, в които се разлагат трупове. А трупове от инфаркти и рак в България, дал Господ!  На всичкото отгоре днес стотиците хиляди участници в движението на София изпиха до дъно и друга чаша с отрова. Жълтите павета бяха преградени заради поредната делегация. И автомобилите отново бяха натикани да обикалят по еднопосочните ленти около работниците, които режеха асфалта и пълнеха колите им с прах.  На този фон абсурно звучаха и оправданията на общински съветник от ВМРО, който на въпрос на Клара Маринова защо движението в столицата е блокирано, отговори с характерно мякане: \"Еми, такава е ситуацията! Не знам защо се получава така. Ние от ВМРО искаме да направим един хубав закон за погребалните агенции\".  Мякащият съветник е прав. Най-добре е той и колегите му да направят една погребална агенция, в която да опеят всички, дръзнали да пътуват с личните си автомобили, за да влеят пари в икономиката българска.   Спокойно, ковчези има за всички... Ивайло КРАЧУНОВ", "date": "2018.07.06", "title": "Живи и мъртви гният в задръстването, което парализира София"}
{"url": "https://www.blitz.bg/obshtestvo/boyko-borisov-tselta-na-161-ne-e-razdelenie-a-podpomagane-na-evropa_news611876.html", "text": "Форматът 16+1 не е с цел да раздели Европа, а цели единствено да подпомогне Европа. Това не е геополитически съюз, не трябва да има противопоставяне. Това заяви министър-председателят Бойко Борисов по време на съвместната пресконференция с председателя на Държавния съвет на Китай Ли Къцян.Българският премиер добави, че основната задача е да се вдигнат доходите на хората от Източна и Западна Европа, за да достигнат стандарта на Запад.  По отношение на енергетиката Борисов заяви, че за Белене може да бъде договорен един хубав проект между двете страни. В инфраструктурен план всичко ще бъде прозрачно и на пазарен принцип, завърши словото си премиерът. Председателят на Държавния съвет на Китай Ли Къцян сподели от своя страна, че срещата във формат 16+1 е важна крачка насърчаването на бизнеса и посочи, че Китай и държавите от Централна и Източна Европа се развиват по сходен начин и затова трябва взаимно да си помагаме. ,,Тази среща не е политическа платформа. Китай подкрепя европейската интеграция и демокрацията, затова и Европейския съюз е важна сила за глобалния просперитет и мир'', обяви Къцян и допълни, че без Европа на глобалната сцена няма как да има глобално развитие. Осъществяването такъв проект като железопътен път между България и Егейско море ще изпрати послание, че нашето сътрудничество е прозрачно и устойчиво. По въпроса с търговските войни със САЩ Ли Къцян заяви, че Китай никога не се е стремяла към търговски войни с която и да е държава, тъй като никой не би имал полза от тях и те само са във вреда.", "date": "2018.07.06", "title": "Бойко Борисов: Целта на 16+1 не е разделение, а подпомагане на Европа"}
{"url": "https://www.blitz.bg/ikonomika/bivsh-zam-vnshen-ministr-kitay-mozhe-da-ni-zalee-s-roga-na-izobilieto-pri-edno-uslovie_news611825.html", "text": "България има невероятния шанс да привлече китайски инвестиции не само в страната, но и в региона. Това каза в ефира на bTV бившият зам.-външен министър Милен Керемедчиев. Поводът за разговора е срещата „16+1”, за която у нас пристига огромна делегация от 700 китайски бизнесмени. Те съпровождат председателя на Държавния съвет на Китай Ли Къцян за срещата, в която участват и лидерите на страните от Централна и Източна Европа.„След 2013 г., когато започна доктрината „Един пояс, един път”, Китай измести рязко фокуса и се концентрира върху Централна и Източна Европа”, обясни Керемедчиев.   По думите досега китайските инвестиции са били концентрирани единствено в западноевропейските държави.  С изместения фокус Китай иска през гръцките пристанища да насити инфраструктурата на Югоизточна Европа и по този начин китайските стоки да пробият на европейския пазар, заяви бившият зам.-министър. Според него срещата „16+1” е толкова важна за България, колкото е било и европредседателството ни през последните 6 месеца. Ако се изиграят нашите картите правилно, имаме възможност да вкараме инфраструктурни проекти, които са трансгранични, и по този начин ще наситим с реални проекти нашето желание да развием Балканите и да ги подпомогнем, заяви Милен Керемедчиев. По инвестиции от Китай България е на опашката и с най-нисък ръст, подчерта той. Даже Сърбия и Гърция имат повече инвестиции. Лидер е Унгария с над 2 милиарда евро за последните 18 г. В България за този период са влезли около 300 млн. евро, посочи Керемедчиев. Той беше категоричен, че трябва да се води държавна политика за привличането на инвестиции в страната ни и в региона.  „Трябва да хванем последния влак. Китай иска да види държавна ангажираност във всички проекти, за които се преговаря”, отбеляза Милен Керемедчиев.   ", "date": "2018.07.06", "title": "Бивш зам.-външен министър: Китай може да ни залее с рога на изобилието при едно условие"}
{"url": "https://www.blitz.bg/lyubopitno/za-primer-plovdivski-kmet-kachi-lchezarnite-si-sluzhitelki-na-elektricheski-trikolki-i-video_news611852.html", "text": "Пловдивски общинар с революционно решение за транспорта на подчинените си. Кметът на район „Тракия” купи електрически триколки за чиновниците и ги прати на обиколки из кварталите с модерното возило. \"Много се надявам ние да сме пионерите на въвеждането на електрическите превозни средства в район Тракия, а и не само. Много ми се иска да променим мисленето на българите, на пловдивчани, и да го възприемат като едно нормално превозно средство, с което лесно се придвижващ от една точка до друга. Евтино. Бързо. Сред природата. И наистина много удобно\", каза Костадин Димитров.   Електрическите триколки са способни да изминават по 40 километра с едно зареждане. Според Димитров, мнението сред служителите към въпросните превозни средства вече започва да се променя, защото те наистина са удобни.   Според изчисление на заместник-кмета, разходът за всеки 30 изминати километра е около 12 стотинки.   Превозните средства са 4, но всички в общината може да ги ползва. Новата придобива е от 3 дни.   \"С тях виждам много по-добре нередностите в района\", призна кметът.   \"Надявам се да прескочим нашия балкански манталитет и да гледаме към Европа. Надявам се, че подобен род придвижване да стане приоритет и за нас, българите. Возилото не определя нашия статус. Това е един прекрасен начин да стигнеш от едно място до друго\", каза още Димитров.     ", "date": "2018.07.06", "title": "За пример: Пловдивски кмет качи лъчезарните си служителки на електрически триколки и ... (ВИДЕО)"}
{"url": "https://www.blitz.bg/lyubopitno/nauka-i-tekhnologii/ucheni-potvrdikha-zhiteyskiya-opit-denyat-naistina-se-poznava-po-sutrinta_news611850.html", "text": "Сега науката потвърждава нещо, което знаем и от житейския си опит: денят се познава по утрото. Според новото изследване, когато сутрин се събудим с нагласата, че ни очаква ден, изпълнен със стрес и притеснения, това ни кара наистина да преживяваме този стрес, дори без да има истинска причина за това, пише Лайфстайл бг. Учените установили, че подобна нагласа влошава значително работната памет през целия ден. Нещо повече, ефектите от стреса, породен от самото очакване за него, били много по-силни, отколкото тези от действително преживените стресиращи ситуации.  За да стигнат до тези резултати, изследователите включили в експеримента 240 души на възраст между 25 и 65 години. Те били помолени да използват приложение, което ги подканва да съобщят нивата си на стрес в няколко различни момента: сутрин, пет пъти през деня и вечер, когато трябвало да кажат какви са очакванията им за следващия ден.  Те били помолени да правят и по няколко теста на ден, оценяващи работната им памет - участниците трябвало да си спомнят позициите на точки, разположени върху мрежа.  Оказало се, че очакванията за утрешния ден нямат значение за работната памет, за разлика от нагласите сутрин.  Учените казват, че мислите за стреса \"изсмукват\" ресурса на вниманието ни и влошават изпълнението на задачите, които го изискват.  \"Ако мислите, че денят ви ще бъде стресиращ, то ще изпитате тези ефекти, дори нищо стресиращо да не се случи в крайна сметка. Досега това не беше демонстрирано в научен експеримент и показва значението на това как гледаме на света около нас\", казва невропсихологът Мартин Слиуински. ", "date": "2018.07.06", "title": "Учени потвърдиха житейския опит: Денят наистина се познава по сутринта"}
{"url": "https://www.blitz.bg/ikonomika/vnimanie-ognishche-na-chuma-na-60-kilometra-ot-blgariya_news611809.html", "text": "Още едно огнище на африканска чума по свинете е установено в Румъния, само на 60 километра от българската граница в град Констанца. Така броят им достигна 232. Мерките за контрол по границата продължават да са засилени. На граничния пункт Дунав мост при Русе вече има и информационни табели, които предупреждават, че е забранено внасянето на свинско месо за лична консумация от северната ни съседка. В района на Русенска област има 8 свинекомплекса и се отглеждат 100 хиляди свине, което е 30% от свинепроизводството в страната. Заради близостта от заразата, в тези обекти се извършва дезинфекция на всички влизащи автомобили. Въведен е и пропускателен режим за работниците.  „Два свинекомплеска извършват обща търговия с Румъния.  Автомобилите, които отиват на румънска територия и се връщат обратно с живи свине, подлежат на абсолютен контрол, извършван, както от румънска страна, така и от българска по отношение на дезинфекция и следене стриктно шофьорите да не вкарат някаква храна откъм Румъния“, каза пред камерата на националната телевизия началникът на отдел „Здравеопазване на животните” към Областната дирекция по безопасност на храните – Русе д-р Николай Ненов.  Всички превозни средства, пътуващи в двете посоки през българо-румънската граница, се проверяват от служители на Гранична полиция и Агенция „Митници“ за внос на свинско месо и колбаси. До момента са конфискувани около килограм хранителни продукти. Поставен е и фризер, където временно да се съхраняват.  „Ако бъде открито по-голямо количество, автомобилът, който е без документи, съответно транспортира и търгува с храни, които са забранени за въвеждане в България, колата бива дезинфекцирана, също месото се насочва за унищожение в инсинератор“, добави шефът на Областна дирекция по безопасност на храните – Русе д-р Георги Дяков.  На денонощие през Дунав мост преминават над 3 000 леки и тежкотоварни автомобила, а през лятото трафикът се увеличава. В България все още няма огнища на Африканска чума по свинете. Болестта не е опасна за хората, но може да причини големи икономически загуби в животновъдния сектор. ", "date": "2018.07.06", "title": "Внимание! Огнище на чума на 60 километра от България"}
{"url": "https://www.blitz.bg/lyubopitno/dior-iztsyalo-kopira-dizayna-na-rumnski-nosii-no-poluchi-skrushitelen-otgovor-snimkivieo_news611743.html", "text": "Ако не знаете що е то Бихор, то това е обикновен румънски окръг. Сякаш ви стана по-ясно. Като цяло това е малък регион в Трансилвания, чийто национални носии станаха част от света на висшата мода, при това без знанието на самите румънци. Популярните брандове често се оказват под огъня заради кражба на дизайни от художнижи, други марки и дори цели нации.Миналата година компанията Dior представи нова колекция дрехи. Скоро след това хората започнаха да забелязват поразително сходство с традиционните румънски носии.   Виждате ли сходството?    Хората от Бихор много се гордеят с традициите си.  Това ги отличава от другите култури.  Но, когато в миналата година Dior пусна своята нова колекция, хората започнаха да забелязват, че стилът на дрехите изглежда странно познат.  Почти цялата колекция има потресаващо сходство с носиите на Бихор.  Намерете петте разлики.    Dior продава своите дрехи по 30 000 евро парчето.  Но нито един евроцент няма да отиде при населението на Бихор. При това Dior дори никъде не посочва кое е вдъхновението за новата колекция. В отговор в рамките на борбата с присвояването на културата на Румъния румънското модно списание Beau Monde стартира кампания за справедливост. \"Не позволявайте да продават традициите ни. Подкрепете модата от Бихор, купвайте автентични дрехи\"   С помощта на румънски майстори и дизайнери от Бихор бе създадена линия дрехи с общото име Bihor Couture.  Проектът позволява на ценителите на модата да си закупят автентични традиционни одежди на Бихор на доста по-ниска цена, като парите ще отиват при местните майстори.  Видео с жители на Бихор, които разбират за кражбата на Dior.  \"О, Господи\", реакция на жители на Румъния, когато те разбират за какви пари Dior продава дрехите си. Превод и редакция: БЛИЦ", "date": "2018.07.06", "title": "Dior изцяло копира дизайна на румънски носии, но получи съкрушителен отговор (СНИМКИ/ВИЕО)"}
{"url": "https://www.blitz.bg/lyubopitno/razkrikha-misteriyata-okolo-edin-kholivudski-mit-zashcho-amerikantsite-khodyat-u-doma-si-s-obuvki-snimki_news611869.html", "text": "Гледайки американски филми, предавания или видеа на тамошни блогъри, най-вероятно сте забелязали, че хората в САЩ не си свалят обувките, докато те са у дома. Дали в маратонки или друг вид обувки, те безгрижно се разхождат както из града, така и в кухнята си или гостната. Американците си качват краката на белоснежни дивани и, изглежда, си махат обувките само, когато влизат да си вземат душ.На нас, жителите на постсъветското пространство, този навик може да ни се струва доста странен и дори глупав. Все пак ние сме свикнали, че от улицата в дома може да се внесе мръсотия, дори ако се отиде до близкия магазин. А да отидем по-далеч от началото на коридора на нашето жилище, е направо немислимо.    Но с традицията да се ходи с обувки у дома могат да се похвалят не само американците, но и британците, австрийците, новозеландците, германците, италианците... Та от къде идва този странен навик?     Оказва се, че въобще не е холивудско преувеличение, а си е самата истина. Американците, дори си ходят на гости, без да се събуват на вратата и да си пъхат краката в чужди чехли, смятайки това за нехигиенично.    Една от основните причини за това пренебрежително, както изглежда, отношение към хигиената е това, че американците се придвижват предимно с автомобили или таксита. Затова те просто не успяват да си изцапат обувките. Пеша ходят не чак толкова много хора, но и за тях са създадени много хубави условия.           Тротоарите, мостовете и шосетата се чистят между 1 и 3 пъти в месеца с вода и екологични препарати. Затова пешеходците могат без проблем да си се разхождат по улиците, без да се притесняват, че ще си изцапат обувките.        Домовете на американците рядко са застлани с килими. Вместо това, подовете са голи или покрити с материали, които лесно се чистят, или просто заменят с нови, когато им дойде времето.   А ако хората живеят в затворен комплекс, предоставящ всичките удобства на модерната цивилизация, то за тях е просто много неудобно да се обуват и събуват всеки път, когато те влизат някъде. А и дори да се внесе малко мръсотия, тя винаги може да се изчисти.    Отделно трябва да се отбележи любовта към чистотата, която властите активно прокламират. А също и културата на самите граждани, които вярват, че е чисто не там, където се чисто, а там където не се мърси. При това държавните служби заедно със самите местни жители се грижат за чистотата на улиците.  Например, когато американец си разхожда кучето, той е задължен да почисти акото след него. Също така, до териториите за разходка на кучета са разположени малки площадки с пясък.   Що се отнася до чистотата на улиците, то трябва да се измисли и добре измислената система за отводняване. Пътищата винаги са с няколко сантиметра по-високи от земята. Затова мръсотията просто се измива от дъждовете. А когато се разхождаш по толкова чиста улица дори и в бели маратонки, то трудно ще ги изцапаш.    Все пак трябва да се отбележи и до известна степен странното отношение на американците към хигиената. Възрастните и децата може в един момент да се търкалят по пода като прасенца, а в следващия веднага да хванат с ръцете си сандвичи, които да изядат, без да се безпокоят от мръсотия и микроби.    Превод и редакция: БЛИЦ", "date": "2018.07.06", "title": "Разкриха мистерията около един холивудски мит! Защо американците ходят у дома си с обувки (СНИМКИ)"}
{"url": "https://www.blitz.bg/layfstayl/skorost/citroen-reshi-problema-s-vieneto-na-svyat-v-kolata-video_news611874.html", "text": "На голяма част от пътниците в автомобила им става лошо, особено при по-дълги пътувания. Най-често се появават симптомите на морска болест - световъртеж и гадене, които се превръщат в сериозен проблем. Компанията Citroen намери начин за неговото разрешаване, пише аутомедия бг. Френският производител пуска на пазара иновационни очила Seetroen, чиято цена е 99 евро. Нужно е те да се поставят само за 10-12 минути и призляването изчезва. Очилата могат да бъдат използвани от възрастни и деца над 10 години, при това не само в автомобили, но и на самолет, влак или кораб. Те не коригират зрението, така че могат да се поставят едновременно с обикновени очила.  Справянето със симптомите става с помощта на 4 ринга – два пред очите и два встрани, които са пълни с движеща се течност. Благодарение на нея се пресъздава линията на хоризонта и се разрешава конфликтът между сетивата, който е основата причина за проблемите.  За краткото време – 10-12 минути, очилата синхронизират сигналите, постъпващи от вестибуларния апарат с неподвижен предмет, върху който е фокусиран погледът на пасажера (например смартфон или книга), и така неутраризират появилия се дисбаланс. След изчезване на симптомите на морска болест, очилата се свалят.  Клиничните експерименти са показали, че в 95% от използвани случи очилата са били ефективни. Техният дизайн е създаден от студио в Париж, като са изготвени от лек и приятен на допир материал.  Снимка и видео: Citroen ", "date": "2018.07.06", "title": "Citroen реши проблема с виенето на свят в колата (ВИДЕО)"}
{"url": "https://www.blitz.bg/obshtestvo/cheren-oktopod-oplita-vodite-v-blgariya-po-stranna-skhema-za-desetki-milioni_news611456.html", "text": "Българската асоциация на водите (БАВ) се оказа пресечна точка на многопосочни фирмени интереси, от които всяка година се акумулират печалби за десетки милиони левове. Това стана ясно от разследване на Агенция БЛИЦ. Проучване на медията ни показа, че един от най-активните членове на БАВ инж. Николай Куюмджиев е продуктов мениджър във фирма \"Пайп лайф\", която се управлява от Алекс Хайрабедян.  Семплата наглед компания е оплела пипалата си не само в Българската асоциация на водите, начело на която е бившият директор на \"Софийска вода\" инж. Иван Иванов, но е заела ключова позиция в \"Лабконсулт плюс\" ЕООД. Топлата връзка между частната компания \"Пайп лайф\" и лабораторията с гръмко име е Александър Маринчев. Въпросното лице си е издействало добре платена позиция, от която представя продуктите на \"Пайп лайф\" във Велинград.  Същият този Маринчев представлява \"Пайп лайф\" със знак за качество БАВ и в големите градове София, Плевен и Благоевград.  Интересно как е възможно нито една държавна институция да не се самосезира за крещящия конфликт на интереси? Или може би влиятелната Българска асоциация на водите, която има неограничен достъп до парламентарните комисии по земеделие и екология, а и до няколко министерски кабинета, е разпънала гигантски чадър, с който може да бъде покрит целият курорт Слънчев бряг!?  Според наши източници Хайрабедян иска да разшири позициите си във водния сектор не само със своя служител Маринчев, но и с други пионки, които може да развърти по подходящ начин непосредствено преди старта на мащабните проекти по Оперативна програма \"Околна среда\", която е финансирана от Европейския съюз и предстои да раздаде на бенефициентите си над 2 милиарда евро - космическа сума за която и да е държава по цялото земно кълбо!  Независимо от чуждата си фамилия, Хайрабедян е усвоил българските трикове, с които да се домогне до златния дъжд от Европейския съюз. На този етап не е ясно дали Хайрабедян е уведомил реалните собственици на австрийската компания за действията си, но е кристално ясно, че той иска да създаде огромна мрежа от хора във водния бранш, с които да си осигури апетитни обществени поръчки за милиони евро.  Едва ли е случаен фактът, че управляваната от него фирма е спонсор на \"Лабконсулт плюс\" ЕООД - лабораторията, в която се изпитват повечето материали на конкурентните му фирми. Подозрение буди обстоятелството, че въпросната лаборатория играе ролята на бариера, когато става въпрос за резултати от проби на материали на фирми, които не могат да се похвалят с огромното влияние на \"Пайп лайф\" в областта на неправителствения воден сектор.  Още по-скандалното в случая е, че БАВ изисква тестването на материалите да става не къде да е, а в \"Лабконсулт плюс\"!  Оперативна програма \"Околна среда\" стартира само след няколко месеца, а Хайрабедян вече обикаля етажите на сериозни държавни институции и ловко пуска \"кукички\" с контактите си във властта и контролните органи на държавата, вероятно за да си издейства допълнителна индулгенция. Едва ли Австрийското посолство би погледнало с добро око, ако утре се окаже, че името му е намесено спекулативно и след това попадне във водовъртеж от скандали по печалния пример на един друг бивш директор - този на \"Топлофикация - София\" Валентин Димитров-Вальо Топлото. Въпросният чиновник нагло парадираше с контактите си с легацията във Виена, но след това не само й донесе лоша слава, но и сам влезе в затвора за близо 5 години.  Българската държава също трябва да е нащрек и да гледа с особено внимание на начина, по който се разпределят парите от Европа! За да не бъдем сочени отново като пример за корупция и задкулисни интереси!    ", "date": "2018.07.06", "title": "Черен октопод оплита водите в България по странна схема за десетки милиони!"}
{"url": "https://www.blitz.bg/layfstayl/ptuvane/radiatsiya-50-pti-nad-normata-na-krasiv-blgarski-plazh-bremenni-i-detsa-ne-biva-da-priparvat-tam_news611859.html", "text": "Здравните власти издадоха ново предупреждение за опасни нива на радиация в залива Вромос край Черноморец – в отделни участъци до 50 пъти над нормата. Достъпът до плажа обаче не е забранен, рискът за ползването му е отговорност на плажуващите. На български и на английски нова табела предупреждава, че пясъчната ивица е опасна, пише bTV.Боряна Радкова и семейството ѝ имат апартамент в района и редовно идват на плажа за седмица-две. Рудата, добивана преди десетилетия от близката мина „Росен”, е била с високо съдържание на уран. Част от отпадните води са зауствани в залива.  „Разликата в съдържанието на радионуклеиди в пясъка и в почвата край пясъчната ивица по отношение на този терен спрямо останалите терени, които изследваме по цялото Черноморие, тук е между 5 и 50 пъти повече. Времето за полуразпад на тези радиоизотопни елементи е значително дълго, то надхвърля 90-100 години”, обясни Вергиния Цанова – зам.-директор, РЗИ-Бургас.  Ефектът след продължително лежане на пясъка не е непосредствен, но може да се прояви след години, предупреждават здравните власти. При малките деца има опасност и от поглъщане на пясък. „Има канцерогенен ефект, както и води до генетични мутации в половите клетки, оттам съответно в потомството, което е изключително опасно за млади хора и за бременни жени”, допълни Цанова.  Вергиния Цанова подчерта, че няма как да се забрани използването на плажа. „Това е изборът на хората, ние просто трябва да ги предупредим”, отбеляза тя. Плажът е без концесионер и е предпочитан от семействата с деца. ", "date": "2018.07.06", "title": "Радиация 50 пъти над нормата на красив български плаж, бременни и деца не бива да припарват там!"}
{"url": "https://www.blitz.bg/svyat/opozharikha-kolata-na-zhena-drznala-da-sedne-zad-volana-v-sauditska-arabiya-video_news611886.html", "text": "В Саудитска Арабия опожариха автомобил на жена шофьор, въпреки закона, разрешаващ на представителките на женския пол да шофират. Инцидентът е станал в населения пункт Самад.Жената е работила като касиерка и след отмяната на забраната решила да не харчи половината от заплатата си за личен шофьор.   Още със сядането зад волана обаче жената започнала да получава заплахи, но тя не им придала голямо значение.   В крайна сметка автомобилът ѝ бил опожарен.   По предварителни данни местните власти решили да предоставят на жената друг автомобил, докато не бъдат установени виновниците за престъплението.  Превод и редакция: БЛИЦ    ", "date": "2018.07.06", "title": "Опожариха колата на жена, дръзнала да седне зад волана в Саудитска Арабия (ВИДЕО)"}
{"url": "https://www.blitz.bg/layfstayl/skorost/zapoznayte-se-s-blgarskiya-khiperkar-arcanum-24-elektromotora-i-5521-ks-snimki_news611898.html", "text": "Компанията Alieno, щабквартирата, на която е разположена в България, ще прави\"хиперкар на бъдещето\" под название Arcanum (от лат. тайна). В топ модификацията на изцяло карбоновото купе има електрически силов тракт, системната мощност на който е 5 521 конски сили, пише Факти бг.Максималният въртящ момент е още по-впечатляващ - 8 880 Нм. Според специалистите от Alieno максималната скорост на Arcanum ще е 488 км/ч.     Платформата представлява монокок изработен по технологията \"препрег\". Долната част на шасито е усилена с кевлар, а каросерийните панели също са изработени от карбон. Дължината на хиперкара е 5 340 мм, широчината - 2 180 мм, а междуосието - 3 100 мм. Масата на двувратата спортна кола е 1 620 килограма. Силовият тракт се състои от 12 или 24 електромотора (в зависимост от версията), като са монтирани от три до шест на всяко от колелата.       Интересното е, че всеки от електромоторите се контролира от електроника индивидуално. Силовият тракт има три режима - Street, Track и Race, според които се променя мощността между предната и задна оси. Задвижването е на четирите колела и е със система за контрол на векторната тяга, както и с динамично разпределение на момента между отделните колела.   Мощността на електрическия тракт зависи от версията и може да бъде 2646 (4440 Нм), 3530 (5920 Нм), 4411 (7400 Нм) или 5521 конски сили (8880 Нм въртящ момент). Електромоторите се захранват от графен литий полимерни батерии и суперкондензатори (последните се зареждат от спирачната енергия и се използват кратковременно при рязко ускорение). Капацитетът на 800-волтовия блок от батерии е 60 (състезателен), 120 (пистов) или 180 киловат часа (пътен вариант).   Максималният пробег на Alieno Arcanum е 1 020 километра. Благодарение на високата плътност на съхранение на заряда хиперкарът е способен да измине в състезателен режим цели три обиколки на пистата Нюрбургринг. Батериите се зареждат от 350-киловатови станции за 30 минути, а ако се използва специалната зарядна станция Alieno (до 2 700 киловата) - за четири минути.   Блокът на батериите се състои от взаимозаменяеми модули, параметрите на които се настройват автоматично в зависимост от броя и състоянието на клетките. Окачването на българският хиперкар е роботизирано с електронно управляеми амортисьори, благодарение на които може да се регулира и клиренса на колата. Спирачната система се състои от три отделни подсистеми - хидравлична, електромагнитна и въздушна, използваща активната аеродинамика на колата.   В допълнителното оборудване влиза и спирачен парашут от драгстер. Още от списъка за оборудване са екстри, като карбонов волан, спортни кресла, система за самодиагностика, странични огледала с пет камери, 17 други камери, лидар, осем радара GPS-модул и IMU-сензор. Компанията вече приема поръчки за \"хиперкарът на бъдещето\". Цената на базовия вариант е 750 000 евро, а топ версията струва 1.5 млн. евро. За направата на една кола ще са необходими от 18 до 30 месеца.   Ахмед Мерчев, основател, CEO & CTO на ALIENO и главен конструктор на ARCANUM, споделя: \"Alieno Arcanum е изцяло електрическа хиперкола от бъдещето с брутално техническо превъзходство, което е в основата на DNA на бранда ALIENO. Този наш първи дебютен модел, изразява ясно мисията на ALIENO да създава хиперколи с извънземни технологии от бъдещето в настоящето. Alieno Arcanum не следва правилата, а създава нови, осигурявайки изключително вълнуващо изживяване и наслада при шофиране\".", "date": "2018.07.06", "title": "Запознайте се с българския хиперкар Arcanum: 24 електромотора и 5521 к.с. (СНИМКИ)"}
{"url": "https://www.blitz.bg/layfstayl/vkusotii/5-retsepti-ot-narodnata-pevitsa-vanya-vlkova-s-koito-shche-smaete-gostite-si_news611894.html", "text": "Ваня Вълкова е народна певица, която изпълнява еднакво добре песни от всички фолклорни области. Завършва средното си образование в музикалното училище в Котел, а висше получава в АМТИ в Пловдив със специалност „Народно пеене и гъдулка“. Носителка е на множество награди от конкурси и има дългогодишна музикална кариера. Ваня Вълкова взе участие на първия Национален фестивал за народно творчество „Фолклорна магия“, който се проведе на 29, 30 юни и 1 юли в гр. Банско. А ето кои са любимите рецепти на певицата!  Продукти:  0.500 кг. овче сирене  150 г. (2-3 бр.) червени домати  100 г (1/2 чаена чаша) краве масло   5 бр. яйца   250 мл. газирана вода   1/2 чаена лъжичка червен пипер  2 бр. лютиви пиперки Начин на приготвяне:  В пръстен съд се слага сиренето (натрошено или цяло). Върху него се поставят нарязаните на колелца домати и маслото. Захлупва се с капак и се задушава около 10 минути. Яйцата се разбиват с газираната вода и се изливат върху сиренето. Отново се поставя капакът и ястието се държи на огъня, докато повърхността му пожълтее. Поръсва се с черен пипер и се поднася.      Продукти:  500 г кисело зеле   500 г телешко месо   500 г пилешко   500 г свинско месо   500 г бански суджук (или банска кървавица)   1 чаена чаша ориз (бял, кръгъл)   1-2 глави кромид лук Начин на приготвяне:  Капамата се приготвя в голям глинен гювеч и на много бавен огън поне няколко часа. Киселото зеле се изкисва или изцежда добре и се нарязва на ситно. Оризът се запържва (или както казват в Банско „кавърдисва”) със ситно нарязания кромид лук.  На дъното на глинения съд се слагат цели листа от киселото зеле така, че дъното да се покрие добре с тях. Следва редене на различни пластове от продукти: първо се нарежда оризът, следват зелето и накрая месото (да има от всички „мръвки” обилно). След като се нареди месото, реденето започва отначало – ориз, зеле, месо и така, докато съдът се напълни. Долива се вода, добавят се подправки (тук всеки ресторант в Банско слага различни подправки според собствената си рецепта) и ястието се завършва, като отгоре се наредят отново цели зелеви листа. Банската капама е готова, когато остане на мазнина.      Продукти:  500 г свинско месо  7 - 8 глави кромид лук  7 - 8 бр. печени чушки  доматен сос  олио/масло  вино - 10 мл  вода  черен пипер  червен пипер  сол Начин на приготвяне:  Свинското месо се измива и се нарязва на жулиени. Слага се в тенджера. Първо се задушава, след това се пържи до готовност. През това време се нарязва лукът на полумесеци. Изважда се месото в една купа и се покрива. В същата тенджера се слага лукът и се пържи до готовност. Добавя се червен пипер и се връща месото. Слагат се доматеният сос и нарязаните чушки. Разбърква се добре и се оставя малко да покъкри на тих огън. Преди да махнете ястието, овкусявате с черен пипер и сол. Сервира се  в гювечета, като поръсите ситно нарязан магданоз.      Продукти:  1 кг едри картофи  1 ч.л. червен пипер  1 ч.л. чубрица  черен пипер  2 с.л. царевично брашно или галета  копър за поръсване  олио за пържене Начин на приготвяне:  Картофите се измиват и се сваряват необелени в подсолена вода. После се обелват и се нарязват на едри резени. Овалват се в предварително смесените подправки и се изпържват в сгорещеното олио. Отцеждат се върху кухненска ролка. Поръсват се с копър преди поднасяне.      Продукти:  2 бр. яйца  125 г масло  1/4 ч.ч. пудра захар  3 с.л. какао  1 ч.ч. орехи  250 г бисквити  1 бр. ванилия Начин на приготвяне:  Маслото се разбива със захарта. Прибавят се разбитите яйца, начуканите орехи, смлените бисквити, какаото и ванилията. Омесват се до добре получено тесто. Слага се в целофан и се оформя като руло. Завива се с целофана и се завързва в краищата. Оставя се да престои 12 часа в хладилника и тогава е готово да се консумира.          ", "date": "2018.07.06", "title": "5 рецепти от народната певица Ваня Вълкова, с които ще смаете гостите си"}
{"url": "https://www.blitz.bg/layfstayl/ptuvane/v-razgara-na-pochivkite-eto-kak-nay-pravilno-da-se-oplakvame-ot-loshite-usloviya-v-khotela-i-da-si-vrnem-parite_news611845.html", "text": "Много от оплакванията на туристите са по-скоро свързани не със самото организиране на пакетната почивка, а с условията в хотела, в който са отседнали, или със забавяне при самото пътуване. Това каза в ефира на bTV Игнат Арсенов, директор на Европейския потребителски център. „Хората твърдят, че хотелът не отговаря на категорията, че е било мръсно или че стаите са били малки”, каза Арсенов.Във Фейсбук страницата на рубриката „Чети етикета” попитахме потребителите дали им се е случвало да ги подведат в офертата за почивка и имало ли е разминаване между обещаното и условията на място. 47% от гласувалите отговарят с „Да”, а 53% казват „Не”.   В социалните мрежи открихме сигнали на почиващи за хлебарки в 5-звездни хотели или за муха в храната. Ако не сте доволни от почивката, имате 2 години да се оплачете.  Снимка: btvnovinite.bg  „Българите не знаят как да се оплакват, не четат закона и не защитават интересите си”, каза Румен Драганов от Института за оценки и анализи в туризма. „Докато англичаните и германците например, завеждат оплакване, изискват документи от хотела, той – разбира се, ги няма и си вземат парите обратно”, допълни той.  Ако стягате куфарите си за морето у нас или в чужбина, трябва да знаете, че от началото на този месец влязоха в сила нови европейски правила за туристите. Вече можем да се откажем от почивката си, без да губим пари, може дори да поискаме намаляване на цената или да си поискаме парите обратно. По-защитени сме и при фалит на компанията – било то самолетна или туроператорска.  Снимка: btvnovinite.bg  „Досега пакетните почивки бяха ограничени. Сега се разширяват правилата кое се счита за пакет, например не само предварителен пакет, но и такъв, който сме си направили и на място, тоест по инициатива на самия потребител”, обясни Игнат Арсенов.  Промяна в цената може да се прави само до 20 дни преди старта на почивката и трябва задължително да е предвидено в договора. Ако го няма предвидено, не може да го правят. Ако поскъпването е над 8%, можем да се откажем от пътуването и да си получим всички пари обратно, подчерта Арсенов. Така например, ако сме резервирали почивка до Япония за 1700 евро и след промяната цената става 1850 евро, можем да анулираме почивката.  Снимка: btvnovinite.bg  Ако изригне вулкан, има атентат или епидемия от някаква болест, също можем да се откажем от пътуването.    Снимка: btvnovinite.bg  Същото важи и при лоши метеорологични условия, както наскоро имаше наводнения в Гърция, ако почивката е пакетна, туристът може да се откаже да заминава и да си иска парите обратно.  Въпреки че вече са в сила, новите европравила са непознати за  хората от туристическия бранш, Оказа се, че за тях не знаят и туристите. Бургаски туроператор, който е на пазара вече 14 години, не знае за новите европравила за туристите, но в практиката си има много случаи на злоупотреби, свързани с обезщетения за екскурзии.  „Не се явява туристът, идва в офиса и се опитва да докаже, че автобус не е спрял, такъв какъвто пише в билета му, че е нямало превоз, че са излъгани, а това е, защото решават, че им трябват още пари до края на почивката”, заяви Галя Харитова, туроператор.  Снимка: btvnovinite.bg  За да няма злоупотреби, туроператорите са въвели санкции за закъснял турист. „И в Европа е така, и по света – ако се откажете от това, което сте резервирали, уточнили и обещали, не получавате нито едно пени, 100% удържане на парите, с които сте резервирали”, допълни Харитова.   Това потвърждават и туристите. „Обикновено във Великобритания, ако си отмениш ваканцията не ти връщат парите,  Откажеш ли резервация, губиш парите си”, посочи туристката Даниел Чейтас. Сезонът е в разгара си и европейската директива с променени закони в туризма е останала незабелязана. В регионалната туристическа камара са подготвили писмо, което ще изпратят до членовете си. „Всичко това е насочено към ликвидиране на малкия и средния бизнес, както стана в Англия. От 9980 туроператорите и турагентите там паднаха на 3900, сега са 980”, отбеляза Иван Иванов, председател на Бургаска регионална туристическа камара. У нас туристическите агенции са 3390. Експертът смята, че няма да издържат финансово. „Ще останат няколкостотин, големите само, казано грубо, големите риби ще могат да понесат това изискване на директивата, малките в никакъв случай”, заяви Иван Иванов.   Снимка: btvnovinite.bg  „Ако прочетем закона, така както е написан, в момента нито един от големите 350 туроператори, които работят в България, не могат да работят с България, защото са в нарушение на закона.  Най-простата причина е, че директорите на тези големи туроператори не знаят български език, което се изисква от българското законодателство”, заяви в разговора Румен Драганов. Той допълни, че в писмо от българската Асоциация на туроператорите и туристическите агенции искат отмяна на членове от закона с аргументация, че това спира българския туристически бизнес. ", "date": "2018.07.06", "title": "В разгара на почивките: Ето как най-правилно да се оплакваме от лошите условия в хотела и да си върнем парите"}
{"url": "https://www.blitz.bg/layfstayl/mis-silikon-sled-shamarite-koito-izyade-ot-revniva-spruga-shche-ya-sdya-do-dupka_news611911.html", "text": "Мис Силикон Виктория Петрова ще съди ревнивата съпруга на любовника си, която преди седмица я шамароса в центъра на София. Миската обмисля да заведе дело не само за шамарите, който бясната съпруга й е нанесла но и заради унижението, което е преживяла, пише Хот Арена. „Сцената се разигра пред козметичното ми студио. Пред погледите на поне двадесетина души. Няма да оставя нещата така. Като има претенции въпросната госпожа, нека се разправя с мъжа си. Нито съм знаела, че е женен, нито пък ме интересува. Ще я съдя до дупка!“, отсича Виктория.   Припомняме, че миската стана жертва на агресивната съпруга на вече бившото си гадже. С него тя бе на почивка в Анталия. Мъжът се радвал на ласките на Виктория, но спестил подробности, че е женен и има две деца. Жена му надушила за връзката му с младото гадже и започнала да следи телефона му. Така стигнала до силиконката. Последвал луд скандал, който опозорената съпруга вдигнала на Виктория в козметичното й студио. Виктория била толкова стъписана, че не успяла да реагира и дори отнесла няколко шамара. ", "date": "2018.07.06", "title": "Мис Силикон след шамарите, които изяде от ревнива съпруга: Ще я съдя до дупка!"}
{"url": "https://www.blitz.bg/layfstayl/ptuvane/zemyata-gltna-rodopskiya-pt-km-asenovgrad-ima-opasnost-i-ot-padashchi-kamni_news611836.html", "text": "Пътното платно е пропаднало в участък на пътя между Югово и Лъки. Поради инцидента движението се осъществява в една лента, заявиха от Областно пътно управление, предава Фокус. Движението се регулира с пътни знаци.Срокът на временното ограничение е до 3 август. От Областното пътно управление призовават водачите на моторни превозни средства да бъдат внимателни по направлението Асеновград - Смолян, тъй като е възможно да има падащи камъни.  Остава забранено движението за моторни превозни средства с височина над 4 метра през тунелите по пътя Асеновград - Нареченски бани. До 15 юли движението по пътя Пловдив -Асеновград, от изхода на град Пловдив до град Асеновград, ще се извършва двупосочно в едното платно, поради ремонтни дейности. Интензивен е трафикът на територията на град Пловдив към този час на деня. Задръствания се образуват по булевардите \"Христо Ботев\", \"Шести септември\", \"Васил Априлов\", „Цар Борис III Обединител\" и \"Пещерско шосе\". Движение се отчита и по входно-изходните артерии на града. ", "date": "2018.07.06", "title": "Земята глътна родопския път към Асеновград, има опасност и от падащи камъни"}
{"url": "https://www.blitz.bg/kriminalni/samo-v-blits-novi-goreshchi-danni-za-razstrela-na-stamenov-v-sofiya-banditite-go-sledili-4-dni-s-2-koli-imali-i-druga-porchka_news611915.html", "text": "Арестуваната от ГДБОП банда е следяла висшия данъчен служител Иво Стаменов в продължение на 4 дни. Гангстерите са се разделили на \"екипи\" от по двама, за да не бъдат забелязани, научи БЛИЦ от запознати със случая. Служителят на НАП бе прострелян на 19 декември 2017 г. на столичната улица \"Дунав\", а почина на 12 януари т.г., след неравна 20-дневна битка със смъртта.  БЛИЦ научи още, че първоначално бандитите, ангажирани със злодеянието са имали за цел да запалят джипа на Стаменов, за да го сплашат. След това поръчката е ескалирала до нанасяне на зверски побой, който е имал ролята на жълт картон от мафията.  Оперативната информация на разследващите до този момент е достигнала до Борис Аврамов - Борко Месаря, като лицето, което е имало тежки отношения със загиналия данъчен.      Полицейските данни сочат, че на върха на наказателната бригада стоял Борко, а под него бил Пешо Малкия.     Както БЛИЦ съобщи, двамата бяха арестувани за убийството на данъчния инспектор Иво Стаменов заедно с трети член на групата, а четвърти в момента лежи в Бургаския затвор.     Пешо бил силовак от „Люлин“ и ръководел своя бригада за побои и рекет. Отличавал се с изключителна жестокост и безскрупулност. Приемал да пребият нарочената жертва срещу солидно заплащане. Най-много поръчки, обаче, му идвали от Месаря. Борко Месаря, за когото има данни, че точи ДДС чрез сделки с месо, имал мотив да елиминира Стаменов. Освен това и фирмите му били вкарвани в черен списък на нелоялни бизнесмени, станало ясно в хода на разследването, което продължава и към момента. Ивайло КРАЧУНОВ", "date": "2018.07.06", "title": "Само в БЛИЦ! Нови горещи данни за разстрела на Стаменов в София! Бандитите го следили 4 дни с 2 коли, имали и друга поръчка!"}
{"url": "https://www.blitz.bg/obshtestvo/eto-kakvo-piem-po-moreto-otkrikha-ton-i-polovina-nelegalen-alkokhol-v-garazh-vv-varnensko_news611916.html", "text": "Общо 1467 литра нелегален етилов алкохол откриха служители от митническа мобилна група в гараж в град Аксаково, област Варна, съобщават от Агенция \"Митници\". Проверката е в рамките на засиления контрол на Агенцията срещу нерегламентираното производство и търговия с акцизни стоки в района на Черноморието. Засилените проверки, които започнаха в началото на юли, ще продължат през целия туристически сезон.Митническата проверка в частния имот в града е извършена на 04.07.2018 г. В гараж на територията на имота митническите служители откриват ПВЦ съдове с различни вместимости - от 10 до 55 литра, съдържащи прозрачна и жълта на цвят течност, с мирис на етилов алкохол.  Установено е чрез измерване със сертифициран денситометър, че пластмасовите съдове са пълни с общо 1467 литра етилов алкохол, от които 1125 литра прозрачна течност с алкохолно съдържание 32% vol. 287 литра жълта течност - 48,5% vol., както и 55 литра спирт с алкохолно съдържание 97% vol.  За алкохола не са представени документи за произход, обезпечен или платен акциз по Закона за акцизите и данъчните складове /ЗАДС/.  Нелегалният алкохол е иззет. Взети са проби за лабораторен анализ. След излизане на резултатите от лабораторните експертизи по случая ще бъде образувано административнонаказателно производство.", "date": "2018.07.06", "title": "Ето какво пием по морето! Откриха тон и половина нелегален алкохол в гараж във Варненско"}
{"url": "https://www.blitz.bg/kriminalni/nakazanie/dvama-bezrabotni-ot-vrachansko-se-pocherpikha-stabilno-i-zaklakha-pensioner-kato-prase-snimki_news611800.html", "text": "Врачанският окръжен съд даде ход на делото за жестокото убийство на 67-годишен мъж от Враца. Заради предстоящата съдебна ваканция и съобразявайки се с планирания годишен отпуск на магистратите и графика на защитниците първото заседание по казуса бе насрочено за 12 септември, реши 5-членния съдебен състав с председател съдия Лидия Крумова. Към двамата подсъдими - Пламен Иванов и Цветан Цветков, е предявено обвинение за убийство, пише Конкурент бг.По време на разпоредително заседание в сряда съдът изслуша прокурор Ивайло Хайтов, подсъдимите и служебните им защитници Мария Дакева и Петър Танаицов.  От страна на подсъдимия Пламен Иванов бяха предявени искания за  промяна на мярката му за неотклонение от задържане под стража в по-лека. Мъжът представи рентгеново изследване, което бе приобщено към материалите по делото. Двамата служебни защитници отправиха искане делото да се гледа по съкратената процедура. Пламен Иванов обаче бе категоричен, че не желае това. Магистратите се съобразиха с искането на подсъдимия и в крайна сметка процесът ще се гледа по общия ред, а не по съкратената процедура, позволяваща редуциране на наказанието с 1/3. Съдът допусна в качеството на свидетели Любомир Георгиев и Момчил Найденов, които са присъствали при предаването на дрехите на убития Иванов и са използвани за ДНК-експертиза. Според държавното обвинение двамата подсъдими помагали в домашната работа на 67-годишния Симеон Тодоров, който живеел на ул. „Околчица“ във Враца. Обвиняемите били безработни и взели пари на заем от Симеон. Дължали му общо 70 лева. В края на 2016 година отношенията им се влошили заради невърнатите заеми. При срещите помежду им двамата мъже се заканвали, че ще пребият Симеон. След солиден запой на 11 март 2017 г. отишли в дома на възрастния мъж, който ги поканил и почерпил. Разразил се спор между гостите и домакина бил повален на пода и жестоко заклан. След извършеното убийство двамата обвиняеми се върнали в заведението и продължили да консумират алкохол. За убийство по особено жесток начин законът предвижда за наказание \"Лишаване от свобода\" от 10 до 20 години.", "date": "2018.07.06", "title": "Двама безработни от Врачанско се почерпиха стабилно и заклаха пенсионер като прасе (СНИМКИ)"}
{"url": "https://www.blitz.bg/kriminalni/nakazanie/retsidivist-se-yadosa-ey-taka-i-prebi-zhestoko-sluzhitelka-na-ferma-v-montansko_news611829.html", "text": "Мъж, пребил и заплашил с убийство служителка на ферма в Монтанско, бе осъден на една година пробация, пише BulNews.bg. Делото срещу агресивния И.Ц. се гледа преди дни от районния съд в Лом, където подсъдимият бе признат за виновен за причиняване на лека телесна повреда и заплаха за убийство. От документите по процеса става ясно, че И.Ц. е с основно образование и е бил осъждан и преди, но е реабилитиран. Той е признат за виновен, че на 29 юни миналата година в биволовъдна ферма в село Сливата е нападнал Е.Д., която е работила като помощник във фирмата„Агротранс”.  Не става ясно какво точно е разгневило мъжа, но в яростта си той е насинил сериозно ръката на жената. По време на разправията И.Ц. сипел и редица заплахи и дори извадил и 16-сантиметров нож, като стигнал до крайност и заплашил жената с убийство. Бесният мъж крещял „ще те заколя, ма, ще те убия и ще те отлежа, ма”.  За действията и думите си наказанието на И.Ц. е получил година пробация и 150 часа безвъзмезден труд в полза на обществото за срок от една година. Подсъдимият ще трябва да заплати и направените по делото разноски в размер на 150 лева.  Определението е окончателно и не подлежи на обжалване и протест. ", "date": "2018.07.06", "title": "Рецидивист се ядоса ей така и преби жестоко служителка на ферма в Монтанско"}
{"url": "https://www.blitz.bg/kriminalni/nakazanie/na-diren-vv-vseki-gl-na-sveta-topizmamnik-u-nas-pak-mu-se-razmina-shche-lezhi-za-mashinatsii-smeshen-srok_news611801.html", "text": "Международен измамник, който е издирван 7 години от Интерпол и Европол, сключи споразумение с Окръжна прокуратура-Бургас и влиза в затвора за 9 месеца. 49-годишният Михаил Каракостас е признал вината си за серия от финансови измами, извършени в Стара Загора и Слънчев бряг, пише Флагман бг. Припомняме, че гръцкият гражданин е обявен за издирване още през 2011 г., след като две години по-рано успял да пробута в банка и чейндж бюра фалшиви пътнически чекове \"Американ експрес\" за близо 8 хил. лв. Той извършил схемите за по-малко от 2 седмици, докато бил в България.  След престъпленията Михаил е издирен и арестуван и подведен под наказателна отговорност. Малко по-късно обаче е пуснат под гаранция от 3 000 лв. от Бургаския апелативен съд. Той плаща сумата и веднага напуска страната. След това следите му се губят, като измамникът на няколко пъти сменял местоживеенето си.  Пред Бургаския окръжен съд Михаил твърдеше, че е сериозен бизнесмен с обекти в Германия и Холандия. Той изтъкна пред магистратите, че е готов да плати каквото е необходимо, само за да го пуснат.   Каракостас обаче ще трябва да полежи известно време зад решетките. Неговата присъда е под минимума от 2 години според първоначално повдигнатото му обвинение. Михаил е с чисто съдебно минало и това му спести по-сериозно наказание.  ", "date": "2018.07.06", "title": "На дирен във всеки ъгъл на света топизмамник у нас пак му се размина, ще лежи за машинации смешен срок"}
{"url": "https://www.blitz.bg/zdrave/diagnostika-i-lechenie/izstradala-zhena-strastno-zhelaekh-seks-no-zagubikh-devstvenostta-si-chak-na-32-godini-zaradi-ryadka-bolest-na-vaginata-izlekuvakh-se-s-video_news611844.html", "text": "Учителката Керън Буоно заради рядко заболяване прави секс за първи път чак на 32-годишна възраст, пише в. \"Дейли Мейл\". По думите на жената, тя е била на 16 години, когато за първи път се е опитала да има полов контакт.\"Разбрах, че нещо не е наред, когато се опитах да правя секс с моя приятел за първи път.  Тогава бях на 16. До тогава аз дори не съм използвала и тампони. Това бе абсолютно първият ми опит за проникване. Каквото и да правехме обаче, той просто не можеше да го пъхне. Беше много странно. Тогава си помислих, че това се случва, защото просто ни е първият път. Затова изчакахме и след време опитахме отново\", спомня си жената.    Вторият опит обаче пак не успял. По думите на приятеля ѝ, когато той се опитвал да го сложи, все едно, че е удрял тухлена стена. В крайна сметка двамата влюбени се отказали да правят секс.      Превод и редакция: БЛИЦ    ", "date": "2018.07.06", "title": "Изстрадала жена: Страстно желаех секс, но загубих девствеността си чак на 32 години заради рядка болест на вагината, излекувах се с... (ВИДЕО)"}
{"url": "https://www.blitz.bg/zdrave/ako-pravite-ketonna-dieta-zadlzhitelno-prochetete-tova-tya-mozhe-seriozno-da-vi-navredi-po-5-nachina_news611902.html", "text": "Когато тялото използва мазнините за основен източник на енергия, говорим за кетоза. Те се разграждат в кетони, с които се захранват клетките в организма и по този начин органите и системите в него функционират по-добре. При кетонната диета тялото се приспособява към хранене, при което постепенно се изключва глюкозата и гликогенът. Периодът на адаптация е около 5 дни, през които човек може да изпитва главоболие, гадене, да има раздразнен стомах и лош дъх, пише tialoto.bg.Много мъже и жени, които искат да натрупат мускулна маса, прибягват до тази нисковъглехидратна диета. Освен че тридневното гладуване, с което започва, може да предизвика стомашен дискомфорт, кетозата има и други вреди за организма:  Умора Когато тялото ви е в състояние на кетоза, то се опитва да замести въглехидратите с глюкозата. Този процес често е съпроводен от умора, особено през първите няколко дни, която може да намалее или изчезне, ако пиете повече вода или солен разтвор, с който да възстановите баланса на електролитите. Главоболие Няколко дни след започването на кетонната диета може да се появи главоболие. Причината за това е, че мозъкът търси глюкоза и изгаря последните запаси от нея, които има преди да влезе в режим на кетоза. Понякога човек може да усети раздразнение. Има няколко химикала, които се активират по време на изгарянето на мазнините в тялото. Те са причини за лошия дъх по време на кетогенната диета. Бързо огладняване и запек Много храни, които доставят на организма фибри, съдържат повече въглехидрати и трябва да бъдат избягвани по време на специфичния хранителен режим. Това може да наруши баланса на чревната микрофлора и да доведе до запек. Когато в тялото има недостиг на фибри, повечето хора изпитват силен глад. Мускулни крампи За да сте в състояние на кетоза, вие трябва да бъдете на нисковъглехидратен режим или такъв, който напълно ги изключва. Това означава, че не може да консумирате храна, богата на различни минерали, които играят много важна роля за състоянието на мускулите. Такива са калций, магнезий, желязо. Когато количеството им намалее, крампите са налице. Дехидратация Прекалено голямото количество кетони в тялото може да обезводни организма. В организма има излишък на натрий по време на диетата, който се отделя чрез урината. А прекомерното ходене до тоалетната причинява дехидратация.", "date": "2018.07.06", "title": "Ако правите \"кетонна диета\" задължително прочетете това! Тя може сериозно да ви навреди по 5 начина"}
{"url": "https://www.blitz.bg/svyat/papata-prevrshchame-zemyata-v-pustinya-i-bunishche_news611926.html", "text": "Папа Франциск призова правителствата да изпълнят ангажиментите си да ограничат климатичните промени и отправи предупреждение, че ако неустойчивото развитие и необузданото потребление се запазят, те заплашват да превърнат Земята в купища \"развалини, пустини и отпадъци\". Франциск отправи този призив на конференция във Ватикана по случай третата годишнина от неговата енциклика за климатичните промени, предават световни медии.Папското послание във връзка с Парижката конференция за климата през 2015 г. съдържаше призив за промяна в парадигмата на отношенията на човечеството с природата.  В речта си папата призова отделните правителства да спазят ангажиментите си от Париж и заяви, че институции като Международният валутен фонд и Световната банка имат да изиграят важна роля, за да насърчават реформите и да поощряват устойчивото развитие. \"Има голяма опасност да оставим на бъдещите поколения само развалини, пустини и отпадъци\", предупреди Светият отец.", "date": "2018.07.06", "title": "Папата: Превръщаме Земята в пустиня и бунище"}
{"url": "https://www.blitz.bg/svyat/kak-masha-detronira-natasha-ot-piedestala-za-nay-krasiva-fenka-na-svetovnoto-mondiala-si-ima-nova-goreshcha-seks-ikona-snimki-18_news611959.html", "text": "Изглежда, че Наталия Немчинова, която бе провъзгласена за най-красива фенка, си има конкуренция. И тя прави всичко, за да свали горещата Наташа от този пиедестал. Чуждестранните медии вече се включиха в не по-малко затоплени дискусии. The Sun дори вече нарече Маша новата най-гореща руска фенка!     \"Бях безмълвна. Русия е шампион ... Гордея се с нашите момчета. Честно казано, не можех да повярвам\", споделя самата Лиман.   \"Ако Русия загуби от Хърватия, никога повече няма да се събличам. И това не е заплаха, това е предупреждение\", казва Маша. ", "date": "2018.07.06", "title": "Как Маша детронира Наташа от пиедестала за най-красива фенка на Световното! Мондиала си има нова гореща секс икона (СНИМКИ 18+)"}
{"url": "https://www.blitz.bg/svyat/sdelka-s-buntovnitsite-v-yuzhna-siriya-predavat-orzhiyata-si-a-asad-se-izteglya-ot-nyakolko-grada_news611934.html", "text": "Говорител на бунтовниците в Сирия обяви, че постигнатото с посредничеството на Русия споразумение за спиране на огъня в източните части на провинция Дераа включва изтегляне на правителствените милиции от няколко града на юг, предава Reuters. Говорителят Ибрахим Джабауи уточни, че местни сили, ръководени от Русия, ще поемат контрола върху района.По-рано Джабауи заяви, че  бунтовниците са се съгласили на поетапно предаване на тежките си оръжия в замяна на изтегляне на сирийските военни , както и разполагането на руска военна полиция в района близо до границата с Йордания като част от споразумението.  Съгласно новото споразумение, сирийското правителство ще контролира граничния пункт Насиб с Йордания. Вчера силите, ръководени от сирийския президент Башар Асад, извършиха заедно с Русия над 600 въздушни удара, поразявайки позиции на бунтовниците в Дераа в продължение на 15 часа.", "date": "2018.07.06", "title": "Сделка с бунтовниците в Южна Сирия! Предават оръжията си, а Асад се изтегля от няколко града"}
{"url": "https://www.blitz.bg/svyat/turchin-shche-lezhi-do-zhivot-zaradi-brutalnoto-ubiystvo-na-bivshata-si_news611937.html", "text": "Турчин беше осъден на доживотен затвор заради убийството на бившата му приятелка, която отказала да се събере отново с него, предават местни медии. Фаталният инцидент е станал през месец октомври 2017 година в Истанбул. 21-годишният Мустафа Йетгин е изчакал 17-годишната си жертва Хелин Паландьокне, която си тръгвала от училище.Младият мъж я застрелял с огнестрелно оръжие, а при атаката са пострадали и двама съученици на момичето. 21-годишният стрелец е бил задържан близо до мястото на трагедията, докато планирал да се самоубие.  Съдът го призна виновен в обвинение в „умишленото планирано убийство на дете“ и го наказа доживот. Инцидентът предизвика гняв в турското общество, което призова за повече сигурност и защита от страна на службите. Йетгин е купил пистолета си в интернет.", "date": "2018.07.06", "title": "Турчин ще лежи до живот заради бруталното убийство на бившата си!"}
{"url": "https://www.blitz.bg/intsidenti/uzhas-na-poligona-v-rovno-ukrainski-minomet-molot-se-vzrivi-i-razksa-15-voenni-video_news611890.html", "text": "Сериозен инцидент стана по-рано днес на Ровенския войскови полигон. Вече са известни и първите подробности. Там самовзривил се миномет уби трима и рани 12 войници от Въоръжените сили на Украйна. \"На 6 юли около 05:30 часа на територията на Ровенския войскови полигон по време на изпълняване на огнева задача от военнослужещите на частта по унищожаване на условен противник с огън от минометна батарея от огнева позиция в прикритие е стана взрив на мина в цевтана  миномета\", съобщиха от пресслужбата на военната прокуратура на Западния регион на Украйна.   Взривилият се миномет е рожба на прословутата отбранителна промишленост на Украйна - \"Молот\" (Чук), който в миналото многократно е демонстрирал своята ненадеждност и фактическа непригодност, коментират украинските медии.     Във връзка с инцидента украинският президент Петро Порошенко нареди на министъра на отбраната Степан Полторак и на началника на Главния щаб Виктор Муженко до приключването на разследването въпросните миномети да не бъдат използвани по време на уения. По информация на УНИАН, президентът е заявил това по време на тържествено мероприятие по случай 70-тата годишнина от създаването на държавното предприятие \"Завод 410 ЦА\".    По думите на доброволец, експерти по металите са заявили, че стоманата на ствола не съответства на техническите изисквания за оръжието. Тя е по-мека от необходимото. \"Нееднократно сме се опитвали да обърнем внимание на това, че с \"Молот\" има проблеми. Експертите по металите твърдят, че видът стомана на ствола не съответства на техническите характеристики, тя е по-мека, отколкото трябва да бъде\", пише правозащитникът и журналист Олга Решетилова в профила си във Facebook, цитирана от УНИАН.  Според доброволеца, необходимо е да се извърши експертиза на материала, от който се правят минометите. Тя също отбеляза, че това не е първият случай, при който този вид миномети убиват войници. Точно преди две години при самовзривяване на \"Молот\" на полигона \"Широкий лан\" загинаха двама души. Оттогава до сега от взривове на миномета са загинали най-малко 12 души.    ", "date": "2018.07.06", "title": "Ужас на полигона в Ровно: Украински миномет \"Молот\" се взриви и разкъса 15 военни (ВИДЕО)"}
{"url": "https://www.blitz.bg/svyat/malko-momichentse-visya-blizo-30-minuti-ot-terasa-na-7-iya-etazh-smrazyavashcho-video_news611550.html", "text": "Смели съседи спасиха 7-годишно момиченце от сигурна смърт. Страховитият инцидент, завършил с щастлив край, се е разиграл в в началото на този месец в руския град Краснознаменск. Детето висяло от балкона на 7-ия етаж на жилищна сграда в продължение на 20-ина минути.   Инцидентът е запечатан на видео, което определено не е за хора със слаби сърца. На кадрите се вижда как момичето с много усилия се задържа за ръба на терасата.  Очевидци веднага извикали спешна помощ и спасители. Но времето си минавало и по всичко изглеждало, че детето няма да може да дочака спасителите.      На помощ й се притекъл смел съсед. Той излиза през прозореца на жилището си и прави опити да достигне девойката, но тя се оказала  прекалено далеч.     В социалните мрежи описват следващите събития  като истинско чудо. От долния етаж се отворил прозорец. От него се показал мъж, който протегнал ръка и хванал висящото дете. Скоро пристигнали и пожарникарите, и лекарите. За щастие, момичето вече не се нуждаело от тяхната помощ.       Превод: БЛИЦ", "date": "2018.07.06", "title": "Малко момиченце вися близо 30 минути от тераса на 7-ия етаж (СМРАЗЯВАЩО ВИДЕО)"}
{"url": "https://www.blitz.bg/svyat/ilon-msk-izprashcha-inzheneri-v-tayland-da-pusnat-vzdushen-tunel-km-blokiranite-v-peshchera-detsa_news611946.html", "text": "Предприемачът Илон Мъск каза, че изпраща в Тайланд инженери от две от своите компании, за да се опитат да помогнат за изваждането на младежки футболен отбор, блокиран в наводнена пещера, съобщават световни медии. Мъск обяви това в Туитър, след като друг потребител на социалната мрежа го помоли да помогне на 12-те момчета и техния треньор, които са под земята от почти две седмици. Мъск каза, че компанията му \"Боринг\", която копае тунели за модерни транспортни системи, е придвижила георадар и е обсъждала идеи за изграждане на въздушен тунел.  Той заяви, че инженери от компаниите му \"Боринг\" и \"Спейс екс\" трябва да пристигнат на мястото, за да преценят сложността на евакуацията.   Тайландските власти, които ръководят операцията за спасяване на 12-те момчета и техния треньор, заявиха, че разполагат с ограничено време, за да ги извадят от наводнената пещера.  \"Не можем повече да чакаме всички условия да бъдат налице, защото обстоятелствата ни притискат. Първоначално мислехме, че момчетата могат да останат в безопасност в пещерата за известен продължителен период, но обстоятелствата се променят. Разполагаме с ограничено време\", каза командирът на тайландските морски тюлени.  Кислородът под земята намалява, а спасителни работници се опитват да изградят тръбопровод за доставяне на кислород в пещерните камери в допълнение към кислородните бутилки, използвани от водолазите.  Властите бързат да изпомпат водата от пещерата, преди нови бури в идните дни отново да повишат водното ниво. В този случай обаче гмуркането ще бъде единственият възможен начин за бягство, макар специалисти да предупреждават, че това е изключително опасно, дори за хора с опит. ", "date": "2018.07.06", "title": "Илон Мъск изпраща инженери в Тайланд да пуснат въздушен тунел към блокираните в пещера деца"}
{"url": "https://www.blitz.bg/svyat/trmp-otseche-shche-spechelim-trgovskata-voyna-nie-drzhim-vsichkite-kozove_news611833.html", "text": "Президентът на САЩ Доналд Тръмп обяви пред митинг в щата Монтана, че САЩ ще \"спечелят търговската война, защото ние държим всички козове\". Той повтори, че уважава китайския президент Си Цзинпин, но администрацията му се стреми към честни и реципрочни търговски споразумения.Той също така повтори, че ще бъдат наложени нови мита върху китайски стоки, макар че не е дал повече подробности.  От своя страна китайското министерство на търговията заяви, че е \"принудено да предприеме необходима контраатака\", след като наложените от САЩ мита върху китайски стоки на стойност 34 млрд. долара влязоха в сила в полунощ. Тръмп също така се обяви в защита на американската агенция, отговаряща за имиграцията и митниците, като посочи, че \"те ни защитават и ние ги защитаваме\". Агенцията беше разкритикувана за ролята си в прилагането на политиката на \"нулева толерантност\" на границата с Мексико и разделянето на деца на нелегални имигранти от техните семейства. Някои конгресмени от Демократическата партия призоваха за отмяната на политиката, което предизвика критики от страна на Тръмп.", "date": "2018.07.06", "title": "Тръмп отсече: Ще спечелим търговската война, ние държим всичките козове"}
{"url": "https://www.blitz.bg/svyat/az-sm-tpa-krava-devoyka-si-napuska-snimki-vv-feysbuk-posle-se-nameri-v-khard-porno-snimki-18_news611541.html", "text": "Ноел Мартин от Пърт, Австралия, е била само на 18 години, когато е разкрила нещо ужасно, чиито последствия понася и до днес. Момичето е видяло жестоки неща с очите си. Снимки на голи жени в еротична поза, видеоклипове с порно съдържание и върху всички женски тела... нейното лице. Имало е стотици такива файлове, пише The Sun. ", "date": "2018.07.06", "title": "Аз съм тъпа крава: Девойка си напуска снимки във Фейсбук, после се намери в хард порно (СНИМКИ 18+)"}
