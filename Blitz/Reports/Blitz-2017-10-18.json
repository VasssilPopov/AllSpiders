{"url": "https://www.blitz.bg/svyat/moskva-opovesti-koy-se-opitva-da-vnese-razdor-v-rusko-blgarskite-otnosheniya_news551606.html", "text": "\n Русия смята, че съществуват противоречия между доклада за националната сигурност на България, в който Русия е посочена като заплаха за страната, и намеренията на българското правителство да развива двустранни отношения с Москва. Това посочват в съобщение от руското министерство на външните работи, цитирано от БГНЕС.  \nСпоред него, ако това противоречие е под влиянието на западните партньори, то „те явно се опитват да внесат раздор в руско-българското многоизмерно, взаимноизгодно сътрудничество“.  \nОт министерството посочват също, че буди съжаление това, че парламентът на България все пак одобри внесения от правителството доклад за състоянието на националната сигурност на Република България през 2016 г., в който Русия е посочена като заплаха за страната.  \n„Съдържащите се там пасажи рязко противоречат с декларираните намерения на настоящия министерски кабинет на Бойко Борисов за развиване на отношения с Русия в търговско-икономическите, енергийните и културно-хуманитарните сфери“, казват от Москва.  \nВластите също така посочват социологическо проучване, според което 85% от запитаните не виждат в руската външна политика заплаха за България.  \n„Удивително е как такива откровено русофобски документи се приемат от парламент, в който почти половината от депутатите (116 от 240) членуват в група за приятелство с Русия“, посочват още от министерството. \n", "date": "2017.10.18", "title": "Москва оповести кой се опитва да внесе раздор в руско-българските отношения"}
{"url": "https://www.blitz.bg/lyubopitno/dzhadzhi/neshcho-lyubopitno-se-razigra-v-kosmosa-a-predstoi-i-po-interesno-sbitie-video_news551556.html", "text": "\n Нова камера с висока резолюция ще бъде изведена днес в открития космос. Тя е част от Международната космическа станция (МКС). Преди седмица двамата американски астронавти Ранди Брезник и Марк Ванде Хай поставиха камерата и продължиха ремонтните работи на роботизираната й ръка. Заменената камера не функционираше както трябва - придаваше розови оттенъци на направените от нея снимки. \nПо-рано двамата астронавти активираха батериите на своите скафандри и излязоха извън борда на орбиталната станция, за да ремонтират дългата 18 метра канадска роботизирана ръка. \nТя играе съществена роля при работата на МКС и служи също за прихващането на товарните кораби, които редовно се скачват с орбиталния комплекс.  \nНАСА иска да се увери, че роботизираната ръка е в пълна изправност във връзка с планираното за следващия месец скачване на американски товарен кораб с МКС. \nИзточник: Канал 3\n", "date": "2017.10.18", "title": "Нещо любопитно се разигра в Космоса, а предстои и по-интересно събитие (ВИДЕО)"}
{"url": "https://www.blitz.bg/svyat/the-guardian-sobshchi-dosta-pritesnitelna-novina-za-bdeshcheto-na-kataloniya_news551592.html", "text": "\n Ако до четвъртък сутрин каталонският лидер Карлес Пучдемон не изясни намеренията си относно независимостта, испанските власти ще поемат пълен контрол над автономната област. Това пише The Guardian. \nОще миналата седмица испанският премиер Мариано Рахой предупреди Карлес Пучдемон, че има време до четвъртък сутринта, за да се откаже от плановете си за независимост, и да върне региона към „конституционния ред“. \nВ случай, че Пучдемон не направи това, испанското правителство ще активира член 155 от конституцията, който позволява на властите да поемат пълен контрол над автономните области, уточнява Фокус. \n \n", "date": "2017.10.18", "title": "The Guardian съобщи доста притеснителна новина за бъдещето на Каталония"}
{"url": "https://www.blitz.bg/kriminalni/tezhkovorzheni-komandosi-spretnakha-super-zrelishchna-spetsaktsiya-v-polsha-zakovala-nashenets-i-zhena-mu-za-golemi-prestpleniya-snimkivideo_news551586.html", "text": "\n Полицeйски части от Лубуската област в Полша арестуваха в зрелищна акция 35-годишен гражданин на България, за когото има подозрения, че е търгувал с жива плът и е печелел от склоняване на жени към проституция. От експлоатацията на установените до момента жертви българинът е изкарал около 1.2  милиона злоти, приблизително 300 хиляди евро. Арестуваният ще изкара в предварителен арест следващите три месеца, задържана е и съпругата му, на която е повдигнато обвинение за пране на мръсни пари. Това съобщи говорителят на полицията в Лубуска област Марчин Малуди. \n \nПолските власти се приготвили за ареста като за снимки на екшън, защото точно в сряда 18 октомври се пада Европейския ден срещу търговията с хора, който се провежда за 11-ти път, а видеото с ареста на българина се завъртя по всички телевизионни канали.  \nСамият арест станал в петък, но \"бизнесът\" на българина започнал в края на 2013 година. Тогава през един от интернет порталите за запознаства и еротика мъжът вербувал 33-годишна жена от Лубуска област. Жената била в тежко материално положение, а човекът от другата страна на компютъра предложил разбиране и готовност да създаде с нея семейство, да построят къща и финансова помощ за сина й. \nСъбеседникът си играел на най-тънките струни на чувствата й, а в крайна сметка жената му повярвала. От март 2014 година до май 2017 след като била убедена в изградената визия за бъдещ щастлив семеен живот жената била използвана като проститутка на териториите на Полша, Люксембург, Австрия и Франция, а всички пари, които изкарвала давала за бъдещия общ дом на 35-годишния мъж. За него тя била просто източник на приходи, а според събраните по делото материали 33-годишната жена не била единствена. Всичките му \"изгори\" му донесли през това време около 1.2 милиона злоти. \nСлучаят стигнал до полицията през май 2017 година, когато жертвата на българина се свързала от Франция с майка си и разказала какво се случва с живота й. Майката уведомила социалните служби и фондацията \"Ла Страда\", която се бори с трафика на жени. \"Ла Страда\" с представители на полското посолство в Париж и на френската полиция успели да освободят жената, а случаят бил предаден на Лубуската полиция. \n\"Нямахме представа кой е насреща ни, мъжът не беше давал никакви истински лични данни на тази жена. Внимателната работа, която включваше много специални форми и методи на оперативна работа от страна на криминалистите в гр. Гожув позволиха да бъде идентифициран заподозреният\", коментира говорителят на полицията. \nСводникът се оказал 35-годишен българин, живеещ в Швейцария. Мъжът е бил арестуван на 11 октомври на територията на Шльонската област. Повдигнато му е обвинение за трафик на хора и сводничество. До 10 години затвор може да получи и жена му, която е обвинена в пране на пари от юни 2014 до май 2017. Минималното наказание, което може да получи самият сводник е 3 години, като горна граница на наказанието не е посочена в текста за трафик на хора, а таванът за склоняване към проституция е пет години. Полицията е поискала запор на имущество на семейната двойка в размер на ок. 1 милион злоти. \n  Вижте тук видео от ареста на нашенеца: \nИзточник, снимки и видео: \n", "date": "2017.10.18", "title": "Тежковъоръжени командоси спретнаха супер зрелищна спецакция в Полша, заковала нашенец и жена му за големи престъпления (СНИМКИ/ВИДЕО)"}
{"url": "https://www.blitz.bg/svyat/novi-sblstsi-pred-radata-aktivistite-se-opitakha-da-vkarat-v-lagera-spalni-chuvali-i-shalteta-video_news551549.html", "text": "Представители на батальона „Донбас“, които участват в протестната акция пред Върховната Рада на Украйна в Киев, влязоха в кървав конфликт със служителите на органите на реда заради това, че протестиращите искаха да внесат през кордона на силоваците в палатковия лагер лични вещи. Това съобщава УНИАН.\nИнцидентът е станал до хотел „Киев“, който се намира срещу Марийнския парк, когато органите на реда са се опитали да попречат на пренасянето на вещите, предимно спални чували и шалтета, през огражденията, вдигнати в навечерието на акцията на протест от 17 октомври, съобщава \"Громадске\". \nВ отговор представителите на „Донбас“ са започнали да прехвърлят вещите през кордона на полицаите. По този начин част от вещите е била доставена в палатковия лагер.   \nВ момента част от полка със специално предназначение, която бе направила кордон около мрежестата ограда, се е върнала на мястото си на дислокация. Ситуацията е стабилизирана. Превод и редакция: БЛИЦ \n \n", "date": "2017.10.18", "title": "Нови сблъсъци пред Радата! Активистите се опитаха да вкарат в лагера спални чували и шалтета (ВИДЕО)"}
{"url": "https://www.blitz.bg/ikonomika/samo-za-mesets-gushnakhme-nad-66-miliona-evro-a-rodnini-i-priyateli-se-sksakha-ot-rabota_news551537.html", "text": "\n 66.2 млн. евро пратиха у нас българите, работещи и живеещи в чужбина. При това тази сума е само за летния месец август. Това сочат данните на Българската народна банка (БНБ). Сумата е с близо 1 млн. лева по-висока спрямо паричните трансфери през същия месец на миналата година, изчислява Profit.bg. \nТака за първите 8 месеца на 2017 г. сънародниците ни зад граница са пратили у нас общо 604 млн. евро. Това е с 8 млн. евро повече спрямо същия период на 2016 г., когато българите зад граница бяха трансферирали 596.1 млн. евро. \nПратената сума от общо 66.2 млн. евро през месец август е втората най-ниска трансферирана сума на месечна база през тази година. По-ниска сума е била трансферирана само през януари – 65 млн. евро. \nПрипомняме, че статистиката отчита само паричните преводи за над 2 500 евро, осъществени по банков път. \nС други думи, данните не дават ясна оценка колко точно пари вкарват у нас българите в чужбина. \nСпоред различни мнения, тази сума варира между 2 и 3 млрд. евро на година. За сравнение, за миналата 2016 г. официалните данни сочат, че българите зад граница са трансферирали у нас 870 млн. евро. \n", "date": "2017.10.18", "title": "Само за месец \"гушнахме\" над 66 милиона евро, а роднини и приятели се скъсаха от работа"}
{"url": "https://www.blitz.bg/svyat/nov-kandidat-shche-spori-za-prezidentskoto-myasto-s-putin-na-izborite-prez-2018-godina-video_news551611.html", "text": "Журналистката и телевизионна водеща Ксения Собчак обяви, че ще се кандидатира за президент на Русия. Пълният текст на писмото на Собчак публикува в. „Ведомости“.\nСобчак отбелязва, че за петте години, изминали от протестната вълна през 2012 година, нейните политически възгледи са се формирали окончателно и тя е готова да ги заяви.  \n„Аз съм Ксения Собчак, на 35 години съм, цял живот живея и работя в Русия. На мен не ми е все едно, какво ще става с моята страна. Аз се отнасям отговорно към всичките си действия на общественото поприще и, осъзнавайки всичките рискове и невероятната сложност на тази задача, съм решила, че участието ми в президентските избори действително може да бъде стъпка напред към силно необходимите на нашата страна преобразования“, пише тя.  \nСобчак отбелязва, че въпреки опитите на чиновниците да я компрометират и използват за свои цели, кандидатурата ѝ може и трябва да стане полезна и за опозицията, из а обществото.  \nЖурналистката също е представила своите основни аргументи.   \nПо-рано се съобщаваше, че Собчак е разглеждана като една от възможните жени кандидатки за изборите за президент на Русия през 2018 година. Превод и редакция: БЛИЦ   \n", "date": "2017.10.18", "title": "Нов кандидат ще спори за президентското място с Путин на изборите през 2018 година (ВИДЕО)"}
{"url": "https://www.blitz.bg/svyat/start-na-politicheskite-pazarltsi-v-berlin_news551561.html", "text": "Германският канцлер Ангела Меркел започна преговори с по-малки партии за формиране на управляваща коалиция, предаде Reuters. Християндемократическият съюз (ХДС) на Меркел и традиционният й баварски партньор, Християнсоциалният съюз (ХСС), получиха заедно около една трета от гласовете на изборите на 24 септември - недостатъчно, за да могат да управляват сами.\n Германската социалдемократическа партия (ГСДП), с която блокът ХДС/ХСС управляваше през последните четири години, след слабия си изборен резултат заяви, че вече няма да участва в управлението като част на \"широка коалиция\". \n Християндемократите не могат да си осигурят мнозинство с подкрепата на една-единствена партия. \nЗатова ХДС/ХСС ще проведе днес отделни разговори с либералната Свободна демократическа партия (СвДП) и със Зелените. \n Целта е да бъде създадена т. нар. коалиция \"Ямайка\" (наричана така заради цветовете на партиите, които са като тези на националния флаг на карибската страна), каквато досега не е имало на федерално равнище. Този вариант изглежда най-правдоподобен за съставяне на управляваща коалиция. \n Предварителните разговори между ХДС/ХСС и СвДП вече започнаха. По-късно следобед делегацията на християндемократическия блок ще се срещне с представители на Зелените. \n", "date": "2017.10.18", "title": "Старт на политическите пазарлъци в Берлин"}
{"url": "https://www.blitz.bg/layfstayl/ptuvane/strashna-napast-otkrikha-na-borda-na-dva-samoleta_news551540.html", "text": "\n Длъжностни лица откриха повече от 100 хлебарки на борда на два самолета, приземили се на Changshui International Airport в Китай. Детайли по въпроса липсват, информират от \"Еconomic.bg\". \n Както съобщава Shanghaiist, не е ясно как са хванати хлебарките, на борда на коя авиокомпания - или авиокомпании, са открити, както и откъде са дошли. Едно нещо обаче, което властите знаят със сигурност, е, че насекомите са немски хлебарки, или Blattella germanica. \n Това е специфичен вид малки хлебарки, които не идват непременно от Германия, както може би сте решили от името. Няма снимки на хлебарките (ще оставим това на въображението си), но China News Service разполага със снимка, показваща екипажа, който инспектира един от самолетите. \n Малките създания в самолетите обаче не са нещо необичайни. Скорпиони - наполовина толкова отвратителни и два пъти по-ужасяващи от хлебарките, бяха намерени на борда на различни полети през септември, юни и май тази година. \n Насекомите обаче не са най-голямата животинска грижа на авиокомпаниите. Мишките и другите гризачи, които могат да дъвчат кабелите и да причинят сериозни щети, наистина са в състояние сериозно да забавят полети. \n", "date": "2017.10.18", "title": "Страшна напаст откриха на борда на два самолета"}
{"url": "https://www.blitz.bg/svyat/srbski-mitnichari-spryakha-bg-tir-natpkan-s-burkani-no-shchom-otvorikha-vratite-se-sluchi-neshcho-stranno_news551530.html", "text": "\n Сръбските мистически власти откриха нелегални мигранти в български тир на граничния пункт \"Шид\" с Хърватия. Българският камион е превозвал стъклен амбалаж - бутилки и буркани от България за Италия.  \nПри проверката сръбските митничари са открили двама нелегални мигранти от Афганистан, които са се укривали между палетите със стъкления амбалаж. \nСлед отварянето на вратите на тира двамата мигранти са скочили и са тръгнали да бягат към хърватската граница, но са били задържани от граничните полицаи. \nПо думите на българския шофьор, мигрантите са се качили без негово знание на паркинга, където той е почивал преди да потегли към границата с Хърватия, уточнява БГНЕС. \n \n", "date": "2017.10.18", "title": "Сръбски митничари спряха БГ тир, натъпкан с буркани, но щом отвориха вратите се случи нещо странно"}
{"url": "https://www.blitz.bg/svyat/maydant-v-ukrayna-voenna-tekhnika-i-silovatsi-zavardikha-rezidentsiyata-na-poroshenko-demonstrantite-pred-radata-ritat-kato-kuche-politsay-snimkivideo_news551523.html", "text": "Пред частната резиденция на президента на Украйна Петро Порошенко в Козина е разположена военна техника и силоваци. По информация на „Фрази“, това съобщава в профила си във фейсбук депутатът Виктория Войцицкая. Тя, в частност, отбеляза, че за охраната на частната резиденция на президента са изпратени много военни и техника.\nОсвен това, за известно време е бил блокиран и пътя, водещ към нея. „Питах момчетата защо са изпратени толкова много силоваци. Отговорът бе „прекрасен“: провеждат се учения“, съобщава депутатката. \nШефът на организацията „Автомайдан“ Сергей Коба написа във Фейсбук, че през нощта активистите са отишли до резиденцията на президента Порошенко. „Вече сме при Порошенко. Искам да ви кажа, че времето настана. Войските тук са, вероятно, повече отколкото в Донбас. Време е да свиваме колоната. Все пак, преди три години, те не си направиха изводите, а ние вече знаем как да действаме“, написа Коба.   \nГеращенко показа как протестиращите пред Върховната Вада на Украйна пребиват полицай. По думите на депутата и член на колегията на МВР Антон Геращенко, организаторите на демонстрацията пред украинския парламент са повикали провокатори под своите знамена, които „са дошли с една цел – да бият и мачкат“. \n„На видеото, което в момента публикувам, се вижда как вдъхновени от организаторите на акцията негодяи с крака пребиват лежащият на земята 27-годишен полицай Игор Яценко, участник в антитерористичната операция в Донбас“, се казва в съобщението на Геращенко във Фейсбук. \nТой също пита от организаторите, така ли те ще водят борбата за свобода и демокрация в Украйна и така ли те възнамеряват да насаждат европейските ценности. „Полицията и Националната гвардия са получили заповед само да се грижат за сигурността на демонстрантите, за да се избегне трагедията от 31 август 2015 година, когато в резултат на хвърлена граната загинаха четирима национални гвардейци“, отбелязва Геращенко. \nПо информация на УНИАН, на 17 октомври по време на масови мероприятия в Киев пострадаха четирима души. Единият от пострадалите е полицай. Той е хоспитализиран. Органите на реда са предложили на пострадалите да напишат съответните заявления за получени телесни повреди, но към момента такива в полицията не са постъпвали.  \n  \nКремъл коментира събитията в Украйна. Наблюдаваме събитията в Киев, където се провежда протестна акция, съобщи прессекретарят на руския президент Дмитрий Песков. \"Наблюдаваме това, което там се случва\", каза той. Песков също, коментирайки акцията на протест в украинската столица, заяви, че \"ситуацията е далеч от стабилна\".  \nВчера, на 17 октомври пред Върховната Рада започна демонстрация, участниците в която настояват за отмяна на имунитета на депутатите, внасяне на промени в избирателното законодателство, а също и за създаването на Антикорупционен съд. Организаторите на акцията са партиите \"Обединение\", \"Самопич\", \"Баткивщина\", \"Движение на новите сили\", \"5,10\", \"Свобода\", \"Национален корпус\", \"Десен сектор\" и редица други обществени организации.  Превод и редакция: БЛИЦ \n \n", "date": "2017.10.18", "title": "Майданът в Украйна: Военна техника и силоваци завардиха резиденцията на Порошенко, демонстрантите пред Радата ритат като куче полицай (СНИМКИ/ВИДЕО)"}
{"url": "https://www.blitz.bg/analizi-i-komentari/zashcho-ukrayna-ne-e-nuzhna-na-rusiya-i-na-nikogo-v-sveta_news551405.html", "text": "Украинците може да признават или не, но в този формат, в който тяхната държава съществуваше до 2014 г., вече няма да се върне, пише публицистът Сергей Белов в alternatio.org. Проблемът не е в Путин, а в самите украинци.\nНе могат да се примирят двете части на разделената Украйна, както и няма да се украинизира руското население. Авторите на тази идея нямат ни ум, ни средства, ни време. Националистите могат да заплашват населението, но няма да го заставят да ги заобича. А това на свой ред още повече разделя страната. \n  \nПрез 1991 г. украинците получиха в свое владение огромен къс от съветската империя с многонационално население. Политиката на новата държава трябваше да отчита този факт. \n  \nУкраинците обаче нямат държавническо чувство, те са национално малцинство с амбиции на ощетени хора и не са способни да отчитат интересите на другите народи, да ценят културното многообразие на страната поради липса на исторически опит при изграждане на държавата. Те видели каква трябва да бъде, но не знаят как да го изградят. Украйна граничи с Русия, която винаги се е грижила за всичко. \n  \nРазколът в Украйна е предопределен от три фактора: Първо, Западът поддържаше и провокираше антируските сили, за да не допусне попадането на Украйна в орбитата на Русия, с която е исторически, икономически и духовно свързана. Тя е елемент от пъзел, който никъде другаде не може да се нареди. \n  \nВторо, за разкола на Украйна работеше нейният елит, който използваше националните и цивилизационни противоречия в политическата борба. \n  \nТрето, украинството беше обречено да воюва с руската култура и език по силата на своята не конкурентоспособност. В равна борба украинската култура и език нямат шансове. Например в Беларус въпреки напъните тяхната култура и език не можаха да се развият до руското равнище, но Лукашенко спря да се занимава с празни работи и запази държавата. \n  \nВ границите от 1991 г. Украйна можеше да съществува единствено като част от Русия. \n  \nСега никаква окупация не заплашва Украйна. Дори ако всички украинци в един глас запеят „Союз нерушимый…” (химнът на СССР), нищо няма да се промени. Това освен че ще е скъпо и обременително за руския бюджет, може и сериозно да усложни отношенията на Русия със съюзните Беларус и Казахстан. \n  \nСамо безумни националисти, крещящи до премаляване „Слава Украине! Героям слава!” и могат да считат, че Русия иска да възстанови Съветския съюз. Русия има ненаселени огромни територии, а вече милиони украинци се преселиха да живеят и работят там. \n  \nМосква не възнамерява да реши „националния въпрос” на Украйна, всячески да поддържа украинската култура и език, както беше в рамките на СССР. Москва не се кани да възражда украинската култура и икономика, защото е скъпо и глупаво. Русия ще въвлича в своята орбита държави със свой успех и процъфтяване. \n  \nКремъл иска да постигне прекратяване на гражданската война и преустройване на украинската държава по такъв начин, че да не е източник на постоянно главоболие. Русия настойчиво ще подкрепя конфедерилизиране на Украйна, защото в този формат хуманитарните въпроси ще се решават в субектите на конфедерацията, а геополитическия избор ще определя икономиката. \n  \nСлед разпадането на Съветския съюз в Украйна възникна парадоксална ситуация, при която бюджетът се попълваше от рускоезичните индустриално развити източни региони, а останалите централни и западни части на страната определяха геополитическия избор и хуманитарната политика. \n  \nКонфедерацията може да отстрани това противоречие. Новорусия ще получи възможност да се развива в тясно финансово-икономическо взаимодействие с Русия. Историческата Малорусия може да стане аграрна свръхдържава и да отглежда рапица и слънчоглед. Западна Украйна, ако след всички катаклизми не е влязла в състава на Полша, може да стане доставчик на евтина работна сила за Западна Европа. \n  \nУкраинците мечтаят в резултат от някаква реформа, западна помощ или поредна революция на тяхната земя да настъпи благоденствие. Обсъждането на това бълнуване няма смисъл. \n  \nВсе по-очевидно е, че Украйна на никого не е нужна – нито на Русия, нито на Запада, нито на самите украинци. За да се разбере това, е достатъчно да се послуша какво говорят европейците. Нищо оптимистично там не се чува. \n  \nУкраинските власти разглеждат русофобията като ликвидна стока, която винаги ще се търси. Европа разглежда Украйна като транзитна зона, през която може да се излезе на руския пазар. За Америка Украйна е територия, която ще стане непреодолимо препятствие за партньорските отношения на Европа и Русия. \n  \nОбаче, когато Русия излезе от играта, цялата схема се срина. „Стоката” се оказа гнила и никому ненужна. Сега на Русия й остава само да чака и да наблюдава как западните стратези ще решават украинските проблеми, обобщава alternatio.org. \n  Редакция БЛИЦ (с незначителни съкращения) \n \n", "date": "2017.10.18", "title": "Защо Украйна не е нужна на Русия и на никого в света?"}
{"url": "https://www.blitz.bg/svyat/bryuksel-se-izchervi-i-pritesni-ot-emotsionalnata-izpoved-na-evrokomisarka_news551536.html", "text": "\n Еврокомисарката Вера Юрова сподели пред журналсити в Брюксел, че в миналото си е била жертва на сексуално насилие. Юрова е комисар по правосъдие, права на потребителите и равенството на половете.  \nТя се присъедини към движението #MeToo, създадено след скандалите с холивудския продуцент Харви Уайнстийн, обвинен от над 30 жени в незаконно и обидно сексуално отношение. \nНа въпрос дали в европейските институции има случаи на сексуален тормоз, чешката комисарка призова жените да обявят такива случаи без да се срамуват, за да се пресекат такива отношения в бъдеще, уточнява Нова телевизия. \n \n", "date": "2017.10.18", "title": "Брюксел се изчерви и притесни от емоционалната изповед на еврокомисарка"}
{"url": "https://www.blitz.bg/svyat/partiyata-na-poroshenko-saakashvili-iska-da-prevzeme-vlastta_news551538.html", "text": "Поддръжниците на бившия грузински президент и лидер на новия майдан в Киев Михаил Саакашвили възнамеряват да превземат властта в Украйна на всяка цена. Това заяви председателят на парламентарната група на „Блока на Петро Порошенко“, Артур Герасимов, съобщава УНИАН.\n„Все повече се убеждавам, че нито Саакашвили, нито неговите поддръжници нямат намерението да получат исканията си, които те поставиха. Истинската им цел е реална и мащабна дестабилизация в Украйна за завземане на властта на всяка цена“, заяви той.   \nТой също призова демонстрантите да прекратят блокадата на парламента, наричайки тези действия „неправилни“.   Превод и редакция: БЛИЦ \n \n", "date": "2017.10.18", "title": "Партията на Порошенко: Саакашвили иска да превземе властта"}
{"url": "https://www.blitz.bg/svyat/erdogan-s-dumi-kasaeshchi-i-blgariya_news551584.html", "text": "Всички страни, разположени близко до Турция, представляват част от интересите й. Това заяви турският президент Реджеп Ердоган пред участниците в срещата на кметовете на населени места, предаде БГНЕС.\n„Турция е обект на критики заради намесата във вътрешните работи на Сирия, Ирак, балканските страни, държавите в Южен Кавказ, Средна Азия и северна Африка. Отговорът на Анкара за невежите, непросветените в историята, е прост: всички страни, намиращи се в съседство с Турция, са част от нейните интереси“, посочи Ердоган.  \nТой определи групировките в Сирия PYD /Партия на демократичното единство, свързвана с ПКК/ и YPG /въоръженото крило на PYD/ като терористични структури, които заиграват с нагласите на „нашите кюрдски братя и представляващи разклонения на терористичната организация ПКК“.  \nТурският държавен глава подчерта, че кюрдите са длъжни активно да се противопоставят на терористите и да не се плашат от тях, в противен случай Анкара няма общ път с тях.  \nТой отбеляза, че силите, игнориращи историческите реалности в региона, действащи необмислено, прибързано и дори в състояние на истерия, ще отговарят за делата си пред историята.  \n„Например, редица политици дават заявка за права над Киркук. На какво основание? Този район няма никакво отношение към Кюрдската регионална администрация в Ирак. В исторически план Киркук и Северен Ирак нямат никаква връзка. За съжаление, властите в Северен Ирак приложиха насилие спрямо жителите на Киркук. Именно заради това Ербил ще отговаря за всяка капка кръв, пролята в Ирак“, заяви Ердоган.  \nТой посочи, че Анкара, която винаги е подкрепяла властите в Северен Ирак, днес е принудена да затвори граничните пунктове и въздушното си пространство за Ербил. Причините за променената позиция на Анкара трябва да се търсят в действията на ръководството на Кюрдската регионална администрация в Ирак, защото не ние доведохме ситуацията до това равнище, подчерта турският лидер. Той припомни и събитията от опита за преврат от 15 юли м.г.  \n„Независимо от предателството и опита да нанесе поражения на Турция, планът на терористичната организация на Фетхуллах Гюлен се провали. Днес неговите поддръжници са изправени пред съда и вече се произнасят присъдите им. А от това наказание няма да могат да избягат и терористите, които успяха да се укрият зад граница. Турция и турското правосъдие до последно ще преследват онези, които опитаха да завладеят страната. Тях няма да ги спаси и шарлатанинът Гюлен, който ги манипулира“, подчерта Ердоган. \n \n", "date": "2017.10.18", "title": "Ердоган с думи, касаещи и България"}
{"url": "https://www.blitz.bg/svyat/izvnredno-ot-merilend-neizvesten-otkri-strela-ima-raneni-mozhe-bi-i-zaginali-snimki_news551588.html", "text": "\n Неизвестен нападател откри стрелба в бизнес парк Емортон в Харфорд Каунти, щата Мериленд. Това съобщи местната полиция.  \n \n \n \nПри стрелбата са пострадали най-малко петима души. По непотвърдена информация обаче двама от тях за загинали. \nСтрелецът се е скрил от мястото на престъплението и местната полиция е започнала издирването му.  \nСилите на реда призоваха местните жители да стоят далеч от мястото на стрелбата. \n \n \n \n \n", "date": "2017.10.18", "title": "Извънредно от Мериленд! Неизвестен откри стрела - има ранени, може би и загинали (СНИМКИ)"}
{"url": "https://www.blitz.bg/stsena/riana-slozhi-kartite-na-masata-i-zapushi-ustite-na-vsichki-krititsi-s-tezi-seksi-snimki_news551439.html", "text": "Риана, чиято фигура напоследък представлява голям интерес за всички папараци, реши да сложи всички карти на масата и взриви интернет с няколко снимки, на които позира в прозрачна розова рокличка.\nБез да изпада в обяснителен режим, барбадоската изпълнителка качи три снимки на профила си в „Инстаграм” и написа „Когато чувствам, че той ме гледа”. \nЗа отрицателно време кадрите се сдобиха с милиони лайкове, а в коментарите под тях феновете не спират да се възхищават от смелостта на певицата, наричайки я кралица.  Превод: БЛИЦ \n", "date": "2017.10.18", "title": "Риана сложи картите на масата и запуши устите на всички критици с тези секси СНИМКИ"}
{"url": "https://www.blitz.bg/stsena/blgarska-krasota-na-cherveniya-kilim-nina-dobrev-otnovo-e-mnogo-seksi-aleksandra-ambrozio-ne-ostavi-nishcho-skrito-ot-tyaloto-si-snimki_news551440.html", "text": "Нина Добрев отново е много секси на червения килим. Красавицата с български корени се появи на наградите на списание ELLE с елегантна тъмносиня рокля на цветя, която падаше на романтични воали.\nБрюнетката бе оставила косата си на небрежни къдрици, а цялостната й визия завършваше малка чантичка. \nСред красавиците, които изпъкнаха на червения килим, бе Александра Амброзио, която остави малко храна за мъжката фантазия с почти прозрачен тоалет. \n \nАктрисата Рийз Уидърспун се появи с дъщеря си Ава. Двете отново показаха, че може и да изглеждат като сестри, но всяка си има свой собствен стил. \n \n", "date": "2017.10.18", "title": "Българска красота на червения килим! Нина Добрев отново е много секси, Александра Амброзио не остави нищо скрито от тялото си (СНИМКИ)"}
{"url": "https://www.blitz.bg/svyat/sheft-na-kontrarazuznavane-mi5-nikoga-v-karierata-si-ne-sm-vizhdal-tolkova-golyama-teroristichna-zaplakha-za-obedinenoto-kralstvo_news551419.html", "text": "\n Директорът на британското контраразузнаване МИ5 заяви, че никога през 34-годишната си кариера не е бил свидетел на толкова голяма терористична заплаха, каквато в момента е надвиснала над Обединеното кралство, предаде Ройтерс.  \nВ публична реч Андрю Паркър определи днес заплахата като многоизмерна, еволюира бързо, с невиждани преди мащаб и темпо. \nМащабът на операциите ни е по-голям от всякога. В момента провеждаме над 500 операции едновременно срещу около 3000 души, за които се знае, че извършват екстремистка дейност, подчерта Паркър. \nДиректорът на МИ5 съобщи, че за последните 4 години са осуетени 20 терористични нападения в Обединеното кралство. Жертвите на четирите атентата през тази година в Лондон и Манчестър са 36 души. \n", "date": "2017.10.18", "title": "Шефът на контраразузнаване МИ5: Никога в кариерата си не съм виждал толкова голяма терористична заплаха за Обединеното кралство!"}
{"url": "https://www.blitz.bg/svyat/stokhilyadni-gradove-sa-izpraveni-pred-fatalna-zaplakha_news551473.html", "text": "През последните няколко години зачестиха скалните лавини и свлачища по високите планини. Това очевидно съвпада с увеличаването на рекордно топлите сезони, пише Obekti.bg.\n Защо се свлича земята? Топят се ледници и вечно замръзнали почви и по този начин изчезва лепилото, крепящо стръмните планински склонове в единна маса. Но най-лошото тепърва предстои. Според сп. „Ню Сайънтист” изтъняващите ледници по хълбоците на много вулкани може да нарушат равновесието на големи части от кратерните конуси. Което от своя страна да причини мегасвлачища, способни да унищожат градове като Сиатъл например, разположени в опасна близост. \n Нашата планета е достатъчно стара, за да помни много такива случаи. Но за последно това е ставало във времена, когато хората са били доста по-малко. Според няколко изследвания при излизането от последната ледникова епоха преди около 10 хил. години вулканичните конуси по света са преживели истинска епидемия от срутвания. \n Екоконсултантската фирма ENTRIX от Лос Анджелис работи по проект за оценка на  риска от повторение на събитията отпреди стотина века. \n Дениъл Торми проучил свлачище, станало преди 11 хил. години по склоновете на Планшон-Петероа – покрит с лед вулкан в Чили. Вулканът привлякъл вниманието на изследователя с височината и географското си местоположение. Те дават основание да се смята, че Планшон-Петероа ще е сред първите, почувствали въздействието на глобалното затопляне. Преди 11 хил. години около една трета от конуса на този вулкан се срутила. По склона се свлекли десетина милиарда кубически метра камъни, сменили физиономията на 370 кв. км. Разстоянието, пропътувано от скалите, е 95 километра. \n Учените са установили със сигурност, че няма дъжд, който да предизвика подобно нещо. Затова Торми смята, че за всичко е виновно топенето на ледника. \n Установеното сега повишаване на глобалните температури кара учения да смята, че случилото се преди толкова време скоро може да се повтори. Според Торми много вулкани в умерените климатични пояси са заплашени, като немалка част от тях са по Огнения пръстен – веригата огнедишащи планини, обграждащи Тихия океан. \n Последиците може да бъдат катастрофални. \n За разлика от времената преди фараоните, днес около тези вулкани живеят доста повече хора. \n Първите вулканични конуси, които ще се срутят, най-вероятно ще са в Андите. Там глобалното затопляне се изразява в особено силно покачване на температурите. А почне ли се там, свлачища ще тръгнат и на други места. \n Друго изследване - на британците Бил Макгуайър от лондонския Юнивърсити Колидж и Рейчъл Лоу от Университета на Екситър, показва, че незаледени вулкани също са в рисковата група – но поради евентуално по-силните дъждове, предизвикани от по-високите температури. \n Те изчислили, че 39 града с население над 100 хил. души са разположени на разстояние, по-малко от 100 км, от вулкан, който се е срутвал в миналото и който може да направи същото в бъдеще. \n Според някои учени тези свличания вече са започнали . \n На 14 декември 1991 г. 12 млрд. куб.м камъни и лед се откъртват от Аораки, върха на най-високата планина в Нова Зеландия. Свлачището се придвижва на 7,5 км разстояние и едва не смазва група туристи в алпийска хижа. Случката става след неочаквано топла седмица, през която температурите се повишават с 8,5 ºС над нормалното за сезона. Върхът губи 10 метра от височината си. \n На 20 септември 2002 г. над 100 души загиват в Северен Кавказ, след като част от връх Джимарай-хох (4780 м) се срутва и помита няколко села. Над 100 млн. куб.м отломки се търкалят цели 20 км. Според учените една от причините за трагедията е било размразяването на вечно замръзнали почви. \n След една мощна топла вълна през пролетта на 2007 г. от връх Роса в Италианските Алпи тръгва впечатляваща скална лавина. 300 хил. куб.м се понасят по склона и се изсипват в сухата чаша на сезонно пълнещо се езеро. Истински късмет е, че в езерото няма вода – иначе в планината щеше да има едно село по-малко, при това отнесено от цунами. \n", "date": "2017.10.18", "title": "Стохилядни градове са изправени пред фатална заплаха!"}
{"url": "https://www.blitz.bg/svyat/komentator-ot-belgrad-obyasni-shche-se-smiri-li-srbiya-s-napomnyaniyata-na-zapada-che-e-pobedena-strana_news551482.html", "text": "Сръбският военен министър Александър Вулин миналата седмица се оказа обект на критика от посланика на САЩ Кайл Скот. Според него, Вулин „съсипал месеци работа по подобряване на имиджа на Сърбия в САЩ” със своето изявление, че за Сърбия е „отминало времето за срам” и е „настъпило време за тиха гордост, когато пазим паметта на всички свои защитници”. Това Вулин заявил, говорейки за генерала в оставка Владимир Лазаревич, командвал Прищинския корпус през 1999 г. и за което е осъден от трибунала в Хага.\nПред EADaily историка Владимир Путятин, коментира поредните американски претенции към Балканите и Сърбия. В последно време, обяснява той, сръбското ръководство наистина се намирало под постоянната политическа преса от страна на американците заради нежеланието на Белград да се присъедини към санкциите против Русия, както и с процеса за евроинтеграция, свързан с влизането на Сърбия в НАТО. \n  \n„Въпросът за влизането в НАТО се възприема извънредно остро в сръбското общество, помнещо бомбардировките над Югославия през 1999 г., след което последва независимостта на Косово” – казал Владимир Путятин. Той цитира неотдавнашния коментар на посланик Кайл Скот във „Вашингтон пост”: „Сръбският министър на отбраната хвали осъден военен престъпник”. Визиран е генерал Владимир Лазаревич, изтърпял 10 г. затвор от трибунала в Хага. \n  \n„САЩ останаха непреклонни и продължават да налагат своята „неоспорима” гледна точка, според която сърбите трябва да се смирят с бомбардировките през 1999 г., да се признаят не само за загубили, но и за виновна страна във всички етнически конфликти на територията на Югославия, да забравят за своите военни, сражавали се за сръбските интереси, и да влязат в НАТО като послушен сателит на САЩ, които направиха не малко за разрушаване на Югославия и на съвременната сръбска държава” – твърди руският експерт. \n  \nНеговият сръбски колега, политическият анализатор Милан Дамянац, счита, че изявлението на американския посланик преследва няколко цели, от които особено се открояват поне две. \n  \nПърво, военният министър Александър Вулин попаднал под ударите заради модернизацията на сръбската армия, включваща купуване на руско оръжие. Публичното изявление на американския дипломат трябвало да послужи като открито предупреждение към сръбския министър и да се покаже кой тук „дърпа конците”. \n  \nВтората цел на изявлението е да напомни на сърбите, че те са губещата страна и за запазване на „добрия имидж” на Сърбия в света тя трябва да се смири с позицията на губеща. Става дума за поредна заплаха, тоест да се припомни на сърбите, че те не трябва да вървят по старите пътища и да не подлагат на съмнение победата на западните сили. \n  \n„Сега Сърбия прави ходове, които не са по душата на американската страна, тъй като могат да способстват за ефективното връщане на руските интереси на Балканите. Това трябвало да се преустанови. Превъоръжаването на армията и публичното възхваляване на ветераните от войните говорят, че Сърбия не се е смирила с позицията на загубила, че тя ще се бори за преразглеждане на резултатите от конфликта през 90-те години и няма да се смири с ролята на главен виновник. Може би това е най-значимата стъпка на сръбското правителство, тъй като може да се отрази добре на сръбското образование и култура” – заявил Дамянац. \n  \nЩо се отнася до намесата на САЩ в сръбската вътрешна политика, експертът отбелязал, че тя показва нервността на Запада, който се стреми да върне пълния контрол над сърбите. „Западът е свикнал да държи всичко под контрол и да реагира дори на най-слабите опити на Сърбия да се избави от статута на колония” – отбелязал Дамянац. \n  \nВ Белград обаче не са забравили бомбардировките и на 25 март тази година ги припомниха отново, като военният музей извади пусковата установка ЗРК С-125М, свалила „невидимия” F-117A. \n  Превод: БЛИЦ \n  \n \n", "date": "2017.10.18", "title": "Коментатор от Белград обясни ще се смири ли Сърбия с напомнянията на Запада, че е победена страна"}
{"url": "https://www.blitz.bg/layfstayl/ptuvane/kolko-shche-ctpyva-ptyvaneto-po-novata-magictpala-do-hish_news551493.html", "text": "\n Πътyвaнeтo пo нoвитe yчacтъци нa мaгиcтpaлaтa oт Бългapия дo Hиш щe cтpyвa 190 динapa зa вoдaчитe нa лeĸи ĸoли, cъoбщи БHT. \nToвa пpaви 1.59 eвpo или oĸoлo 3 лeвa и 10 cтoтинĸи. Bъвeждaнeтo нa TOЛ тaĸca пo мaгиcтpaлитe в Cъpбия идвa, cлeд ĸaтo пpaвитeлcтвoтo ce cъглacи c пpeдлoжeниeтo нa ĸoмпaниятa \"Πътищa нa Cъpбия\". TOЛ тaĸcитe пo нoвитe yчacтъци нa мaгиcтpaлaтa ce въвeждaт oфициaлнo oт мeceц янyapи 2018 гoдинa. \nЦeнaтa зa aвтoбyc щe бъдe 560 динaрa, ĸoeтo пpaви oĸoлo 9 лeвa и 20 cтoтинĸи. Kaмиoнитe щe тpябвa дa зaплaщaт пo 1120 динaрa - oĸoлo 18 лeвa и 40 cтoтинĸи. Изтoчнoтo paзĸлoнeниe нa Kopидop нoмep 10, oт Hиш дo гpaницaтa c Бългapия, e c дължинa oт 86.9 ĸилoмeтpa. Дeйнocтитe пo магистралата пpoдължaвaт - paбoти ce в Cичeвaчĸaтa ĸлиcypa. Paбoти ce пo изгpaждaнeтo нa oтceчĸaтa oт тyнeлa Бaнцapeвo дo Цъpвeнa peĸa, ĸaĸтo и нa oтceчĸaтa oт Cтaничeнe дo Πиpoт. \nБългapcĸитe шoфьopи, ĸoитo пътyвaт oт Hиш ĸъм Бългapия, щe тpябвa дa зaплaщaт TOЛ тaĸca caмo нa paмпaтa пpи Димитpoвгpaд. Oчaĸвa ce paмпaтa дa бъдe пocтaвeнa нa няĸoлĸo ĸилoмeтpa пpeди гpaничния пyнĸт c Бългapия ГKΠΠ \"Гpaдинa\".\n", "date": "2017.10.18", "title": "Koлĸo щe cтpyвa пътyвaнeтo пo нoвaтa мaгиcтpaлa дo Hиш?"}
{"url": "https://www.blitz.bg/svyat/sorosoidite-pak-zakhlebikha-dzhordzh-soros-nalya-kolosalnite-18-miliarda-dolara-v-otvoreno-obshchestvo-kakvo-se-gotvi_news551484.html", "text": "\n Американският милиардер Джордж Сорос внесе 18 милиарда долара в своята фондация \"Отворено общество\", съобщава в. Wall Street Journal, като се позовава на представители на фондацията.  \nПо данни на изданието сега фондацията \"Отворено общество\" става втората по величина в САЩ след фондацията на Бил и Мелинда Гейтс.  \nСъобщава се още, че Сорос е създал инвестиционен комитет, на който е станал председател. Новият директор по инвестициите е Дон Фицпатрик, който няма да се отчита лично на Сорос, а на инвестиционния комитет. \nWall Street Journal информира, че Сорос не планира да инвестира внесените във фондацията милиарди. \"Сорос ще използва за тази цел собствени пари, които държи в друга негова фирма\", пише изданието.  Превод: БЛИЦ \n \n", "date": "2017.10.18", "title": "Соросоидите пак захлебиха. Джордж Сорос наля колосалните 18 милиарда долара в \"Отворено общество\", какво се готви..."}
{"url": "https://www.blitz.bg/svyat/ribari-izvadikha-istinsko-chudovishche-ot-okeana-video_news551492.html", "text": "Рибари успяха да хванат огромна риба, чиито размери са близки до тези на възрастен човек. Съдейки по видеото, което се появи на сайта Digg, единият мъж е хванал гигантския улов с въдицата си, а другият му е помогнал да го изтеглят до брега.\nНе се посочва обаче къде и кога са били заснети удивителните кадри. \nСлед като се снимали с гигантския трофей, рибарите го пуснали обратно в морето. \nЧудовището, което двамата мъже са хванали, е гигантски гупер. Това е една от най-големите хищни риби в океана. Достига огромни размери: до 100 кг на тегло и над метър на дължина. Най-едрият уловен индивид е бил с тегло 250 кг и дължина 2,3 м. Придържа се към дъното, но избягва най-тъмните места. Обитава кораловите рифове и е най-големият хищник там. \n \n   \n \n Превод: БЛИЦ \n", "date": "2017.10.18", "title": "Рибари извадиха истинско чудовище от океана (ВИДЕО)"}
{"url": "https://www.blitz.bg/svyat/zapochna-noviyat-kongres-na-kitayskata-komunisticheska-partiya-vizhte-podrobnosti_news551403.html", "text": "Китайската комунистическа партия започна своя свикван веднъж на пет години конгрес, на който се очаква предоставянето на втори петгодишен мандат на президента Си Дзинпин като неин генерален секретар, предаде AFP.\n Си Дзинпин е влязъл в препълнената зала на Великата народна зала, следван от своите предшественици Ху Дзинтао и Дзян Дзъмин, под аплодисментите на 2300 партийни делегати.  \nПрезидентът на Китай Си Дзинпин заяви, че кампанията срещу корупцията в страната е отбелязала „поразителна инерция“. Той заяви това по време на речта си по време на 19-тия конгрес на Китайската комунистическа партия“, предаде Reuters. \nСи Дзинпин води неуморна борба срещу дълбоко вкоренената корупция в страната, откакто зае поста преди пет години. В този период повече от милион държавни служители са наказани, а десетки бивши високопоставени държавни и партийни служители в момента са в затвора.   \nТой каза още, че Китай решително се е противопоставила и е предотвратявала през последните пет години независимостта на Тайван. Си Дзинпин заяви това в началото на 19-тия конгрес на Китайската комунистическа партия. Китай смята самоуправляващия се Тайван за отцепила се провинция, която трябва да се върне под контрола на Пекин дори и ако за това е необходима и употребата на сила.  \nИзточник: \"Фокус\"\n", "date": "2017.10.18", "title": "Започна новият конгрес на Китайската комунистическа партия, вижте подробности"}
{"url": "https://www.blitz.bg/svyat/khilari-klintn-potopi-v-skrb-fenovete-si-s-tova-priznanie_news551415.html", "text": "\n Няма да се кандидатирам отново за президент на САЩ. Това заяви бившият държавен секретар и два пъти кандидат за Белия дом Хилъри Клинтън. Тя направи изявлението за Radio 4.  \nКлинтън обаче потвърди подкрепата си за демократите.  \nВ понеделник настоящият президент и бивш неин съперник Доналд Тръмп я предизвика да се кандидатира отново на изборите през 2020 година.  \nПо-рано Клинтън за пореден път изрази притеснението си от непредвидимостта на Тръмп в управлението. Според нея, не е изключено той да започне и ядрена война.  \nТя твърди, че и в Конгреса мислят по този начин и вероятно преизбиране на Тръмп ще бъде спряно. \n", "date": "2017.10.18", "title": "Хилари Клинтън потопи в скръб феновете си с това признание"}
{"url": "https://www.blitz.bg/svyat/tragediya-v-turska-mina-ostavi-shest-trupa-zavinagi-pod-zemyata_news551420.html", "text": "Най-малко шестима души са загинали при инцидент в турска мина. Има и ранени, предаде Middle East Monitor.\nИздирват се други миньори, блокирани при срутването.  Трагедията се е разиграла в югоизточния вилает Сърмак. \nМината е била затворена през 2013 година заради пропуски в сигурността.  След това е работела нелегално.  \n \n", "date": "2017.10.18", "title": "Трагедия в турска мина остави шест трупа завинаги под земята"}
{"url": "https://www.blitz.bg/obshtestvo/tsyala-turtsiya-slavi-miroslav-todorov-nashenetst-se-prevrna-v-istinski-geroy-sled-kato_news551416.html", "text": "В Турция българин спаси бебе на година и половина от удавяне, обявиха го за герой. Мирослав Тодоров, който работи в електроцентрала в турския град Елазъ, спаси живота на малкия Мустафа. Случката се разиграва в двора на кооперацията, където живее Тодоров, пише 24rodopi.com.\nЛелята на малкия Мустафа го оставя в бебешката количка на двора и за секунди влиза в апартамента да си вземе телефона, но количка почва да се движи и пада в басейна. По това време Тодоров се намира в апартамента си на третия етаж на кооперацията и от прозореца вижда как бебето пада във водата. Без да се бави, веднага тича по стълбите към басейна и изважда малкия Мустафа от водата. \n„Бях на терасата, разговарях по телефона. Забелязах от високо детето в басейна, в началото не повярвах. Затичах се надолу - падах, ставах, падах, ставах, но стигнах до басейна. Скочих вътре и извадих детето“, разказва спасителят. \nВеднага на място пристига медицински екип. Бързата реакция на българина спасява живота на Мустафа. \nМедиите в южната ни съседка, които посочват, че детето било в критично състояние и сърцето му било спряло, обявиха Тодоров за герой. \n \n", "date": "2017.10.18", "title": "Цяла Турция слави Мирослав Тодоров, нашенецът се превърна в истински герой, след като..."}
{"url": "https://www.blitz.bg/svyat/pensionerka-otide-da-se-razkhodi-otkrikha-ya-razksana-v-stomakha-na-gigantski-krokodil-snimki_news551437.html", "text": "Останки от тялото на 79-годишната пенсионерка Ан Камерън са били открити в тялото на крокодил в Куинсланд, Астралия, съобщава life.ru\nТова е втори случай на нападение на влечуги в рамките на година и половина. \nВъзрастната дама е била в неизвостност около седмица. 79-годишната пенсионерка е била с психично разстройство и е изчезнала от дома си в Порт Дъглас, където се преместила със семейството си. \nВ един ясен ден тя отишла на разходка и оттогава никой не я видял. Седмица по-късно, в близост до старчески дом, зоопазители открили бастун и дрехи. Съвсем скоро след това представители на Отдела за опазване на околната среда уловили и убили 4-метров крокодил.  \nВ тялото на влечугото те открили човешки останки. Проверка потвърдила най-лошата вест. Намерените в стомаха на крокодила останки са били на 79-годишната Ан Камерън.\n \nСедмица по-късно, близо до старческия дом, защитниците на животните намериха бастун и дрехи. Скоро представители на Отдела за опазване на околната среда уловиха и убиха четириметров крокодил. В тялото на влечугите открили човешки останки. \n \n \nМестната полиция обяснява, че това не е първият такъв случай. Преди година и половина, при подобни обстоятелства, 46-годишната Синди Уолдрън изчезна. По-късно нейните останки били открити в стомаха на гигантско влечуго. \nАвстралийските власти са притеснени от ситуацията и поставят предупредителни знаци навсякъде, където може да се появи хищник. Превод и редакция: БЛИЦ \n \n", "date": "2017.10.18", "title": "Пенсионерка отиде да се разходи, откриха я разкъсана в стомаха на гигантски крокодил (СНИМКИ)"}
