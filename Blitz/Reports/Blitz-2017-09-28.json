{"url": "https://www.blitz.bg/svyat/poroshenko-dopusna-da-napravi-golyama-promyana_news547025.html", "text": "\n Украинският президент Петро Порошенко допусна, че е възможно да промени езиковите норми в новия закон \"За образованието\". \"За него са дискусиите с европейските ни партньори\", обяви Порошенко по време на изявление пред работещи в сферата на образованието, предадоха световните медии. \n\"Новият закон за образованието не трябва да отделя Украйна от Европа, а обратното - да я приближава. И както разбирам, от министерството на образованието вече са се обърнали по мое нареждане към Съвета на Европа и Венецианската комисия. Бих помолил нашият министър да не сме пасивни, а активно да защитаваме своето виждане за задължителните права на националните малцинства\", заяви президентът. \n\"Подписвайки законите, които поддържат украинския език, следя за това да остави широко пространство за използване на други езици, на които говорят гражданите на Украйна. Разбира се, не сме длъжни и не бива да обръщаме внимание на заявленията на Държавната дума\", заяви той. \n \n", "date": "2017.09.28", "title": "Порошенко допусна да направи голяма промяна"}
{"url": "https://www.blitz.bg/ikonomika/evrostat-obobshchi-tzhnata-istina-za-pensiite-u-nas-i-v-evropa_news546999.html", "text": "\n България е на предпоследно място по продължителност на трудовия живот в Европейския съюз, въпреки че сега работим с година повече за пенсия спрямо десетилетие по-рано. Средно гражданите на ЕС работят 35 години и половина. В България – с близо четири години по-малко, сочат данните на Евростат. Данните разкриват, че единствено в Италия се работи по-кратко, отколкото у нас. \nШвеция е на другия полюс – там се работи над 41 години. Италианците, българите и гърците са с най-кратка трудова кариера според данните на европейската статистическа служба, цитирани от bTV. \nСпоред Евростат 15-годишният италианец се очаква да се труди 30,7 години, преди да се пенсионира. Българин на същата възраст ще има 32,1 години трудов живот. Почти толкова дълга ще е трудовата кариера и на тийнейджъра в Гърция – 32,3 години. Увеличаването на пенсионната възраст в Европа, което цели да разтовари от натиска осигурителните системи при все по-застаряващо население, би трябвало да увеличи престоя на европейците на пазара на труда. Средната продължителност на трудовата кариера за хората от ЕС е била 35,4 години през 2015 г. и се е увеличила с малко над 2 години от 2006 г. насам. У нас също има ръст - през 2006 г. се е очаквало българите да работят средно по 30,7 години при 32,1 години сега. \nСтажът и възрастта за пенсия у нас също обаче растат плавно, като тенденцията е по-бързо да се увеличават активните години за жените. Те са нараснали със средно с две години и пет месеца за десетилетие. \nУ нас жените работят средно 30 години, а мъжете – 33. По план през 2037 г. у нас и мъжете, и жените трябва да се пенсионират на 65 години, съответно с 40 и 37 години стаж. \nСпоред експертите, за да издържи системата, не е изключено изискванията да продължат да растат и след това. 60% от българските пенсионери продължават да работят, независимо от категорията, в която са се пенсионирали, сочат пък данните на националната статистика . \n", "date": "2017.09.28", "title": "Евростат обобщи тъжната истина за пенсиите у нас и в Европа"}
{"url": "https://www.blitz.bg/politika/tsatsarov-ot-bryuksel-prisdata-na-shveda-ralf-e-unizhenie-za-postradalata-i-za-blgarskoto-pravosdie_news547000.html", "text": "Присъдата срещу шведския турист Ралф Сундберг, ритнал българска камериерка, е несправедлива. Това коментира главният прокурор Сотир Цацаров пред български журналист в Брюксел.\nКогато престъплението бе извършено, прокуратурата предприе най-твърдите мерки, предвидени в Наказателно-процесуалния кодекс. По същия начин реагирахме и когато български гражданин прояви хулиганско поведение срещу незрящи словашки туристи. От тази гледна точка прокуратурата е изпълнила своите задължения, посочи той. \nПрисъдата не е справедлива, а унижение за пострадалата и за българското правосъдие. Само че това унижение не се дължи - трябва да сме съвсем честни - на съдебния състав, който е разглеждал делото. Има немалко коментари по отношение на съда. Като бивш съдия мога да кажа направо - в тези случаи законът задължава съдията да освободи подсъдимия от наказателна отговорност и да му наложи глоба. Максималната глоба е 5000 лева, съдията е наложил 4500 лева. \nСледователно тази присъда е безкрайно несправедлива и унижаваща за гражданите и правосъдието, но не защото прокуратурата и съдът са допуснали това. Причината е проста - такъв е законът. \n \n", "date": "2017.09.28", "title": "Цацаров от Брюксел: Присъдата на шведа Ралф е унижение за пострадалата и за българското правосъдие!"}
{"url": "https://www.blitz.bg/svyat/strakhovitiyat-lider-na-islyamska-drzhava-vzkrsna-zavrna-se-ot-onya-svyat-i_news547005.html", "text": "Лидерът на „Ислямска държава” Абу Бакр ал Багдади е жив и направи обръщение към съратниците си. Аудиозаписът, дълъг 46 минути, бе разпространен от пропагандния сайт на терористите „Ал Фуркан”, съобщават световните медии.\nОт засегнатите от терориста теми става ясно, че той е запознат със случващото се в зоните на въоръжени сблъсъци между главорезите от групировката и правителствените войски в Сирия и Ирак. \nПрипомняме, че през юни тази година от Министерството на отбраната на Русия и от външното ведомство на страната съобщиха, че има голяма вероятност лидерът на „Ислямска държава” да е убил при руски авиоудар на 28 май близо до сирийския град Рака. Информация обаче така и не получи потвърждение. А от вътрешното министерство на Ирак заявиха, че Багдади е жив и се крие някъде в Сирия. \nЗа ликвидирането на водача на терористите се говореше и през юни и декември 2016 година, през април 2015 година, както и през ноември 2014-а. През януари 2017 година се появи информация, че ал Багдади е ранен при авиоудар и се намира в критично състояние. През октомври 2016 година се появи информация, че лидерът на джихадистите е отровен. Съобщенията обаче не получиха потвърждение.  Превод и редакция: БЛИЦ \n", "date": "2017.09.28", "title": "Страховитият лидер на \"Ислямска държава\" възкръсна! Завърна се от оня свят и..."}
{"url": "https://www.blitz.bg/svyat/stana-yasno-kakva-otrova-e-izpolzval-psikhopatt-zarazil-detski-khrani-v-germaniya_news547007.html", "text": "Отровата, използвана от неизвестния изнудвач, който зарази детски храни в Германия и поиска 10 млн. евро до събота, за да спре да го прави, е етиленгликол. Това е вид алкохол, който е много токсичен.\nПредставлява прозрачна течност с леко сладникав вкус, мазна на пипане, без мирис. Етиленгликолът е основна съставка за производството при някои индустриални химични препарати, като антифриз например, както и при за производството на някои видове пластмаса и целофан. \nЕтиленглоколът е токсичен, ако се приема вътрешно. 30 мл са опасни за здравето на възрастен човек и могат да доведат до тежко отравяне, а 100 мл са много проблематични. При децата количествата са по-малки. На отравянето с етиленгликол може да се противодейства с медикаменти”, посочи на специална пресконференция Петра Мок от германското министерство за защита на потребителите. \nПо думите ѝ отровното вещество е засечено в пет бурканчета с детски храни. Засегнати са компании от цялата страна. За момента продукти с отровата са намерени само в Фридрихсхафен, но не можем да изключим и Австрия и Южна Германия. Всъщност заплахата на отровителя е за хранителни продукти в цяла Германия и дори в цяла Европа”, добави зам.-шефът на полицията в Констанц Уве Щурмер.   \nТой подчерта, че за момента отровни продукти са открити само в бебешки храни, но не може да се смята, че само те са обект на атаката – става дума за общо за хранителни продукти. \n„Изнудвачът не е казал кои продукти, в кой регион или в кой магазин ще бъдат отровени. Той дори е посочил, че ще атакува национални или дори международни клонове на германските производители на храни или магазини”, каза още на пресконференцията прокурорът на Равенсбург Александър Богер. \n„Приемаме тази заплаха много сериозно”, подчерта той.\n", "date": "2017.09.28", "title": "Стана ясно каква отрова е използвал психопатът, заразил детски храни в Германия"}
{"url": "https://www.blitz.bg/layfstayl/ptuvane/khaos-prevze-nyakoi-ot-letishchata-v-sveta_news547009.html", "text": "\n Огромен хаос превзе някои от световните летища. До тази ситуация се стигна след компютърен срив. Това съобщава БиБиСи. \nЗасегната е била системата за чекиране на аерогарите в Лондон - “Гетуик” и “Хийтроу”, на летища в Холандия, Австралия, Париж, Вашингтон, Цюрих, Сингапур, Франкфурт, Южна Корея и Южна Африка, както и на други места. \nСтотици пътници се оплакват, че чакат безумно много пред гишетата за полетите си. На някои места пътуващите са чакали няколко часа, докато успеят да се чекират. \nВсе още няма информация на кои аеропортове проблемът е решен. Превод и редакция: БЛИЦ \n \n", "date": "2017.09.28", "title": "Хаос превзе някои от летищата в света"}
{"url": "https://www.blitz.bg/svyat/kosite-vi-shche-nastrkhnat-shchom-prochetete-kakvo-sa-napravili-tezi-sedem-dushi_news547010.html", "text": "\n Седем души заподозрени в канибализъм се явиха днес в съда в Южна Африка. Един от тях пожела да се признае за виновен, което шокира страната, предадоха местните медии. \nЯдосани жители се събраха пред съда в Есткурт, провинция Квазулу-Натал, тъй като случаят беше отложен за 12 октомври. \nМиналия месец петима души бяха арестувани в града и още двама били задържани преди това. \"Това е много сложен случай и се провеждат повече разследвания\", заяви говорителката на прокуратурата Наташа Рамкисън. \nВсички задържани са на около 30-годишна възраст. Те са обвинени в убийство, конспирация за извършване на убийство и притежание на човешки части. \nЕдин от обвиняемите обяснил пред съда, че е традиционен лечител. В уебсайта на вестник \"Таймс\" съобщават, че защитникът Тандека Хадебе е заявил пред съда, че един от мъжете, който не е бил идентифициран, възнамерява да се признае за виновен. \nОбвиняемите се оплакват пред съда, че са били физически нападнати, докато са били задържани. \nПървият заподозрян бе арестуван на 18 август, след като сам се предал на полицията, докато носил торбичка с човешки крак и ръка. Той обяснил на властите, че е \"уморен да яде човешка плът\". \nДумите му предизвикали полицията да претърси дома му. В къщата били намерени още части от човешкото тяло. Всички заподозрени са се отказали от правото си да подадат молба за освобождаване от отговорност. \nПротестиращите пред сградата на съда негодуват и искат справедливост. \"Те трябва да гният в затвора, нашите деца сега се страхуват да ходят на училище\", каза пред медии един от протестиращите. \nЮжна Африка няма пряк закон срещу канибализма, но обезобразяването на труп и държането на човешка тъкан е престъпление в страната. \n", "date": "2017.09.28", "title": "Косите ви ще настръхнат щом прочетете какво са направили тези седем души"}
{"url": "https://www.blitz.bg/svyat/putin-i-erdogan-zaedno-v-prezidentskiya-dvorets-na-turtsiya-snimki_news547013.html", "text": "\n Президентът на Русия Владимир Путин пристигна в президентския дворец на Турция. Това предадоха световните медии. \nПо традиция руският лидер бе посрещнат лично от турския президент Реджеп Тайип Ердоган. Путин бе поздравен от турски почетен караул, уточнява Фокус. \nЛидерите на двете сили откриха преговорите помежду си, които ще се проведат в разширен състав. \nРазговорът ще протече на закрити врати без присъствието на медии. Очаква се, че главната тема ще бъде установяването на зоните за деескалация в Сирия. \n \n", "date": "2017.09.28", "title": "Путин и Ердоган заедно в президентския дворец на Турция (СНИМКИ)"}
{"url": "https://www.blitz.bg/layfstayl/svetski/endzhi-kasabie-shashna-vsichki-s-neshchata-koito-razkaza-za-zhivota-si-i-ezhednevieto-si_news546927.html", "text": "\n Kpacaвицaтa Eнджи Kacaбиe cи пpизнa, чe \"BИΠ бpaдъp\" e eднo иcтинcĸo пpeдизвиĸaтeлcтвo зa нeя. Ho пpичинaтa дa глeдa тaĸa нa pиaлититo нe e изoлaциятa и нeпpecтaннoтo видeoнaблюдeниe. \nЛивaнcĸaтa диeтoлoжĸa пpизнa пpeд Цyни и Джyлиaнa Гaни, чe бaщa й e бил твъpдo пpoтив нeйнoтo yчacтиe в pиaлити фopмaтa.\n A дoвoдът мy e бил cвъpзaн c фaĸтa, чe мнoгo дoбpe пoзнaвa щepĸa cи и знae ĸoлĸo e глeзeнa, ĸaпpизнa и мpънĸaщa. Eнджи Kacaбиe cъщo нe ĸpиe тoзи фaĸт. Tя cи пpизнaвa c pъĸa нa cъpцeтo, чe живee живoт нa иcтинcĸa пpинцeca. A във \"BИΠ бpaдъp\" зa пъpви път в живoтa cи ce чyвcтвa ĸaтo Πeпeляшĸa. \n Ливaнĸaтa пoдчepтa, чe ce чyвcтвa гopдa oт ceбe cи и e ycпялa caмa дa ce изнeнaдa. A пpичинaтa e, чe в пocлeднитe двe ceдмици й ce нaлaгa дa извъpшвa няĸoи чиcтo битoви дeйнocти, ĸoитo ca eжeднeвиe зa „oбиĸнoвeнитe“ жeни. Eнджи Kacaбиe пpeдизвиĸa дocтa жeнcĸa злoбa c пpизнaниeтo, чe eжeднeвнo й ce пpaвят мacaжи. Cъщo тaĸa, вceĸи дeн e нa фpизьop или тoй xoди пpи нeя, зa дa й oпpaвя пpичecĸaтa. И ceгa зa лaйфoвeтe тя e c изpяднa визия. \n Ho в ocтaнaлитe дни й ce нaлaгa и caмa дa ce гpижи зa cтaйлингa cи. Ocвeн тoвa, диeтoлoжĸaтa e cвиĸнaлa вceĸи дeн дa ядe в изиcĸaни pecтopaнти. Явнo ĸyxнятa зa нeя e няĸaĸвo дocтa нeпoзнaтo и нeпoнятнo пpocтpaнcтвo. Зa чиcтeнe и дoмaĸинcĸa paбoтa и дyмa нe мoжe дa cтaвa! Ho нaй-шoĸиpaщoтo e, чe Eнджи Kacaбиe дopи нe пepe caмa дpexитe cи, a cи имa чoвeĸ, ĸoйтo ce зaнимaвa и c тoвa. Eнджи Kacaбиe e Mиc Пpeтeнция \n A ceгa, във \"BИΠ бpaдъp\", нa нeя й ce нaлaгa дa ce пере и тoзи фaĸт видимo нe й ce нpaви. Явнo пoдoбни yнизитeлни дeйнocти ca дocтa пoд нивoтo нa ливaнcĸaтa „Шexepeзaдa“, ĸaĸтo oбичa дa я нapичa шeф Πeтpoв. Ho мaй зa eднo нeщo тoй щe ce oĸaжe пpaв – Eнджи Kacaбиe e cвиĸнaлa дa бъдe пpинцeca и cяĸaш живee в дpyг cвят. \n", "date": "2017.09.28", "title": "Енджи Касабие шашна всички с нещата, които разказа за живота си и ежедневието си"}
{"url": "https://www.blitz.bg/svyat/shash-nyama-da-povyarvate-kakvi-chorapi-nosi-na-ofitsialni-sreshchi-kanadskiyat-premier-snimki_news546957.html", "text": "Канадският премиер Джъстин Трюдо се показа в доста ексцентрична светлина Той винаги носи костюми, които подчертават фигурата му и бяга от традиционния за мъжете със сериозни професии начин на обличане, пише списание „GQ”.\nЗа целта Трюдо има впечатляващ коз – шарените му чорапи. Преди дни той се появи на бизнес форум в Ню Йорк с чорапи с образа на Чубака от „Междузвездни войни”. И това не е първият път, когато герои от култовата поредица присъстват на чорапите на премиера. През май той се срещна с ирландския си колега, обут с чорапи с роботите R2D2 и C3PO. \nПри разговор с германския канцлер Ангела Меркел Трюдо носеше чорапи с емблемата на НАТО.\n \n", "date": "2017.09.28", "title": "Шаш! Няма да повярвате какви чорапи носи на официални срещи канадският премиер (СНИМКИ)"}
{"url": "https://www.blitz.bg/svyat/shok-za-tsyala-evropa-psikhopat-e-otrovil-bebeshki-khrani-v-golemite-verigi-za-pazaruvane-iska-10-miliona-evro-za-da-spre_news546931.html", "text": "Неидентифициран мъж е сложил отрова в бебешка храна в най-големите вериги за храна и бебешки стоки в Германия. Той настоява да получи 10 млн. евро, за да спре. Мъжът е изпратил заплашително писмо до полицията и Централата за защита на потребителите в Баден – Вюртемберг, както и до редица вериги за хранителни и бебешки стоки, които полицията отказа да назове официално.\n Според вестник „Билд“ обаче това са веригите „Алди“, „Росман“, „Лидл“, Де Ем, „Мюлер“, „Едека“, „Норма“ и „Реве“. Заплахата освен това не е само за магазини в Германия, а и за цяла Европа. У нас от посочените от в. „Билд” вериги са представени „Лидл”, Де Ем, както и „Билла” – част от групата на „Реве”. \n Съобщението на изнудвача е получено още на 16 септември с твърдение, че отровата вече е в храната по складовете и в конкретен магазин във Фридрихсхафен. Отровени са поне 20 бебешки храни, твърди той. \nПолицията незабавно е иззела всички бурканчета с бебешка храна от магазина и действително в пет от тях е открила силна смъртоносна отрова. Изнудвачът действа по точен план – той явно вече е вкарал в мрежата отровена храна, но тя все още не е в магазините и клиентите не са я купили.\n Ако не получи парите обаче, той ще продължи да поставя отрова в неназовани продукти. \n Полицията в Баден – Вюртемберг има видеозапис на мъж, който слага бурканчета по рафтовете в магазина във Фридрихсхафен. Става дума за мъж на около 50 години, с очила, сложени вероятно като маскировка, сива шапка и черни обувки с бяла подметка. Той е слаб и по-скоро нисък. Полицията смята, че се държи силно подозрително и е твърде вероятно да е извършителят или поне негов съучастник. \n Полицията предупреди клиентите да внимават при покупка на стоки за деца. Фабричните бурканчета са затворени, така че капачката е леко вдлъбната поради вакуума, а при отваряне издава звук. Манипулираните опаковки вероятно няма да отговарят на тези критерии. \n Полицията призова всеки, който има подозрителни бурканчета у дома или попадне на такива в магазина, да се обади на ръководството му и на полицията. \n Случаят е от изключителна сериозност, но не бива да има паника, а само повишено внимание, призоваха властите. По следите на изнудвача са 220 полицаи. \n", "date": "2017.09.28", "title": "Шок за цяла Европа! Психопат е отровил бебешки храни в големите вериги за пазаруване, иска 10 милиона евро, за да спре"}
{"url": "https://www.blitz.bg/svyat/izvnredno-ot-skopie-napadnakha-tsentralata-na-demokratichniya-syuz-na-srbite_news546972.html", "text": "\n Неизвестни лица са нападнали централата на политическата партия Демократичен съюз на сърбите в Македония (ДСМ), като са успели да проникнат в сградата в търсене на компрометиращи документи. Това предаде Фокус, цитирайки белградското радио В-92. \nРадиото цитира народният представител и лидер на партията Иван Стоилкович, който смята, че \"нападението е опит за оказване на политически натиск и за сплашване на членовете на партията\". \nСпоред източници от ДСМ все още не е известно какво точно са търсили неизвестните нападатели. \nРадиото припомня, че ДСМ е партньор на ВМРО-ДПМНЕ в коалицията \"За по-добра Македония\" и е една от партиите, които обединяват етническите сърби в Македония.  \n \n", "date": "2017.09.28", "title": "Извънредно от Скопие: Нападнаха централата на Демократичния съюз на сърбите"}
{"url": "https://www.blitz.bg/svyat/identifitsiran-e-psikhopatt-otrovil-bebeshki-khrani-v-golemite-magazini-iz-evropa-snimki_news546964.html", "text": "Полицията в Германия идентифицира предполагаемия престъпник, който се закани да отрови хранителни продукти в магазините на различни търговски вериги, ако не получи 10 млн. евро. Това съобщиха от криминалната полиция в град Констанц, която води разследването, съобщава БГНЕС.\n„Записите от камерите за видеонаблюдение позволиха установяване на самоличността на човека, заподозрян в извършването на престъплението”, каза представител па органите на реда. \nВ пет вида продукти, продаващи се в магазини в провинция Баден Вюртемберг, беше открита отрова. Престъпникът използвал етиленгликол, който в определена концентрация може да убие човек. \nПисма със заплахи за отравяне на храните били изпратени до редица големи супермаркети.\n \n", "date": "2017.09.28", "title": "Идентифициран е психопатът, отровил бебешки храни в големите магазини из Европа (СНИМКИ)"}
{"url": "https://www.blitz.bg/svyat/misterioznata-i-zloveshcha-smrt-na-oto-podpali-poredna-slovesna-voyna-mezhdu-sashch-i-kndr_news546966.html", "text": "\n Словесната война между Северна Корея и САЩ не спира. КНДР нарече американския президента Доналд Тръмп \"изкуфял старец\". Причина за атаката са думите му, че Пхенян е изтезавал американския студент Ото Уормбиър, който почина през юни малко след като бе върнат от КНДР в САЩ в състояние на кома. Това предадоха световните медии. \n\"Тръмп и неговата клика с тяхната пропаганда срещу КНДР за пореден път експлоатират смъртта на Ото Уормбиър, американския студент, който през 2016 г. бе осъден на 15 години затвор за кражба на пропагандна листовка по време на туристическо посещение\", заяви севернокорейското външно министерство, цитирано от държавната агенция КЦТА. \n\"САЩ стигат дотам да използват мъртъв човек за конспиративната си кампания за подхранване на международния натиск над КНДР\", добавя министерството. \nСамо преди дни Тръмп обвини в Туитър Пхенян, че е \"изтезавал отвъд въобразимото\" 22-годишния студент, докато е бил в затвора.  \nПреди това  . \n \n", "date": "2017.09.28", "title": "Мистериозната и зловеща смърт на Ото подпали поредна словесна война между САЩ и КНДР!"}
{"url": "https://www.blitz.bg/svyat/panika-v-metroto-na-madrid-izstreli-khvrlikha-ptnitsite-v-shok_news546983.html", "text": "Испанската полиция задържа двама младежи, сътворили истински екшън в един от вагоните на мадридското метро, съобщава El Mundo. По време на спора им единият извадил пистолет и произвел изстрел.\nИзплашен пътник дръпнал ръчката за аварийно спиране и много от пътниците се озовали на пода. Това, на свой ред, предизвикало паника. „Много силно се изплашихме”, разказва очевидец. \nДвижението по линията е било преустановено. Полицаи и спасители са извели пътниците от влака. \nПри инцидента няма пострадали. Според предварителните данни, скандалджиите са от Латинска Америка.  Превод и редакция: БЛИЦ \n", "date": "2017.09.28", "title": "Паника в метрото на Мадрид, изстрели хвърлиха пътниците в шок"}
{"url": "https://www.blitz.bg/svyat/smrazyavashchi-krvta-podrobnosti-za-zaginalata-mlada-blgarka-na-grtskiya-ostrov-mikonos_news546984.html", "text": "От Министерството на външните работи разкриха подробности за загиналата българска гражданка на гръцкия остров Миконос.\n \nЗа инцидента пристанищните власти на острова са информирани от случаен минувач, който попаднал на тялото при разходка. \nСмъртта е потвърдена от здравния център на Миконос. \nПо първоначална информация на полицията жената се е разхождала по тясна пътека край скалиста местност, подхлъзнала се е и е паднала от над 3 метра височина. До тялото ѝ са открити всички нейни лични вещи, сред които и мобилен апарат. \nПри лекарския оглед е установено наличие на множество травми. Направена е аутопсия. В момента продължава да тече разследване. \nМеждувременно министърът на външните работи Екатерина Захариева съобщи пред bTV, че гръцките власти вече са уведомили близките на 33-годишната българка. \n„Нещастието се е случило на 25 септември, информацията до консулството е постъпила днес”, каза още Захариева. \n„Най-вероятно става дума за нещастен случай. Тялото на младата жена е намерено на пътека, която не е осветена. Най-вероятно става въпрос за падане от високо. Намерени са вещите й, което означава, че не става дума за обир”, добави първият ни дипломат. \n„По моя информация, жената е туристка”, съобщи още тя.   \n  \n", "date": "2017.09.28", "title": "Смразяващи кръвта подробности за загиналата млада българка на гръцкия остров Миконос"}
{"url": "https://www.blitz.bg/layfstayl/shoubiznes/morski-sireni-gloriya-i-dshcherya-y-simona-pokazakha-goreshchi-tela-na-balearskite-ostrovi-snimki-18_news546881.html", "text": "\n Тази година Глория навърши 44 години, но съдейки от последните снимки, които тя сподели в социалната мрежа Instagram, бихме й дали едва 34.  \nПевицата явно не иска да пусне лятото да си тръгне и се е отдала на морски приключения на Балеарските острови. \"И нека лятото не свършва\", написа Глория под една от снимките, пише woman.hotnews.bg. \nИзпълнителката е на гости на своя близка приятелка, която от години живее в Майорка. Както обикновено, я придружава порастналата й дъщеря и също певица - Симона Загорова. \n \n \n \n \n \n \n \n \n \n \n \n \n \n \n \n \n \n", "date": "2017.09.28", "title": "Морски сирени: Глория и дъщеря й Симона показаха горещи тела на Балеарските острови (СНИМКИ 18+)"}
{"url": "https://www.blitz.bg/blits-tv/zdrav-ekshn-trima-khuligani-iskakha-da-nabiyat-skromen-mladezh-v-asansor-no-im-se-sluchi-sluchka-video_news546928.html", "text": "Жител на руския град Омск преби трима мъже в асансьор. Инцидентът е заснет от камера.\nНа кадрите се вижда как избухва конфликт между тримата мъже и младежа. Тогава младежът решава да се разберат всички по мъжки и се нахвърля на грубияните. Успява да пребие жестоко и тримата. \nВ един момент вратата на асансьора се отваря и младежът изхвърля единия от мъжете навън, където боят продължава. Повече подробности около инцидента не се съобщават. Превод и редакция: БЛИЦ \n \n   \n \n \n \n", "date": "2017.09.28", "title": "Здрав екшън! Трима хулигани искаха да набият скромен младеж в асансьор, но им се случи случка (ВИДЕО)"}
{"url": "https://www.blitz.bg/daydzhest/kak-nay-bogatata-zhena-v-sashch-kharchi-parite-si-snimki_news546939.html", "text": "\n Алис Уолтън е единствената дъщеря на основателя на империята WalMart. Състоянието на 67-годишната жена днес се оценява на 38.4 млрд. долара. \n След смъртта на 94-годишната Лилиан Бетанкур, чието семейство основава L'Oreal, Уолтън за кратко се изкачва до позицията на най-богата жена в света. \n Въпреки спекулациите, че дъщерята на Бетанкур - Франсоаз Бетанкур-Майерс, може и да не наследи цялото състояние на майка си, Bloomberg поставя Уолтън на второ място в най-престижната класация на света. \nТя е и най-богатата жена в САЩ, а семейство Уолтън е с 48 млрд. долара по-богато от втората най-богата фамилия в Америка – Кох. \n Съвкупното състояние на всички членове на семейство Уолтън днес се оценява на над 130 млрд. долара. В следващите редове ще разберете как Алис харчи парите си, но информацията по темата не е много, тъй като семейството държи личния си живот далеч от медиите. \n За разлика от братята си Роб и Джим, Алис никога не е заемала ръководен пост в WalMart. Нейната страст е изкуството, като тази нейна любов датира още от детските й години. \nОще на 10-годишна възраст тя купува копие на картина на Пикасо за 2 долара. Не се изненадвайте от сумата, тъй като това се е случило през 1959 г. \n Днес Алис Уолтън притежава изключително богата частна колекция, в която преобладават американски художници. \n През 2011 г. тя дори откри музей, наречен Crystal Bridges, където днес могат да се видят голяма част от картините й. Смята се, че в музея, построен за 50 млн. долара, има картини на стойност 500 млн. долара. \n Три години по-късно (през 2014 г.) Алис Уолтън купува за 44.4 млн. долара картина на Джорджия О'Кийфи. Творбата, носеща името Weed/White Flower, и до днес заема челно място като най-скъпата картина, закупувана от жена. \n Именно тогава Алис Уолтън споделя пред New Yorker, че колекционерството заема много важна част от живота й. \n Алис обожава конете. По всяка вероятност, заради напредналата си възраст, тя реши да излезе от бизнеса по оглеждането им, като наскоро продаде ранчото си в близост до Тексас. \nТо се простираше на площ от 1000 дка и бе обявено за продан за 19.75 млн. долара, но впоследствие цената е намалена на 16.5 млн. долара. Стойността на сделката обаче не беше обявена. \n Днес тя живее в друго свое имение в Тексас, което обаче също се продава. То може да бъде ваше срещу 22 млн. долара и разполага с три спални, две бани и изглед към река. \n Това обаче не са всички имоти, притежавани от Алис. Тя закупи през 2014 г. мезонет в Ню Йорк, за който плати 25 млн. долара. Неговата площ е 557 кв. м, има 52 големи прозореца и невероятна гледка към Central Park. \n Алис Уолтън се занимава активно и с благотворителност. През 2016 г. тя дарява 353 400 долара на фондация на Хилари Клинтън, а след това и 3.7 млн. акции на WalMart, оценени тогава на 225 млн. долара на семейната им фондация Walton Family Foundation. \nОбщо 120 млн. долара от дарението бяха насочени към Университета в Арканзас, където бе създадено Училище за изкуства.  \n", "date": "2017.09.28", "title": "Как най-богатата жена в САЩ харчи парите си (СНИМКИ)"}
{"url": "https://www.blitz.bg/svyat/skoro-shche-se-poyavat-elektromagnitni-bombi-paralizirashchi-tekhnikata-na-protivnika_news546809.html", "text": "Радиоелектронни боеприпаси, способни да изкарат техниката на противника от строя чрез мощен свръх високочестотен импулс, се създават в Русия, обяви концернът „Радиоелектронни технологии”.\nПреди време в някои медии беше публикувана информация, че от руския отбранително-промишлен комплекс е създадена мощна електромагнитна ракета „Алабуга”, имаща боен блок с генератор за електромагнитно поле с висока мощност. Съобщаваше се, че тя е способна с един удар да покрие територия 3,5 км и да изкара от строя цялата електроника, превръщайки я в „скрап”. \n  \nСега Михеев уточнил, че „Алабуга” не е конкретно оръжие: под този шифър в 2011-2012 г. е приключен цял комплекс от научни изследвания, при които са определени основните направления за развитие на бъдещото радиоелектронно оръжие. \n  \n„Беше проведена много сериозна теоретическа оценка и практическа работа на лабораторни макети и специализирани полигони, по време на която е определена номенклатурата на радиоелектронното оръжие и степента на неговото въздействие върху техниката” – обяснил Михеев. \n  \nТова въздействие може да бъде различно по интензивност: „Започвайки с обикновеното смущаващо влияние с временно извеждане на системите въоръжения и техника на противника чак до нейното пълно радиоелектронно поразяване, довеждащо до деструктивно повреждане на основните елементи, платки, блокове и системи.” \n  \nСлед приключване на изследванията всички техни резултати са засекретени, а самата тема за свръхвисокочестотно оръжие попадна в разреда за критични технологии с най-висок гриф за секретност, подчертал Михеев. \n  \n„Сега ние можем само да кажем, че вече всички тези резултати са приведени на плоскостта на конкретни опитно-конструкторски работи по създаване на електромагнитно оръжие: снаряди, бомби и ракети, носещи на себе си специален взривомагнитен генератор, в който за сметка на енергията на взрива се създава така наречения СВЧ-електромагнитен импулс, изкарващ от строя на определено разстояние цялата техника на противника” – отбелязал Михеев. \n  \nПодобни разработки водели всички водещи световни държави, включително в САЩ и Китай. \n  Превод и редакция: БЛИЦ \n \n", "date": "2017.09.28", "title": "Скоро ще се появат електромагнитни бомби, парализиращи техниката на противника"}
{"url": "https://www.blitz.bg/svyat/zemyata-pod-grtsiya-se-razlyulya_news546955.html", "text": "\n Земетресение разтресе Гърция. Геодинамичният институт на Националната обсерватория в Атина съобщи, че днес е регистриран трус със сила 4,1 по Рихтер. Това предадоха световните медии. \nЕпицентърът на труса е бил на 252 километра западно от Атина. \nВсе още няма данни дали има пострадали при труса. \nНе се знае има ли и материални щети. \n \n", "date": "2017.09.28", "title": "Земята под Гърция се разлюля"}
{"url": "https://www.blitz.bg/svyat/admiral-dzheyms-stavridis-s-vazhni-dumi-za-sigurnostta-na-balkanite_news546956.html", "text": "\n Бившият главнокомандващ на Обединените въоръжени сили на НАТО в Европа през периода 2009 - 2013 г., адмирал Джеймс Ставридис, е заявил, че \"Македония ще бъде следващата страна, която ще бъде приета в НАТО\". Това предава белградското радио В-92, като се позовава на интервю на Ставридис пред VOA. \nСпоред В-92 Ставридис е заявил, че \"се надява Гърция да разреши спора за името с Македония и да отвори вратата на НАТО пред страната\". \nБившият командващ смята, че с членството на Македония в НАТО ще се укрепи сигурността на Балканите, уточнява Фокус.  \n \n", "date": "2017.09.28", "title": "Адмирал Джеймс Ставридис с важни думи за сигурността на Балканите"}
{"url": "https://www.blitz.bg/layfstayl/skorost/volkswagen-gotvi-nov-phaeton-na-tok_news546882.html", "text": "С 84 000 продадени бройки за 14 години производство Phaeton трудно може да се нарече печеливш проект. Амбицията на Фердинанд Пиех да докаже, че може да продава луксозна лимузина от висш клас под марката \"Народна кола\", и инвестициите в \"прозрачната\" фабрика в Дрезден, където да се глобяваше, струваха на Volkswagen огромни загуби, пише Факти бг.\n Във Волфсбург обаче явно не са се отказали окончателно от идеята за представителен модел, става ясно от думите на Франк Уелш, директор по развитието на VW, пред австралийското сп. Motoring. Той споделя в прав текст, че догодина в Женева ще бъде показан флагмански седан с изцяло електрическо задвижване. \n Мениджърът не разкрива повече подробности за новия автомобил. В него обаче със сигурност ще има достатъчно място за 110-киловатчасовия акумулаторен блок на прототипа I.D. Buzz, който би му осигурил пробег от около 480-500 км с едно зареждане. \n \n \n", "date": "2017.09.28", "title": "Volkswagen готви нов Phaeton на ток"}
{"url": "https://www.blitz.bg/layfstayl/khoroskop/sdbonosnite-godini-za-vsyaka-zodiya_news546899.html", "text": "\n За мнозина животът е като пътека с черно-бели ивици. Зебра-подобен, образно казано. Има години, които са наистина ярки, така че само прекрасни моменти са свързани с тях, но и такива, които просто искаме да забравим възможно най-скоро. \n В живота на всеки човек има периоди, които буквално експлодират с весели новини и различни успехи. Но, за съжаление, има моменти, когато цялото щастие на света изчезва. \n Каква е причината за това?  \n В продължението на текста разкриваме кои са най-важните години в живота на всеки знак от зодиака. По този начин е важно да се отбележи, че това не са изключително добри събития, а за наистина съдбоносни години. \n Ето кои са те: \n Овен \n Важни години: 15, 19, 30, 35, 40, 45, 57, 60, 66, 76. \n Представителите на тази зодия имат множество благоприятни периоди в живота. Струва си да се обърне внимание на периода след четиридесетата година. Тогава ще започнат истинските промени. \n Телец \n Важни години : 16, 21, 24, 30, 33, 39, 51, 60, 64. \n До тридесетте години ще има много моменти в живота ви, от които няма да бъдете доволни. Но след това всичко ще се подобри до голяма степен. Множество положителни неща ви очакват. \n Близнаци \n Важни години : 10, 20, 30, 40, 50, 64, 70 , 80. \n В живота ви има сила, която постоянно ви защитава от злополука, така че нямате напълно негативни периоди. Ще прекарате всички важни години от живота си спокойно и щастливо. \n Рак \n Важни години : 15, 25, 30, 35, 40, 45, 50, 60 , 75. \n През 30-те години вие ще се посветите на вашите чувства, за да видите всичко през призмата на розовите очила. След 30 години обаче ще видите всичко в истинска светлина и няма да бъдете доволни от това. \n Лъв \n Важни години: 19, 36, 40, 57, 60, 76. \n Трябва да можете да устоите на всякакви промени с висока глава. \n Дева \n Важни години: 16, 21, 24, 32, 41, 50. \n В живота ви ще има повече съдбоносни прецеденти, свързани с кариера, отколкото с частен план. Но не се притеснявайте. Това ще ви донесе изобилие от положителни емоции. \n Везни \n Важни години: 8, 16, 24, 32, 40, 48, 56, 64, 72. \n Представители на този знак очакват много съдбоносни събития, които могат да доведат до неочакван успех. Приемете всичко с благодарност. \n Скорпион \n Важни години: 15, 25, 30, 45, 50, 60, 74. \n Трябва да обмислите как ще се изправите пред вашия характер, защото имате истински трудности със себе си. \n Стрелец \n Важни години: 15, 19, 36, 38, 40, 45, 57, 75. \n Всяка от тези години ще ви донесе ново и велико преживяване, което един ден ще ви направи наистина щастлив и успешен човек. \n Козирог \n Важни години : 16, 21, 30, 31, 33, 41, 50, 57. \n Помнете ги добре, защото трябва да сте подготвени за промените в живота. И тези периоди ще ви изпробват и ще ви направят по-мъдри. \n Водолей \n Важни години : 12, 22, 24, 32, 42, 48, 50, 64, 72. \n Представителите на този знак не обръщат твърде много внимание на съдбоносните събития, но също така влияят върху начина, по който животът ги засяга като цяло. Но един ден ще осъзнаете, че сте успели. \n Риби \n Важни години :  12, 24, 30, 36, 45, 48, 52, 60. \n Прекалено емоционално преживявате промените, дори ако те са изразително добри. Опитайте се да намерите вътрешната хармония, затова бъдете щастливи да посрещнете всички събития. Помнете числата, с които да се подготвите за важните периоди от живота си. И бъдете спокойни, защото те наистина ще ви позволят да се чувствате добре.  \n", "date": "2017.09.28", "title": "Съдбоносните години за всяка зодия!"}
{"url": "https://www.blitz.bg/layfstayl/khoroskop/khoroskop-za-dnes-mnogo-loshi-novini-za-3-zodii_news546818.html", "text": "\n ОВЕН \nДнес Овните са предприемчиви и ще действат бързо и прецизно. Безпокойството на мнозина се свързва с работата и обществените задължения или професионалните взаимоотношения. Ще получите съобщение, което ще ви озадачи. Четвъртък предлага възможности за печалба. \n ТЕЛЕЦ \nВ четвъртък успехите и огорчението са поравно при Телците. За едни денят ще донесе успехи, при други огорчението ще надделее, а за трети денят бележи сполуки при контактите с приятели. Очакват ви финансови печалби. Моментът е подходящ да поискате увеличение на заплатата. \n БЛИЗНАЦИ \nВсички Близнаци в четвъртък са склонни да мислят повече за дома си, отколкото за ангажиментите и делата, които им предстоят. Може би имате право, защото сега няма да се сблъскате с професионални трудности. Денят ще зарадва мнозина с придобивка или неочаквано съобщение. \n РАК \nЧувството за неудобство и мисълта за някаква предстояща загуба ще ви притеснява днес. При някои Раци настроението се свързва с работата, за други е поради парични липси. Ще имате контакт с хора от деловите кръгове, които ще ви дадат известна надежда за успехи в най-близко бъдеще. \n ЛЪВ \nВ четвъртък при Лъвовете притесненията заемат предно място. Най-често те се свързват със службата и финансите ви. Има и други фактори, които потискат настроението ви. Ще получите съобщение, което ще го промени в положителна посока. Предстои пътуване с хубава компания. \n ДЕВА \nМного различен четвъртък, той е ден на победа. Големите ви притеснения заради пари няма да отпаднат напълно днес. Предстои ви контакт, който в първия момент ще възприемете като незадоволителен, тъй като ще сметнете, че отправеното към вас предложение е с практическа ограниченост. \n ВЕЗНИ \nДен на приятни изненади и очарование за много Везни. Това има отношение на първо място към вашите обществени контакти, в някои случаи – към работата ви. При мнозина не е изключена служебна печалба и не е задължително тя да бъде само парична. Обърнете внимание на нервите си. \n СКОРПИОН \nБлагопристойни и стремящи се към съгласие, Скорпионите могат да се надяват на успешен ден. Денят е положителен за контакти от лично естество, както и за действията ви в службата или вашия бизнес. Неблагоприятен ден за финансовите отношения. Не давайте пари назаем. Не е време за това. \n СТРЕЛЕЦ \nДнес вие сте притеснени и превъзбудени. Но четвъртък няма да ви изненада с нищо неприятно, така че спокойно можете да се отпуснете и да изпълнявате ангажиментите си в обичайния ритъм. Ще жънете успехи в работата си и това ще бъде възнаградено. Причината за превъзбудата у някои Стрелци е в работата. Успехи ще имате в любовните контакти. \n КОЗИРОГ \nДнес вие сте много спокойни външно, но при повечето Козирози са налице скрити притеснения относно работата. Нищо страшно няма, успокойте се, защото негативните мисли ще ви направят твърде мрачни сега. Няма да ви притесняват въпроси, свързани с финанси. Добри контакти предлага четвъртък. Възможна е нова връзка за някои. \n ВОДОЛЕЙ \nСилно е изразено вашето желание за движение и активността на мнозина ще бъде извън службата. В този смисъл успехите в общуването не подлежат на съмнение, но само онези, които имат делови характер. Личните ви разговори с приятели ще бъдат в известна степен затормозяващи. Все пак вие не сте кошче за душевни отпадъци, отклонявайте такива теми. \n РИБИ \nВ четвъртък успехите на Рибите ще бъдат изразителни. Има някои неудобства, които ще възникнат, и те се отнасят предимно към работата и професионалния ден. Много Риби са недоволни от заплащането на труда им, но не излагайте вижданията си сега на вашите работодатели. Няма да обърнат сериозно внимание на исканията ви, по-скоро ще се останат „глухи“ за тях. \n\n", "date": "2017.09.28", "title": "Хороскоп за днес: Много лоши новини за 3 зодии"}
{"url": "https://www.blitz.bg/svyat/uspokoyte-se-samo-me-iznasilikha-schetovoditel-stazhant-be-opravdan-za-gavra-ss-studentka-zaradi-post-vv-feysbuk_news546898.html", "text": "Счетоводител-стажант, заподозрян в изнасилване на студентка, бе признат за невинен, защото жертвата е написала в профила си във Фесйбук: \"Само ме изнасилиха, успокойте се, вашата майка\". Съдебният процес срещу 21-годишния Джордж Оуен продължи 19 месеца, след като 19-годишна студентка заяви, че той се е изгаврил с нея, когато те излезли на среща в бар в Манчестър, пише в. Daily Mail.\n Първоначално студентката, чието име не се съобщава по разбираеми причини, отказала да подава сигнал в полицията. Но година по-късно тя отново срещнала Оуен в бар, разпознала в него своя нападател и решила да съобщи в полицията.   \n \n В материалите по делото се отбелязва, че момичето е написало във Фейсбук следното: \"ЛОЛ ахахаха моята майка знае за това, тя плака. Искаше да ме хване за ръка и да ме заведе в полицията. Мен само ме изнасилиха, успокойте се, майка ви!\". След това тя разказала, че иска да разкаже всичко на полицията. \"Майка ми иска да дойде, затова искам да се справя с това сама. Ще бъде много весело\".   \n \n След известно време Оуен е бил арестуван, но е заявил, че момичето е имало интерес да прави секс с него. Впоследствие срещу него били повдигнати обвинения в изнасилване. На съдиите били необходими 2 часа и 14 минути, за да свалят от младежа всичките обвинения. Оказало се, че във вечерта на инцидента момичето е било пияно и се е натискало на Оуен и негов приятел. По-късно мъжът признава, че момичето му е харесало и тя сама е проявила признаци на симпатия, затова той не намерил в контакта им нищо нередно. \"Това бе единственият ми случай на секс за една нощ, обикновено не правя така\", е казал той.  \n \n Съдът изцяло оправда Оуен, за който всички говорят като за отговорен и перспективен младеж. Когато срещу Оуен били повдигнати обвиненията, семейството му изпаднало в шок. За щастие, те се оказали лъжливи. Когато съдията попита момичето, какво тя е имала предвид с думите си, че ще е весело да го обвини, тя казала, че това е само сарказъм.  \n Превод и редакция: БЛИЦ \n   \n", "date": "2017.09.28", "title": "Успокойте се, само ме изнасилиха: Счетоводител стажант бе оправдан за гавра със студентка заради пост във Фейсбук"}
{"url": "https://www.blitz.bg/svyat/germaniya-priklyuchi-s-izteglyaneto-na-voennite-si-ot-turskata-baza-indzhirlik_news546876.html", "text": "Германия приключи с изтеглянето на контингента си от турската военновъздушна база Инджирлик. Последните германски военнослужещи напуснаха базата в сряда, 27 септември, съобщи представител на бундесвера, съобщава Руская весна.\nПо думите му, предислоцирането на германския военен контингент в базата Ал Асрак в Йордания ще приключи през октомври. Оттам бундесверът ще продължи да подкрепя операциите на международната антитерористична коалиция срещу „Ислямска държава“ в Ирак и Сирия.  \nВ базата Инджирлик се намираха около 260 германски военни, шест самолета-разузнавачи „Торнадо“, оборудвани със специална оптика, и един самолет цистерна.   \nПричина за изтеглянето на германските военни от турската база бе решението на Анкара да забрани на германски парламентаристи да посетят военния контингент, разквартируван в Инждирлик. \nПоводът за решението бяха няколко решения на Берлин, в частност приемането от Бундестага на резолюция, в която се признава арменския геноцид в Османската империя. \nСледващият повод стана решението на Берлин да предостави политическо убежище на турски военни, избягали от страната след неуспешния опит за преврат от юли 2016 година. \nГермания започна да изтегля военните си от Инджирлик на 9 юни.   Превод и редакция: БЛИЦ \n", "date": "2017.09.28", "title": "Германия приключи с изтеглянето на военните си от турската база Инджирлик"}
{"url": "https://www.blitz.bg/svyat/uchitelka-nagradi-s-burgeri-uchenik-za-khubav-masazh-na-grdite_news546909.html", "text": "Учителката Сара Д'Спейн се целувала с ученик и му дала да ѝ мачка гърдите в заведение за бързо хранене в Кервил в американския щат Тексас. Когато обаче това станало известно на обществото, даскалицата била веднага уволнена, а самата тя признала вината си.\n По думите ѝ, тя дори не е подозирала, че срещата ѝ с ученика ще завърши интимно. Сара твърди, че просто е долепила гърдите си до ученика, но не го е направила нарочно, съобщава в. The Sun. \n   \n \n   \n За отношенията между учителката и ученика станало известно, когато приятел на тийнейджъра показал на управата на средното им училище снимка на 38-годишната възпитателка, на която тя била само по сутиен. Впрочем, Сара твърди, че тази снимка е била изпратена на вече бивш ученик, затова във връзка с фотоса обвинения не са ѝ били повдигани.   \n \n   \n \n В момента Сара е пусната под гаранция, докато чака началото на процеса срещу нея.  \nОтбелязва се, че това е вторият случай в града, при който учителка се опитва да експлоатира сексуално ученик.  \n Превод и редакция: БЛИЦ \n   \n", "date": "2017.09.28", "title": "Учителка награди с бургери ученик за хубав масаж на гърдите ѝ"}
{"url": "https://www.blitz.bg/svyat/tzhnata-izpoved-na-prodadenata-za-prostitutka-zlatka-za-edna-noshch-mi-se-izredikha-sedem_news546749.html", "text": "\n Словенката Златка била едва на 17 години, когато става проститутка. Отвлечена е от мъже, които я карат до град Теплици в Чехия и там я превръщат в сексуална робиня. Сега виновните за това изтърпяват наказанието си и момичето се решава да разкаже за преживяното.  \nЦелият живот на Златка се променя, когато един ден се прибира вкъщи, а пред нея на улицата спира кола. В нея седели мъже, които познавала, затова и не отказала на предложението им да я откарат. Вместо да продължи към дома й, автомобилът обръща и продължава в друга посока, пише словенският сайт tvnoviny.sk. \n\"Опитах се да крещя, запушиха ми устата и казаха, че ще заработвам в \"зелено\". На въпросите ми къде отиваме, не отговаряха. Накрая ме закараха в апартамент, за който по-късно разбрах, че е собственост на роднина на един от мъжете\", спомня си Златка.  \n\"Веднага, щом ме закараха там, ми казаха, че съм млада и красива и могат да спечелят от мен. Разбрах, че новият ми \"собственик\" е чех с прякора Ерос. \n\"Закараха ме до неговия бар, където имаше и други момичета, някои от които чужденки, имаше рускини и българки. Сложиха ме да стоя зад витрина и да чакам клиент\", спомня си Златка. \nРодителите й я обявили за издирване, през това време сводникът й я преместил в Дрезден.  \n\"Нямаше значение какви клиенти ще ме харесат, той не ги подбираше. Стари или млади, една нощ се изредиха седем души. Плачех, това беше единственото, което можех да направя. Веднъж ми позволи да се обадя вкъщи, но стоеше до мен и ми нареди да кажа, че съм добре, веднага след това трябваше да затворя\", разказва Златка. \nДокато била в Дрезден, тя опитала да избяга, но с нея работела приятелка на Ерос, която я спряла. Накрая чешкият сводник я мести в Кьолн, където я продава на свой \"колега\" - турчинът Доган.  \n\"Започнах да пия алкохол, за да мога да издържа на всичките мъчения, той ме заплашваше, че ако избягам, ще ме намери и застреля\", разкрива още от страшното си минало Златка. \nМъченията траели половин година, накрая Златка успяла да планира бягството си и заедно с две чехкини бяха през задната врата на бара, в който работи. След това подава сигнал в полицията, разследващите я карат в посолството, откъдето се свързва с родителите си.  \nТази история има щастлив край. Заедно с родителите си и психолог Златка успява да се избави от страшните спомени. И след няколко години дори среща любовта - мъжът, с когото сключва брак и му ражда две деца.  \nВ момента мъжете, които са отвлекли младата жена изтърпяват наказание за склоняване към проституция и трафик на жени. Превод БЛИЦ \n", "date": "2017.09.28", "title": "Тъжната изповед на продадената за проститутка Златка: За една нощ ми се изредиха седем!"}
{"url": "https://www.blitz.bg/svyat/v-tazi-strana-magosnitsi-masovo-prinasyat-v-zhertva-detsa-za-da-ya-spasyat-ot-ubiystvenata-susha_news546915.html", "text": "В Уганда магьосници принасят в жертва деца, за да предизвикат дъжд и да спасят населението от страшната суша в страната. Това съобщава Religion news service, напомняйки, че тази африканска страна в момента преживява най-голямата си суша от половин век насам, заради която над 1.5 милиона души са заплашени от гладна смърт.\nСамо през септември органите на реда са задържали 44 заподозрени в извършването на ритуални убийства. Един от тях вече е признал за осем жертвоприношения. \nПрез 2015 година бяха намерени останките на седем деца и шестима възрастни, а през 2016 година – на седем деца и двама възрастни. На жертвите са липсвали ушите, зъбите, устните и гениталиите. \nВ полицията смятат, че всъщност ритуалните убийства в страната са доста повече. Мнозина жители на Уганда и в момента вярват, че духовете могат да бъдат омилостивени с жертвоприношение. Превод и редакция: БЛИЦ \n \n", "date": "2017.09.28", "title": "В тази страна магьосници масово принасят в жертва деца, за да я спасят от убийствената суша"}
{"url": "https://www.blitz.bg/dnes-cherpiat/chetiri-krasivi-imena-cherpyat-dnes-pochitame-pametta-na-pravednik-ostavil-yarka-sleda-v-istoriyata-na-khristiyanstvoto_news546724.html", "text": "На 28 септември почитаме паметта на смел християнин, който оставил ярка следа в историята на християнството. В началото на 4 век сл. Хр. живял благочестивият християнин Харитон.\n По това време царувал император Аврелиан, който бил върл противник на християните. \n Доносници съобщили на императора, че Харитон е християнин и императорът го привикал за разпит. \n Накарал го да се поклони на идолите и да иска прошка от тях, защото се отрекъл от боговете. \n Познал истината в лицето на Христос, Свети Харитон цитирал текстове от Светото писание и от поученията на Свети ап. Павел. \n Възмутен от нахалството на християнина, император Аврелиан го осъдил на жестоки мъчения. \n През деня войниците изтезавали до смърт Свети Харитон, през нощта той по чудесен начин оздравявал. И така известно време. \n Писнало на император Аврелиан да се занимава със Свети Харитон и го заточил в каторгата. \nМинало известно време, императорът починал. Неговият наследник не мразел християните и ги освободил от затвора.Свети Харитон основал 3 манастира  и въвел монашеското подстрижение \n Преживените мъки и страдания усилили още повече вярата на Свети Харитон, защото той лично се убедил в могъществото на Всевишния. \n Когато бил пуснат на свобода, Свети Харитон първо отишъл до Йерусалим, за да се поклони на светите места, а след това се скрил в една пещера, където заживял в пост и молитва. \n Дошли в пещерата разбойници, които искали да убият праведния мъж. \n Господ спасил живота му по един наистина чудотворен начин. Изпратил змия, която изляла своята отрова в съда с вино в пещерата. \n Разбойниците пили от виното и се отровили. \n Оказало се, че пещерата, в която се заселил, за да води благочестив и скромен живот, била пълна със съкровища, заграбвани от същите разбойници в продължение на години. \n След като открил огромното имане, Свети Харитон раздал част от него на бедните, а с другата част основал манастир, който кръстил Фаре. \n Пещерата, в която Свети Харитон се заселил, била превърната в църква. За кратко време се събрали много монаси. За да има ред и дисциплина, Свети Харитон написал правила за водене на монашески живот. \n Минали години, Свети Харитон отново зажадувал за тишина и спокойствие. Той напуснал манастира и се заселил в друга пещера. \n Минало известно време в усамотение, но част от монасите от предишния манастир отказвали да живеят без него и се заселили около пещерата. \n Наложило се Свети Харитон да основе втори манастир. \n Събрали се още повече монаси и се наложило да основе и трети манастир. \n Ежедневно Свети Харитон беседвал с монасите за Господ, праведния живот и силата на вярата във Всевишния, която той лично изпитал на младини. \n Свети Харитон остарял и усетил, че краят на земните му дни наближава. \n Повикал игумените от трите манастира, за да им даде своите последни наставления. Обещал, че ще бъде със своите монаси, за да ги подкрепя духом до свършека на света. \n\n Те го запитали къде да бъде погребан. За да няма спорове след неговата кончина, Свети Харитон избрал пещерата, в която първо се заселил преди да основе първия манастир. \n Там издъхнал кротко на 28 септември през 350 година. \n Свети Харитон е първият, който въвежда  монашеското пострижение в живота на монасите, което се практикува и до днес. \n Имен ден празнуват: Харитон, Хари, Харитонка, Тони. \n На 28 септември си спомняме за смелия български революционер, роден през 1835 г. – преди 180 години   поп Харитон Халачев , който по време на Априлското въстание безстрашно брани, заедно с  Бачо Киро Петров  и още смели революционери Дряновския манастир и проля своята кръв за българската свобода. Спомняме си и за емблематичната баба Тонка Обретенова от Русе, чието смело семейство участва в освободителните мероприятия против турските поробители, припомня topactualno.com. \n Вечна слава на техните родолюбие и  героизъм! \n", "date": "2017.09.28", "title": "Четири красиви имена черпят днес, почитаме паметта на праведник, оставил ярка следа в историята на християнството!"}
{"url": "https://www.blitz.bg/layfstayl/khoroskop/vnimanie-dnes-ne-e-dobr-znak-ako-vi-bolyat_news546826.html", "text": "\n Луната прави квадрати с Меркурий и Сатурн . Избягвайте да имате лични и делови срещи през втората половина на деня. Избягвайте общуването с по-старши от вас, с по-възрастни. Не се учудвайте, ако се почувствате тъжни, изпълнени с безпокойство и тревоги, меланхолични. Понеже мислите са важни, именно тази вътрешна нагласа допринася за разочарованието. Трудно ще е общуването, също така с родителите. Сега лесно се създават врагове, затова бъдете внимателни. Някои от вас ще станат обект на клевета или скандал. Неблагоприятно е и за здравето. Луната е в земния знак Козирог . - Звездно време за практичните и разумни хора, но неподходящо за сантименталните. Ограничени са емоциите, а разумът, целесъобразността и практичността излизат на първо място. Общуването с по-старото поколение, когато Луната се намира в Козирог, далеч не е най-идеалното. Младите семейства да се държат по-надалеч от своите родители. При Луна в Козирог е добре всяко нещо да поставяте на мястото му, да избягвате всякакъв безпорядък. Уязвими са кожата и костите, жлъчен мехур. Сериозни последствия може да има натоварването на костите, особено на коленете. Противопоказни са всички операции на зъбите и жлъчката.  8 лунен ден продължава до 14:55ч.  – Даденият период е сложен.Може да се появи емоционална нестабилност, безпричинна смяна в настроенията. Желателно е да бъдете в уединение или сред по-малко хора. Нежелателно е да се сърдите и да нервничите. Старайте се да останете спокойни и да се отнасяте с разумна доза ирония към събитията. Приемайте с радост всички изменения и бъдете открити към новото. Всичко, което стане през това лунно денонощие приемайте като необходимост и като някакъв божествен знак, който непременно трябва да се усвои. Бъдете гъвкави и не се съпротивлявайте на промените, иначе могат да възникнат сериозни усложнения. 9 лунен ден започва в 14:55ч и продължава до 15:40 на следващия ден  –  Този лунен ден символично е свързан със знака Рак и се счита за първия критичен ден от лунния цикъл. Често съвпада с първата квадратура на Слънцето и Луната (енергиен аспект на една четвърт от кръга). Това е напрегната взаимовръзка, която се характеризира с рязка и активна енергия, която търси изход да излезе и в дадения случай се възприема негативно. Съществува необходимост от енергийно разрешение между съзнателното и безсъзнателното у нас, нашата реакция на енергията на деня определя равнището на нашата осъзнатост. В 9-ти лунен ден често се заблуждаваме, появяват се въпроси от подсъзнанието като тревожни сънища, необясними дневни страхове, фобии. Причините в 9-ти лунен ден се зараждат в 8-ми. Важно е да контролираме емоциите и при неуравновесеност да анализираме, кое е довело до това, но причините трябва да търсим вътре в нас. Ако вътрешното състояние се наруши, желателно е малко време да прекараме в резонансна обстановка: след пребиваването сред много хора, да останем в тясно общуване или уединение. На равнището на тялото денят е свързан с гърдите. Не е добър признак, ако ви болят гърдите, ребрата. Междуребрената невралгия е знак за емоционална неуравновесеност. Не се гледайте в огледало, може да ви се появи чувство за малоценност. Желателно е по-малко да спите.  Секс  - Въздържайте се от сексуални отношения. Сънища  - Възможно е да сънувате много интересни сънища. Подстрижка  - Може са се подстригвате след 14:55ч.\n", "date": "2017.09.28", "title": "Внимание! Днес не е добър знак, ако Ви болят..."}
