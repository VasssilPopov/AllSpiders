{"url": "https://www.blitz.bg/obshtestvo/stolitsa/samo-v-blits-nagl-shofor-ostavi-belezhka-na-avtomobila-si-na-koyato-vsichko-zhivo-se-puli-ey-peal-snimka_news585353.html", "text": "Нагъл шофьор шашардиса всички с бележката, която остави на колата си. Любопитното \"послание\" е заснето в \"Люлин\" и публикувано в социалната мрежа. Съобщението е отправено с псувня и закана и предизвика противоречиви коментари в мрежата. За едни този акт е забавен, но други критикуват остро автора на \"произведението\".   От текста става ясно, че водачът вероятно не е спрял както трябва, поради което е оставил возилото си на \"свободна скорост\", така че, ако на някой му се наложи, да може по-лесно да я бутне и премести. Ето какво гласи бележката:  \"Ей, педал! Само да си пипнал чистачките или огледалата, мнооого бой ще отнесеш! Колата е изключена от \"скорост\" и ако ти пречи, леко я бутни напред или назад. Ако нямаш сила за това, звънни на номер... До една минута идвам! ", "date": "2018.03.12", "title": "Само в БЛИЦ! Нагъл шофьор остави бележка на автомобила си, на която всичко живо се пули: \"Ей, пе*ал... (СНИМКА)"}
{"url": "https://www.blitz.bg/intsidenti/pozhari/ot-nenavist-km-rusiya-slivnaliya-se-napi-potroshi-moskvicha-si-opozhari-go-i-agu-to-grmna_news585463.html", "text": "Екшън с пиян мъж се е разиграл посред бял ден в Сливен. На 11 март, около 16:00 часа, в полицията е получено съобщение за мъж, който троши лек автомобил \"Москвич 412\" пред жилищен блок в квартал \"Дружба\" в града, съобщава Флагман бг. 38-годишният мъж е запалил колата, която се е оказала негова, и е причинил още материални щети за живущите. На място на произшествието са изпратени екипи на група \"Охрана на обществения ред\" към РПУ-Сливен.  Те установили, че С.Г. е във видимо нетрезво състояние. А след като е изпотрошил колата си, я е запалил, което е предизвикало експлозия на газовата бутилка в него.  Ефектът е поразителен за потрошения и обгорял Москвич, както и за жилищната сграда - счупени прозорци на входа.  По случая е образувано досъдебно производство. А мъжът е задържан в ареста. ", "date": "2018.03.12", "title": "От ненавист към Русия? Сливналия се напи, потроши москвича си, опожари го и Агу-то гръмна"}
{"url": "https://www.blitz.bg/kriminalni/nakazanie/svideteli-na-pt-da-onevinyat-kilra-na-mitnicharya-drebchev-snimki_news585481.html", "text": "70-годишен оръжейник, който се определя като спец №1 в цял Пловдив, \"черната вдовица\" Бойка Янушева и мистериозна дама се явиха по делото срещу Божидар Атанасов, осъден за убийството на митничаря Георги Дребчев.Убийството на Дребчев бе разкрито след 16 години, а присъдата дойде 18 години по-късно. През юли 2017 Окръжен съд Пловдив призна Божидар Атанасов за виновен и го осъди на доживотен затвор.   Според обвинението подбудител на жестокото престъпление е загиналият в катастрофа бивш кмет на Съединение Евгений Маринчешки. Въпреки осъдителната присъда , в делото имаше много неизвестни, които до края на процеса останаха такива. Тезата, че митничарят е бил поръчан от бившия кмет остана висяща.   А междувременно Божидар Атанасов и другият осъден - Иван Карабелов, обжалваха присъдата и днес Апелативния съд разгледа далото отново.  На свидетелската банка застана бившият оръжеен майстор Петър Керезов, чиито показания в досъдебното произдоство са една от опорните точки на обвинението. Според първоначалните му показания, Атанасов често е посещавал работилницата му в село Труд и всеки път му носел различни оръжия. Днес Керезов се отметна от думите си и заяви, че всъщност Божидар му е показвал само един пистолет и то от марката Макаров. А самото убийство на митничаря е извършено с ТТ, пише  .  \"Аз съм специалист №1 по оръжия в Пловдив и региона\" , заяви 70-годишният мъж , който бе докаран с белезници в съдебна зала, тъй като излежава присъда в затвора. Той заяви, че незаконно оръжие има много , но ако си отвори устата ще пострадат \"големи хора\". \"Ще трябва да ме сложите на бесилката\" каза Керезов. Съдията Васил Гатов го успокои, че днес няма да бъде обесен, но го предупреди да не се кръсти, тъй като не е в църква, а в съдебна зала.  Тъй като свидетелят недочуваше, разпитът се водеше на доста висок тон. Оръжейникът също заяви, че докато го разпитвали в полицията, бил черпен с кафета и ракии.  Керезов е осъден на 5 години затвор за педофилия. Той е блудствал с 2 момичета, които не са били навършили 14 години. Парадоксалното е, че днес затворникът излиза на свобода, тъй като е бил освободен условно предсрочно, 2 години преди да изтече присъдата му.  Следващият свидетел по делото бе пловдивчанка, добре известна с криминалното си минало. Бойка Янушева бе предупредена, че трябва да говори само истината и тя заяви, че е наясно с това, защото има печален опит. Тя бе представила декларация, заверена от нотариус, че на 13 юни 1999 година, заведението, което стопанисвала по онова време, е било затворено за ремонт. Причината за това е, че един от основните свидетели по делото Иван Шиеков твърди, че вечерта преди убийството на Дребчев, той и Божо Атанасов са били в кафенето. \"Аз има черно счетоводство и всичко си записвам. Сигурна съм, че тогава сме били в ремонт\" , заяви Янушева. Адвокатът на сем. Дребчеви нарече Янушева \"най- измисления свидетел\", който е срещал в 45- годишната си практика и бе смъмрен от съда.  Бойка Янушева бе известна като \"черната вдовица\", след като погреба двамата си съпрузи. На 30 декември, ден преди новата 1999-а година, собственикът на „Мотобойс\" Георги Манчоров е открит разстрелян в апартамента си в ЖР „Тракия\". Веднага след убийството криминалистите разпитват Янушева и съдружниците й, правят обиски в офисите й и в дома й. Доказателства, които да я свързват с разстрела, не са открити. Фактът, че убиецът е влязъл в апартамента с оригинален ключ буди подозрение.  Няколко години по-късно Янушева погребва и следващия мъж, с който живее - о.з. полковника от ДС Ленин Димитров. През годините Янушева бе замесена в серия измами и има няколко присъди.  Още една свидетелка - Виолета Меретева, собственик на заведение в Кючук Париж обори с декларация показанията на Шиеков. Тя е категорична, че на датите посочени от него, Божидар Атанасов не бил в кафенето, тъй като в този период тя била на рали \"Хеброс\" и заведението не работело.  Оказа се, че и двете декларации са били написани и заверени при нотариус по настояване на мистериозна дама, която посетила двете жени и ги помолила да кажат истината.  Делото продължава с пледоарии на обвинението и защитата. Апелативна прокуратура настоява доживотната присъда на Атанасов да бъде потвърдена. Той самият твърди, че е невинен и иска да бъде оправдан.   ", "date": "2018.03.12", "title": "Свидетели на път да оневинят килъра на митничаря Дребчев (СНИМКИ)"}
{"url": "https://www.blitz.bg/ikonomika/energien-ekspert-komentira-goreshchata-sdelka-za-chez-i-razkri_news585543.html", "text": "Страшно много политика замесват в сделката с ЧЕЗ. Дори да поискаш оставката на министъра, не променяш нещата, защото това е сделка на частни дружества. Това е страх от бичуване в публичното пространство на хора, които имат вина. Министерството няма отношение и е в страни от всичко, коментира пред Канал 3 Иван Хиновски. „Тази жена си изпати незаслужено. При такива инвестиции няма как мрежата да е в лошо състояние. Гинка е избрана и отгледана от ЧЕЗ груп, защото им трябва фирма, която до края на арбитражното дело да имат информация за всичко”, каза още той.  Две самостоятелни търговски дружества се занимават с продажбата. Няма намеса на държавата. ЧЕЗ е публична. Сделката ще се финализира и ще стигне до края. Държавата в един момент ще поиска да влезе с „Инерком” и е възможно от ЧЕЗ да кажат, че не са съгласни. ", "date": "2018.03.12", "title": "Енергиен експерт коментира горещата сделка за ЧЕЗ и разкри..."}
{"url": "https://www.blitz.bg/obshtestvo/gnusna-gavra-s-zhertva-ot-cherniya-velikden-saytt-pochivay-v-mir-dava-nagrada-na-yanitsa-mayka-y-ne-mozhe-da-si-nameri-myasto-ot-uzhas_news585332.html", "text": "Брутална гавра със снимка на едно от починалите момичета в катастрофата от Черния Великден през 2011 г. се върти в интернет, пише \"Телеграф\". \"Хора, помогнете, фалшив профил на починалото ми дете е използван за игра във \"Фейсбук\", алармира майката на Яница Бойчева. Жената е в шок и не знае към кого да се обърне, за да спре потъпкването на паметта на детето й.   Седем години след смъртта на момичето снимката му е публикувана в социалните мрежи като на победител, спечелил награда в една от игрите на късмета. Сайтът, който се възползва от това, парадоксално се нарича \"Почивай в мир\".  Нахалството на фирмата, която качва фотото, е, че моли победителя в играта да се свърже с нея, за да му даде наградата. Потребители във \"Фейсбук\" написаха под съобщението на майката, че са установили, че този сайт е базиран в Стара Загора.  След реакцията на майката на Яница и други родители писаха в социалната мрежа, че снимки на техни деца са били използвани за същите цели, като са ги публикували като печеливши имена в различни томболи или състезания, без реално да са участвали в тях.  ", "date": "2018.03.12", "title": "Гнусна гавра с жертва от Черния Великден! Сайтът \"Почивай в мир\" дава награда на Яница, майка й не може да си намери място от ужас"}
{"url": "https://www.blitz.bg/obshtestvo/stolitsa/stolichanka-raztrsi-feysbuk-s-istoriyata-si-v-koyato-pokazva-groznoto-litse-na-zhivota_news585499.html", "text": "Млада дама буквално разтърси мрежата с тъжната си история за възрастен човек, който нямал пари да си плати потребителската такса за преглед при очен лекар. Преди дни в кабинета, в който работи столичанката Боряна Проданова влязъл спретнат дядо. Когато разбрал, че дължи 1 лев потребителска такса, той със сълзи на очи признал, че не разполага със средства, защото живее в дом за възрастни хора и там му прибирали цялата пенсия. „След прегледа му подарих капките за очи, които му изписа докторът и също така му дадох 10 лв.,за да има някакви пари в себе си. Той ги прие, въпреки че му беше страшно неудобно”, добавя тя.  След няколко дни старецът се върнал с подарък – два шоколада. „Отново ми благодари многократно,накрая си тръгна с думите: “Никой не е правил такова нещо за мен!”, пише още Проданова.     Ето и пълния текст на коментара й:    ", "date": "2018.03.12", "title": "Столичанка разтърси Фейсбук с историята си, в която показва грозното лице на живота"}
{"url": "https://www.blitz.bg/layfstayl/skorost/nema-takova-chudovishche-sstezatelniyat-kraz-s-dvigatel-ot-tank-snimkivideo_news585502.html", "text": "През юли 1992 г. на старта от пистовия шампионат за камиони на \"Нюрбургринг\" дебютира нов участник. Отборът на украинския производител на високопроходима тежкотоварна техника КрАЗ пристига на легендарната писта с необичайна машина. Състезателният прототип 5460 има двигател от танк Т-64, пише Факти бг.Конструкцията на двутактови турбобутален дизел е вдъхновен от немските авиационни мотори Jumo 205. Петцилиндровият опозитен агрегат има работен обем 13.6 литра и развива 700 к.с. Инженерите от Кременчугския автомобилен завод пренастройват горивната система и мощността достига 1 000 к.с. - колкото останалите камиони в шампионата. Отборът на КрАЗ обаче има предимство. Опозитната конструкция на двигателя означава нисък център на тежестта, а самият двигател е монтиран зад предната ос, което прави камиона средномоторен. Окачването е независимо. КрАЗ-5460 ускорява от 0 до 100 км/ч за 12 секунди и достига максимална скорост 180 км/ч. За пилот е избран многократният шампион на Украйна по автомобилизъм на писта Александър Медведченко. Тежковъоръженият КрАЗ изглежда като истинско страшилище от бившия Съветски съюз, но още в първата квалификация се потвърждават опасенията на украинците, така и на съперниците им. От една страна камионът е доста бърз в завоите заради ниския център на тежестта, но на правите \"издиша\". Организаторите също имат забележки. Двутактовият безклапанов дизелов двигател е проектиран за военни нужди и екологията е последна грижа на конструкторите. Украинският камион изхвърля огромни количества пушек. По-неприятният проблем обаче се оказва ресурсът на някои възли. Стартиралият от 10-а позиция КрАЗ успява да се придвижи с 3 места напред, но от огромните натоварвания се повреждат една от полуосите и лагерите на главините, а резервни части няма. \"Зеленият крокодил\", както веднага наричат \"краза\" с танков двигател от времената на страшния СССР, предизвиква истинско оживление сред публиката. За да угодят на зрителите, организаторите на старта на \"Нюрбургринг\" осигуряват хеликоптер, с който необходимите части да бъдат доставени от Берлин, но се оказва, че повредените детайли нямат нищо общо със серийните. След дълго търсене на помощ се притича отборът на Mercedes-Benz, който предоставя на украинските си колеги съвместими части. Дори това обаче решава проблемите на КрАЗ, след като става ясно, че е строшен и централният редуктор на главната предавка. \"Зеленият крокодил никога повече не излиза на писта. Уникалният прототип е прибран в Кременчуг, където престоява на открито повече от две десетилетия. От КрАЗ планират да го възстановят, но не за състезания, а просто като любопитна реликва от историята на завода.", "date": "2018.03.12", "title": "Нема такова чудовище! Състезателният КрАЗ с двигател от танк (СНИМКИ/ВИДЕО)"}
{"url": "https://www.blitz.bg/svyat/kakvo-se-sluchva-kartichki-za-mayki-dzhendri-pusnakha-za-8-mart-vv-velikobritaniya-snimka_news585473.html", "text": "В британската вериха сипермаркети Waitrose по случай 8 март (Денят на майката) в продажба бяха пуснати полово неутрални картички. В. „Таймс“ пише, че те са се появили на фона на решението на различни магазини за дребни стоки да намалят използването на „думата с буквата „м““, за да направят тазгодишния празник „по-полово неутрален и инклузивен“. Сега търговската верига продава картички, в които думата „мама“ не се използва, а вместо нея е изписана думата „ти“ – тоест, „Честит ден на ти“.    От компанията поясниха, че тази стъпка има за цел да разшири броя на хората, които могат да получат като подарък тези картички: това може да са баби или трансджендърни майки.  Към компанията Waitrose се присъединиха и други търговски вериги, включително и Scribbler, която за Деня на майката предлага, например, картички с еднополови двойки: с надписи „С две мами е по-добре“ и „Тате, благодаря ти за това, че ти си най-добрата майка“.    Тези промени, както отбелязва „Таймс“, са се случили, след като редица активисти – трансджендъри се обявиха за преименуването на Деня на майката. Освен това, бяха предложени и варианти като „Денят на законния представител“ и „Деня на попечителя“. Превод и редакция: БЛИЦ", "date": "2018.03.12", "title": "Какво се случва? Картички за „майки джендъри“ пуснаха за 8 март във Великобритания (СНИМКА)"}
{"url": "https://www.blitz.bg/layfstayl/skorost/ilon-msk-e-v-stres-hyundai-plashi-tesla-s-elektrichesko-suv-s-vulgarno-ime_news585525.html", "text": "Hyundai отбеляза дебюта на компактния електрически кросоувър Kona с билборд в Женева. Надписът на рекламата подканя Илон Мъск да предприеме следващия си ход с директно твърдение, че корейците са изпреварили Tesla и нейния Model Y в сегмента на достъпните електрически SUV-та, пише Факти бг.       Електрическата Kona ще се предлага в две версии с 39.2- или 64-киловатчасови батерии, които ще могат да изминават съответно 300 и 470 км с едно зареждане. По-слабата модификация с 99 кВт/135 к.с. ускорява от 0 до 10 за 9.3 сек., а по-мощната с 204 коня - за 7.6. Максималната скорост и в двата случая е 167 км/ч.  Любопитна подробност от маркетинга на новия електрически Hyundai обаче не вещае благоприятен развой във войната, която корейците започват с Tesla. В Португалия и Бразилия моделът ще се продава под името Kauai, тъй като Kona звучи идентично с \"cona\" - португалската дума за женски полов орган. Също като Кона Кауаи е остров от архипелага на Хавайските острови.  ", "date": "2018.03.12", "title": "Илон Мъск е в стрес! Hyundai плаши Tesla с електрическо SUV с вулгарно име"}
{"url": "https://www.blitz.bg/layfstayl/skorost/grandiozen-skandal-shefovete-na-rolls-royce-i-aston-martin-se-khvanakha-za-gushite-v-zheneva_news585489.html", "text": "По време на протичащото в Женева автомобилно изложение се разгоря една интересна словесна схватка. Тя бе провокирана от изказване от страна на шеф дизайнера на Aston Martin Марек Райхман, който заяви, че автомобилите Rolls-Royce приличали на древна Гърция, пише Мобайл бг.По мнението му, светът отдавна се е променил, но от Rolls-Royce още не били разбрали това и продължавали да предлагат на клиентите \"Бъкингамски дворци на колела\". Освен това Райхман критикува консерватизма на Rolls-Royce, като заяви, че е неприемливо да се предлагат толкова скъпи автомобили само с един-единствен дванайсетцилиндров двигател.  Репликите на Райхман съвсем не се понравиха на шефа на Rolls-Royce Торсен Мюлер Йотвьос, който отказа да види премиерата на Aston Martin, като заяви, че двата бранда са в съвсем различни категории. Неговото мнение е, че Aston Martin никога няма да достигне до нивото на Rolls-Royce, защото просто не знаели какво да предложат на клиентите си. И докато от Aston Martin залагат на луксозни електромобили, то от Rolls-Royce ще пристъпят към електрификация, едва когато има условия за това. В противен случай, според Йотвьос, се причинява неудобство на клиентите, което кардинално противоречи на философията на Rolls-Royce.", "date": "2018.03.12", "title": "Грандиозен скандал! Шефовете на Rolls-Royce и Aston Martin се хванаха за гушите в Женева"}
{"url": "https://www.blitz.bg/obshtestvo/regioni/neshcho-strashno-spokhodi-zhena-v-poshchata-vv-vratsa-snimki_news585396.html", "text": "Извънредна ситуация вдигна по спешност екип на центъра за спешна медицинска помощ във Враца, видя BulNews.bg. Медици с линейка спасяваха човек в центъра на града. Инцидентът стана преди минути в пощата във Враца. Възрастна жена колабирала в салона, докато плащала сметките си.   Тя се строполила и паднала на земята, а свидетели на сцената незабавно се притекли на помощ на жената и подали сигнал на спешния телефон.        Лекарски екип на сирени профуча през града, за да спаси пострадалата. Спешните медици оказали помощ на колабиралата жена и я свестили.  Ако се наложи, тя ще бъде откарана за допълнителен преглед във врачанската болница.   ", "date": "2018.03.12", "title": "Нещо страшно споходи жена в пощата във Враца (СНИМКИ)"}
{"url": "https://www.blitz.bg/obshtestvo/esil-dyuran-s-otkrovena-izpoved-s-vremeto-si-otiva-strastta-a-lyubovta-stava-vse-po-golyama_news585474.html", "text": "Родена е в Хасково и е известна като Есил Дюран - един от най-стойностните и атрактивни артист-изпълнители от палитрата на \"Пайнер мюзик\". А рожденото й име Исмигюл означава бяла роза. Завършила е две консерватории - българската и турската, и е силна и в поп фолка, и в поп музиката. В естрадния отдел на Националната музикална академия е била в класа на Ирина Чмихова. Пее също джаз и обича импровизациите. Популярни нейни песни са “Минало бъди”, “Елмаз”, “Луда съм, че те обичам”, “Тя”, “Леле, Яно” и др. След кратко затишие в края на миналото лято Есил се завърна с нов хит - ”Искам само теб”, а съвсем наскоро зарадва меломаните с още един изключителен проект - песен без думи. “Любов” сякаш ни пренася в необятния космос на магията между двама души. Както споделя певицата, трябва да се оставиш на вселенските сили и да бъдеш спокоен, защото Вселената сама решава в кой момент с кого да те срещне и да те отблъсне от човека, който не ти е необходим. Режисьор на ефектното видео е племенникът на Есил - Дуран Дуран, а музиката и аранжиментът са на Борис Павлов, с когото певицата живее вече 20 години. Двамата се радват на 12-годишен син, Харис.  Наред с музикалната кариера, Есил Дюран има собствена модна марка и е носител на “Златна игла”. Била е член на журито на “Мюзик айдъл” и “България търси талант”, а последното телевизионно шоу, в което я гледахме, беше “Черешката на тортата”, където певицата показа, че е вълшебница не само на сцената, а и в кухнята. - Есил, усмивката не слиза от лицето ти, изглеждаш толкова спокоен човек, има ли нещо, което може да те изкара извън нерви?  - Общо взето, напоследък помъдрях и гледам да не ме занимават дребните неща. Не знам как ще ти прозвучи, но никога не съм успявала да се справя с простаците. И това адски ме изнервя. Защото с прост човек не можеш да се разбереш. Той нито се води, нито се кара, както има една приказка. Не можеш да му угодиш. А има много такива хора, които не искат да се променят. Останали са в развитието си на почти тийнейджърска възраст, въпреки че са вече на години. Всеки нормален човек в един момент си взима уроците от живота и помъдрява, променя се. Но съм виждала и такива, които не мърдат в това отношение. Обзела ги е една духовна нищета. Ето такова нещо може да ме изкара извън нерви, защото се чувствам безсилна. Изнервя ме цялата тази неорганизираност в България. Защото в продължение на 10 години, макар и не постоянно, съм работила в чужбина и съм се вписала в техния начин на живот. И знам колко удобен може да бъде той и как можеш да се чувстваш спокоен в една такава държава. А у нас вече толкова години нищо подобно не се случи, напротив. Все по-страшно става. Сървайвър - ако случайно оцелееш, ще живееш...  Когато външният свят не ми харесва, просто се скривам от него. И решавам, че книгите, филмите, моето семейство са нещата, които ми доставят удоволствие, и това ми е достатъчно. Разбирам, че това не е правилният начин, защото можеш да се превърнеш в асоциален тип. Не е хубаво, но като не намирам никакъв друг изход да се справя с хорската злоба и негативизъм, това все пак е някакъв вариант.  - Кои съвети на родителите си няма да забравиш никога?  - Аз съм получила много добро възпитание и съм страшно горда от този факт. Семейството ми е мюсюлманско и възпитанието ми е такова, дори по отношение на секса винаги съм се отличавала от връстниците си. Възпитали са ме малко по-консервативно и понякога много се ядосвах на този факт. Сексът като че ли беше малко лоша и мръсна дума и дълги години имах много сериозни проблеми в това отношение, чисто психологически. Защото когато пораснах, разбрах, че това са нормални неща. Но не им се ядосвам, смятам, че добре са направили, защото по някакъв начин са ме предпазили от неразумни връзки, заради които сега в момента щях да се ядосвам страшно много.  - Въпреки консервативното възпитание, което са ти дали, с Борис нямате официален брак. Разкажи как се запознахте.  - За първи път се видяхме във Финландия, където бяхме на турне. В началото нямаше абсолютно нищо между нас, той си беше дълбоко семеен човек. Първият ни съвместен договор беше в Норвегия. Единственото, което ни свързваше тогава, беше работата. После семейните му отношения започнаха да се усложняват, а около мен нищо не се случваше. Спомням си, че си мислех: ”Господи, моят съпруг може да е наоколо, пък аз да не го виждам”. И наистина се оказа точно така, но тогава Бобо все още не влизаше в моите планове.  - Кога разбра, че го харесваш?   - Сцената на кораба, на който работехме в Норвегия, беше толкова малка, че гърбът ми се опираше в неговото пиано. Нямаше човек, който да е по-близо до мен. И на един мой рожден ден се погледнахме малко по-особено. Държа да отбележа, че не беше под влияние на алкохола, бяхме съвсем трезви. (Смее се.) В началото всичко беше малко несериозно, докато не стигнахме дотам, че да се заставяме да живеем без мисълта за другия, но не успявахме. И колкото повече време минаваше, толкова повече чувствата ни се засилваха. Криехме от колегите, за да не се усложняват отношенията в групата, но те усещаха. Когато има любов, тя винаги се усеща, дори само от присъствието на влюбените. След два месеца най-накрая си признахме.  - Заедно сте вече 20 години, защо избрахте да живеете без подпис?  - Не знам и доколко е важна тази крачка. Просто и двамата не обичаме сватбените суетни, не обичаме да сме център на внимание. Работата ни и без това е свързана с публика, особено моята. И не искам този хубав момент да бъде отново като на сцена. Нямам нищо против да се подпиша, да кажа на Борис: ”Аз съм твоя съпруга”, но да се случи по непретенциозен, неангажиращ начин, да е по-романтично, без онези сложни организации. Аз не обичам големите партита, макар че може би отстрани изглежда различно. Не искаме тежка балканска сватба с големи чинии, пържоли и кюфтета, с хавлии по раменете на гостите, с роднини от кол и въже. Да те поздравяват хора, които не си виждал от 20 години, а ти да се чудиш - кой пък беше този. Такова нещо е абсурд.  - Това не ви пречи да се радвате на прекрасния си син Харис!  - Да, след 9-годишна връзка решихме, че трябва да имаме и плод на любовта. Необходимо ни беше толкова дълго време заради ситуацията, в която беше Борис. Аз проявих търпение и толерантност, разбиране към случващото се. След един развод човек не е готов веднага да поеме по същия път. Струва му се, че ще се повтори всичко от преди, че ще се сблъска със същите проблеми. Трябва да се отърси, за да може спокоен и пречистен да влезе в новите отношения.  - Приемаш ли твърдението, че с времето любовта си отива?  - Не, с времето си отива страстта, а любовта става все по-голяма за сметка на нея. Често ме питат как така хем сме заедно ежедневно, ежечасно дори, хем продължаваме да се обичаме? Ами ние все повече се привързваме един към друг. Най-важното, за да се задържи една любов и едно съвместно съжителство, е хората да умеят да се смеят и да разговарят, ама да разговарят за всичко. Ние с Борис постоянно го правим. - А какво е твоето пожелание към нашите читатели?   - Нека сложим щипка позитивизъм в ежедневието си! Да се опитаме да се отърсим по-лесно от проблемите, които имаме. Чувала съм, че като си мислиш, че ти е зле, наистина ти става зле. Затова нека да се настроим, че ще ни се случат хубави неща, за да ни се случат!", "date": "2018.03.12", "title": "Есил Дюран с откровена изповед: С времето си отива страстта, а любовта става все по-голяма"}
{"url": "https://www.blitz.bg/obshtestvo/profesor-zdravko-mitkov-aktorskiyat-trud-e-tezhk-no-nikoy-ne-iska-da-go-razbere_news585477.html", "text": "Роден е на 11 март 1952 г. Следва българска филология в СУ и театрална режисура в НАТФИЗ. Бил е ректор (2000-2003 г.) на академията. Дълги години преподава актьорско майсторство и режисура за драматичен театър. Има десетки театрални и оперни постановки на сцени в България и Македония, два пъти поставя в САЩ. Има преводи от английски. Получавал е много награди за театралните си спектакли, включително “Аскеер” за “Развратникът”. От септември 2013 г. до октомври 2017 г. беше директор на Сатиричния театър. - Г-н Митков, постигнахте ли творческо равновесие, докато бяхте на директорския стол в Сатирата?  - Изкуството е винаги в дисбаланс, равновесието само го гоним. Надявам се, че направихме сериозни усилия да повишим естетическото равнище на спектаклите. Това не винаги се получаваше и невинаги по най-безболезнения начин. Защото когато се започва едно заглавие, имаш надежди, но при готовия “продукт” винаги има разминавания. Надявам се да са били повече сполуките. - Обърнахте се към детската публика, защо? Дали за това, че на някои политици им личи, че не са ходили като малки на театър...  - С голяма любов направихме този детски спектакъл, нещо не твърде обичайно за Сатиричния театър. “Пробите” от срещата му с публиката доказват, че имаме пълен салон с деца, в който има съвсем друга енергия. И когато те се срещат с класически детски роман, какъвто е “Шумът на върбите”, мисля, че наистина бъдещите управляващи и народни представители на България, които сега са детски зрители в салона, ще бъдат с много по-висока култура, с по-широки демократични разбирания и стандарти. - Къде според вас е гласът на интелигенцията ни по големите въпроси в държавата?  - Не виждам достатъчно интелектуалци в управлението, за да могат да сложат отпечатък в мисленето и поведението на това най-високо ниво. Което още веднъж ме кара да мисля, че културата на цялото общество не е дозряла и не може да излъчи първенци, водачи, от които да идват демократични жестове. - Очертават ли се някакви тенденции в българския театър?  - Напоследък се прекалява с твърдението “салоните са пълни”. Някои салони са пълни - някои представления в конкретни театри. Не бих казал, че е отпушен потокът от зрители към театъра. Има и постоянна публика, но самият факт, че театрите намаляват на два месеца промоционално цените на билетите, говори, че хората нямат средства, колкото и билетите да не са скъпи. Явно интереса го има, но хората не си позволяват този празник. Като гледам репертоарната картина и мъките на моите колеги, а няма директор на театър, който да не търси добри заглавия, но си го позволяваме с не повече от едно заглавие на сезон. Срещу него са онези заглавия, за които по наша предварителна, вярна или не, преценка ще получим тези 13-14 лв. субсидия за билет. Като едни политици получаваме субсидия за глас. Билетът е своеобразно гласуване за театъра. - Какъв е театърът, който правим в момента?  - Малко се укроти поривът към заиграването с формалните, псевдоавангардни опуси. Имаше представления, по-малко днес, самодостатъчни за екипа, който ги прави, без кой знае каква новаторска идея или смислен естетически заряд. Тук системата сработи, понамаляха тези спектакли. На афишите на европейските театри виждаме сериозен интерес към класическата и към националните драматургии. Нашата национална драматургия понакуцва все още, не се развива равномерно. Самочувствието, че като се събудиш сутрин и вече си създал класически текст, все още не ни е напуснало. В националната ни култура е редно да се въведе и малко повечко скромност. Явлението на деня е - много информирани, но неграмотни хора заради бездната на образованието. Но и семейството е абдикирало от възпитанието. - А кое в една постановка ще примами малкия зрител?  - На първото дневно представление на “Шума на върбите” майка и баща водеха около седемгодишното си момченце. И ги чувам: Я сега да намерим на кой ред и на кое място сме, и му показват - въвеждаха детето си в театралното битие. Но това е изключение. На следващото представление детенце се провикна към Михаил Сървански: приличаш на Роналдо! При конкуренцията на телевизията и интернет вече не можем да правим протяжни представления, но не съм привърженик и на технологичната инвазия на сцената. На същото детско представление с 30 обикновени въжета и две полусферични площадки създаваме целия фантазен свят без грам прожекция и електроника. Има връщане на любопитството към суровия материал и поведението на човека в него, към автентичността. Театърът трябва да се обособи като оригиналното, като различното място.  - И накрая един болезнен въпрос - заплащането на актьорите?   - Заплатите са ниски, много са ниски. Между другото, това е причината актьори като Калин Врачански да не стоят на щат в театрите, защото заплатите са смешни. Но при успешен мениджмънт и при добра работа на театъра, както беше в Сатирата, ние всяко тримесечие раздавахме едни солидни финансови бонуси. По определени правила, след сложни изчисления, свързани с приноса на всеки един човек към успеха на театъра. Има актьори със силна заетост, търсени актьори, които на всяко тримесечие към скромната си заплата получаваха още средно по 1000 лв. Това се отнася само за активно заетите актьори.  Актьорският труд е тежък, но никой не иска да го разбере...", "date": "2018.03.12", "title": "Професор Здравко Митков: Актьорският труд е тежък, но никой не иска да го разбере"}
{"url": "https://www.blitz.bg/obshtestvo/zdraveopazvane/idiotiya-ot-mrezhata-promi-moztsite-na-mladite-bg-mayki-uvrezhdat-detsata-si-s-prostotiyata-koyato-pravyat_news585470.html", "text": "Майки приспиват бебетата си с включени сешоари в креватчета и им причиняват тежки изгаряния на кожата. За това алармира началникът на Клиниката по изгаряния в спешната болница „Пирогов“ доц. Мая Аргирова. Зачестяват изгарянията в най-малката възрастова група - при децата до една година, и по-конкретно - до четири месеца. Най-често изгарянията се локализират по шията, гърдите и лицето на детето.  Доц. Аргирова уточни, че казусите не са свързани с малцинствени групи.  В интернет родителите ползват информация за отглеждането на децата, която не е адекватна на общоприетите разбирания за отглеждане на новородено, коментира пред БНР доц. Аргирова и дава пример - шум от абсорбатор или шум от сешоар приспиват детето.  \"Шумът от абсорбатор при продължителна употреба е вреден за нервната система на детето, а сешоарите са и топлинен източник\", предупреждава тя.  Иначе най-честите изгаряния при децата са причинени от горещи течности, отчитат лекарите. \"Когато някой е стигнал до там да слага сешоар в леглото на детето си, вероятно е много, много изморен, много недоспал, има вероятност тежестта по отглеждането на детето да пада само върху един от двамата родители, което вероятно води до подобни инциденти\", отбеляза Елисавета Белобрадова от сайта \"Майко мила\", която е майка на три деца. ", "date": "2018.03.12", "title": "Идиотия от мрежата проми мозъците на младите БГ майки - увреждат децата си с простотията, която правят"}
{"url": "https://www.blitz.bg/obshtestvo/tazi-noshch-nad-blgariya-shche-stane-strashno-nakhluva-zvyar-koyto-nosi-ss-sebe-si-valezhi-grmotevitsi-i-silen-vyatr_news585422.html", "text": "През нощта с преминаването на бърз студен атмосферен фронт от запад на изток ще има валежи от дъжд, на места ще са интензивни, придружени с гръмотевици и временно усилване на вятъра. В края на нощта явленията в Западна България ще затихнат. Минималните температури ще са между 5 и 10 градуса, предава \"Дарик\". Във вторник облачността ще е  променлива , по-значителна над Източна България. Ще има  краткотрайни валежи,  а на места главно в източните райони и  Рило-Родопската област  ще прегърми. Ще духа до умерен, в Северна България и временно силен западен вятър. Максималните  температури ще са между 13 и 18 градуса.  Над  Черноморието  ще е предимно облачно с валежи от дъжд, по-интензивни в часовете преди обяд. На отделни места ще има и гръмотевична дейност. Вечерта валежите в повечето места ще спрат и облачността ще започне да се разкъсва. Сутринта южният вятър ще се ориентира от запад, ще е слаб до умерен. Максималните температури ще са между 12 и 17 градуса. Температурата на морската вода е 6-7 градуса. Вълнението на морето ще е 3 бала.  Над  планините  облачността ще е по-често значителна. Ще има краткотрайни превалявания от дъжд, над около 2300 метра - от сняг. Главно в Родопите ще има условия за гръмотевични бури. Ще духа умерен западен вятър. Максималната температура на височина 1200 метра ще е около 9, на 2000 метра - около 3 градуса.", "date": "2018.03.12", "title": "Тази нощ над България ще стане страшно! Нахлува звяр, който носи със себе си валежи, гръмотевици и силен вятър"}
{"url": "https://www.blitz.bg/layfstayl/shoubiznes/kotseto-s-golyamo-otkrovenie-za-kato-dve-kapki-voda-pred-gala_news585414.html", "text": "Любимият български певец Константин гостува в предаването \"На кафе\" и разказа за своето участие в \"Като две капки вода\", след вече две успешни представяния на Алла Пугачова и Наско от Б.Т.Р.Другите участници в предаването споделиха в специално видео какво мислят за него и с какво обогатява шоуто. Тази вечер предстои Константин да влезе в ролята на нашумелия напоследък хит на Papi Hans - Кекс.   \"Малко подцених новото си предизвикателство - има хореография и много думи, но се надявам да се справя. В \"Като две капки вода\" страшно много се забавляваме с всички останали участници и си ставаме много близки\" - разказа певецът. ", "date": "2018.03.12", "title": "Коцето с голямо откровение за \"Като две капки вода\" пред Гала"}
{"url": "https://www.blitz.bg/intsidenti/16-dushi-zaginakha-i-140-byakha-raneni-sled-kato-mlniya-udari-tsrkva_news585298.html", "text": "Най-малко 16 души са починали след като църква в южна Руанда е била поразена от мълния. Инцидентът се случи в град Нярюгуру, съобщава Daily Sabah. Също така, при произшествието са били ранени 140 души, няколко десетки от тях са били хоспитализирани. 17 души остават в болницата, двама от тях са в тежко състояние. Както се отбелязва, при подобни обстоятелства, в резултат на удар на мълния по група ученици, преди три дни загина един човек. Превод и редакция: БЛИЦ", "date": "2018.03.12", "title": "16 души загинаха и 140 бяха ранени след като мълния удари църква"}
{"url": "https://www.blitz.bg/intsidenti/khelikopter-se-razbi-v-nyu-york-video_news585300.html", "text": "Хеликоптер падна в близост до остров Рузвелт в Ню Йорк. Машината е рухнала в пролива Ийст ривър. Според местните медии, в резултат на инцидента може да е загинал един човек. Сега спасителите работят на място, във водата има хора.  Засега няма точни данни за загинали, нито за броя на пътниците на борда на хеликоптера. Превод и редакция: БЛИЦ      ", "date": "2018.03.12", "title": "Хеликоптер се разби в Ню Йорк (ВИДЕО)"}
{"url": "https://www.blitz.bg/intsidenti/v-sashch-kola-se-vryaza-v-pitsariya-snimki_news585308.html", "text": "Автомобил влезе в сградата на пицария в Лонг Айлънд. Шофьорката сбъркала педалите, в резултат на което пострадаха трима души, съобщиха местните медии. 66-годишната жена вместо педала на спирачките натиснала този за газта, след което се врязала в друга кола и влязла в пицарията. Трима души са били хоспитализирани - служител на заведението, на когото колата минала върху крака, както и двама посетители.    Шофьорите на колите не пострадали. Полицията съобщи, че инцидентът е бил приет за нещастен случай. Превод и редакция: БЛИЦ    ", "date": "2018.03.12", "title": "В САЩ кола се вряза в пицария (СНИМКИ)"}
{"url": "https://www.blitz.bg/obshtestvo/regioni/uzhasyavashcha-smrt-zastigna-mzh-v-khaskovo_news585326.html", "text": "Възрастен мъж загина при пожар в Хасково тази нощ. Огънят пламнал около 20 часа в дома му, където той живеел сам. Съседи чули силен шум и след това видели пламъците, а огънят се е виждал от целия град, предава Нова телевизия.Изгоряла е къщата и стопанска постройка към нея, която била пълна с дърва и въглища, а това затруднило гасенето.  Пожарникарите се борили часове с огъня. Влезли вътре в къщата преди още да бъдат загасени пламъците, но възрастният човек не е имал шанс да оцелее. Предстои днес да бъде установена причината за пожара.", "date": "2018.03.12", "title": "Ужасяваща смърт застигна мъж в Хасково!"}
{"url": "https://www.blitz.bg/intsidenti/podrobnosti-za-padnaliya-khelikopter-v-nyu-york-snimki_news585304.html", "text": "Двама души са загинали, един човек е бил спасен, след като хеликоптерът се разби в пролива \"Ийст ривър\" в Ню Йорк, заяви говорителят на кмета на града Ерик Филипс. На мястото на инцидента работят водолази. Според източници на телевизионния канал ABC, по време на падането на борда на хеликоптера Eurocopter AS350 са се намирали шестима души. Превод и редакция: БЛИЦ", "date": "2018.03.12", "title": "Подробности за падналия хеликоптер в Ню Йорк (СНИМКИ)"}
{"url": "https://www.blitz.bg/layfstayl/vkusotii/shche-si-oblizhete-prstite-sled-tezi-vkusni-pileshki-butcheta-tanduri_news585374.html", "text": "Думата тандури в една рецепта би трябвало да означава две неща: мариноване в кисело мляко с много подправки и печене във вертикалната пещ тандур. Тъй като вероятно не разполагате с масивното готварско съоръжение, опитайте по нашия начин, пише menumag.bg. Ще ви хареса!Необходими продукти за 4 порции  8 долни пилешки бутчета  ½ ч. л. сол  2 с. л. сок от лайм или лимон  1 с. л. олио  1 с. л. настърган джинджифил  1 скилидка чесън, ситно нарязана  1 ч. л. кимион на зърна  1 ч. л. синап на зърна  1 пръчка канела  1 ч. л. млян кориандър  ½ ч. л. смлян черен пипер  1 зелена люта чушка, ситно нарязана  1 ч. л. червен пипер  1 щипка смлян карамфил  ½ ч. л.смлян бахар  500 гр. кисело мляко  1 ч. л. настъргана кора от лайм или лимон  3 с. л. олио за печенето  100 гр. зелен боб  2 моркова, нарязани на кръгчета  200 гр. зеле  200 гр. броколи, накъсано на розички  200 гр. чери домати  1 люта чушка, ситно нарязана  2 с. л. нарязан пресен кориандър  1 с. л. лимонов сок   сол и пипер на вкус Начин на приготвяне  1.  Бутчетата се срязват с остър нож на 2-3 места. Обтриват се със сол и сок от лайм. 2.  Олиото се загрява и в него се слагат джинджифилът, кимионът, синапът и канелата. Разбъркват се на умерен огън няколко секунди, докато станат по-ароматни. Внимава се да не прегорят. Отдръпват се от огъня и се слагат чесънът, кориандърът, лютата чушка, червеният пипер, карамфилът и бахарът. 3.  Всичко се сипва в киселото мляко и се разбърква заедно с кората от лайм. 4.  Към получената марината се добавят бутчетата, разбъркват се и се оставят за 3 - 6 часа в хладилника да поемат всички аромати. 5.  Бутчетата се отцеждат от излишната марината, намазват се с олио и се слагат да се пекат в загрята фурна на 200° С за 20 - 30 мин. По време на печенето се заливат с отцедената марината, за да станат по-сочни. Могат да се изпекат и на грил. 6.  Зеленият боб, морковите, зелето и броколите се слагат да се сварят за 10 мин. на пара. Смесват се с нарязаните чери домати, лютата чушка и кориандърът и се подправят с лимонов сок, сол и пипер на вкус. ", "date": "2018.03.12", "title": "Ще си оближете пръстите след тези вкусни пилешки бутчета тандури"}
{"url": "https://www.blitz.bg/layfstayl/shoubiznes/dzhino-prizna-imam-orzhie-no-ne-mislya-che-e-problem_news585391.html", "text": "Да, имам оръжие, имам и разрешително. В България всеки втори има оръжие, така че не мисля това за някакъв проблем. С пистолета са ме заснели на излизане от стрелбището. Това призна в предаването \"Папараци\" брадърът Джино Бианкалана. \"Миналата седмица пак ми надраскаха колата. Няма как да се харесаш на всички. 50% ме харесват, 50% ме мразят, това е малко злобарска работа.  Някои хора харесват часовници, други обувки, аз си падам по коли. Когато посягат на колите ми, значи посягат на мен.  Засега съм в България. Имам ангажименти\", призна Бианкалана. ", "date": "2018.03.12", "title": "Джино призна: Имам оръжие, но не мисля, че е проблем"}
{"url": "https://www.blitz.bg/layfstayl/shoubiznes/desi-stoyanova-se-nakipri-v-ksa-roklichka-koyato-ne-skri-nishcho-a-sasho-kadiev-ya-zasrami-snimki_news585359.html", "text": "Водещият на \"Преди обед\" по bTV Александър Кадиев е един от най-ексцентричните образи в родния ефир. Синът на Катето Евро често си позволява да ръси нелепици в ефир, за да забавлява хората, но това не винаги се отразява добре на екранната му партньорка Деси Стоянова. Този път Кадиев се прояви като истински джентълмен и ценител на женската красота, но отново в неговия шеговит стил. Това обаче накара неговата екранна половинка Деси Стоянова да се изчерви от срам.   Той заля с комплименти чаровната водеща: \"Много си красива с тази рокличка на цветя. Просто си напъпила. Красива си, ослепителна си. Чудя се как гледат телевизия хората, ти не ги ли заслепяваш\".  Малко след това Кадиев изви глас и запя на колежката си. Това обаче изобщо не му се отдаде и той се зарече да не изявява повече певческите си способности.   Зрител на предаването пък отправи предизвикателство към актьора. Той прие го прие радушно и моментално стана да танцува.        ", "date": "2018.03.12", "title": "Деси Стоянова се накипри в къса рокличка, която не скри нищо, а Сашо Кадиев я засрами (СНИМКИ)"}
{"url": "https://www.blitz.bg/layfstayl/shoubiznes/emiliya-i-milionert-bashur-se-nagrabikha-po-nosii-pokazakha-unikalni-snimki_news585390.html", "text": "140 години от Освобожднението на България и Националния ни празник сложиха началото на нова традиция в новото семейство на Емилия. Певицата винаги е почитала родните традиции и обичаи, от сърце изпълнява народни мелодии, но за първи път с избраника на сърцето си, бизнесмена Жорж Башур и близки приятели, решиха от отпразнуват 3 март, облечени в автентични народни носии, предава planeta.tv.“Тази родолюбива идея ни дойде спонтанно и всички се постарахме да намерим подходящите носии. Много се радвам, че и Жорж ме подкрепи и се включи в празника. Толкова ни хареса, че смятаме да си купим наши собствени народни носии и с тях да посрещаме големите български празници”, не скри Емилия.  Знае се, че български празник не може да мине без хубава песен, още повече в компанията на гласовита певица като Емилия. Точно затова, българската вечер бе изпъстрена с красиви фолклорни мелодии, танци и добро настроение.", "date": "2018.03.12", "title": "Емилия и милионерът Башур се награбиха по носии, показаха уникални СНИМКИ"}
{"url": "https://www.blitz.bg/obshtestvo/regioni/sumatokhata-v-khaskovo-priklyuchi-torbichkata-plna-s-pachki-se-okaza-na_news585440.html", "text": "Суматохата, която настана след намирането на около 10 000 лева на алея в Кенана, завърши благоприятно. Хилядарките, поставени в прозрачен найлонов плик, бяха открити от хасковлийката Дора Мутафова. В неделя по обяд тя и нейна приятелка излезли на разходка из парка. Стигайки до заведение край отбивката за животните, Дора забелязала плика с парите на земята. Взела го и още в първия момент разбрала, че вътре има голяма сума пари. Започнала да се оглежда дали собственикът им не е наблизо. Забелязала момче, което разтревожено говорело по телефона, държейки се за главата. Наближила се до него, за да дочуе разговора, той обаче бил в съвсем друга връзка. След това отишла до близкото заведение и разговаряла с управителя, за да ги преброят в негово присъствие. По-късно ги занесла в полицията. Междувременно публикувала и съобщение за намерена сума пари в социалната мрежа и мълвата се разпространила мигновено. Тя самата е наясно какво е да загубиш пари и ценности, защото преди време жилището ѝ било ограбено и трябвало да започне бизнеса си наново, защото ѝ задигнали множество документи, съобщава haskovo.net.  Оказа се, че парите са на хасковлията Петър Каракостов – DJ Педро. Паднали му от джоба на якето, докато бил на разходка с приятелката си в Кенана. Сумата била предназначена за вноски за застраховки живот за него и децата му. Носил ги два дни в себе си за по-голяма сигурност, тъй като не искал да ги оставя в жилището си или още по-малко в колата, която паркирал в началото на парка. По пътя към „Сивата вода“ обаче усетил, че пликът с парите липсва. На бегом тръгнал по обратния път до колата си, обходил на няколко пъти маршрута, но без резултат. В един момент се примирил, че няма да си получи парите. За да успокои нервите от напрежението, решили с приятелката си да седнат в заведение да хапнат, тъй като вече премалели от глад.  Междувременно обаче публикувал съобщение в социалната мрежа, че в слънчевия неделен ден някой се е облагодетелствал финансово за негова сметка. Малко след това започнали обаждания и съобщения от близки и познати, които му препращали линкове от медии за намерена голяма сума пари в Хасково. Изпратили му и линк от поста във фейсбук страницата на Дора Мутафова и с това дошло просветлението, че каузата не е изгубена и парите ще бъдат върнати. Оказа се, че двамата хасковлии от години се познават в реалния живот и DJ-ят позвънил на Дора около 16: 30 часа вчера и ѝ обяснил цялата случка. Днес той сърдечно ѝ благодари и коленичи пред нея за благородния ѝ жест. Последваха прегръдки и благодарности.  „Малко хора биха постъпили като нея. Ако беше някой друг, особено по-млад човек, можеше да ги прибере за себе си“, коментира DJ Педро. Дора пък обясни, че дори и за миг не си е помислила да ги вземе за себе си. „Така съм възпитана, така възпитавам и дъщеря ми“, категорично заяви хасковлийката, която е преводач. Именно първо на нея казала, че е открила много пари. „Първите ѝ думи бяха: Отивам и ги връщам, защото човекът вероятно има деца и както аз не искам никой да яде от твоя хляб, така и ти не искам да ядеш от нечий друг“, разказа 22-годишната дъщеря Елиф Емилова, която вчера и днес получила множество поздравления за постъпката на майка ѝ. Много от нейните приятели обаче коментирали, че майка ѝ е „луда“, че е върнала парите.  Безкрайни са благодарностите на Педро към Дора Мутафова. „Ти си човек за подражание, ти си най-големия пример“, развълнувано заяви DJ Педро. Той обаче все още не си е получил сумата, тъй като ще трябва да докаже пред полицията, че парите са негови. Убеден в думите си, дисководещият предложил да му се вземат отпечатъци и да се сравнят с тези по банкнотите за сравнение. Той заяви, че след приключване на процедурите, благодарностите ще продължат.  „В тази история има поука. Аз съм лошия пример, защото нося такава сума пари в себе си. Тя е добрият. Ако някой трябва да се поучи, то трябва да е от нея“, заключи DJ Педро. ", "date": "2018.03.12", "title": "Суматохата в Хасково приключи! Торбичката, пълна с пачки, се оказа на..."}
{"url": "https://www.blitz.bg/layfstayl/za-damite/nova-byuti-prostotiya-s-vezhdi-zavladyava-internet-snimki_news585457.html", "text": "Многострадалните женски вежди! Те са скубани, удебелявани, сплитани и оцветявани във всички цветове на дъгата. Изглежда, че те са най-страдащите от всичките креативни бюти експерименти, след като има и вежди с формата на рибешки опашки. Оказва се обаче, че това не е краят.16-годишната британка Хана Лайн, както и много други момичета на нейната възраст, обожава да експериментира с козметика. За успехите ѝ в това начинание в мрежата следят над 40 000 души.    Наскоро момичето реши да отиде по-далеч що се отнася до грима и веждите. Ханна съедини техните краища, като се получи почти кръг. Един от последователите ѝ в мрежата подсказа и името на този експеримент - \"веждите ореол\".       Не всички обаче оцениха по достойнство творческите усилия на Хана. Някои дори казаха, че резултат не е нищо повече от \"обратна моновежда\". Момичето обаче не се разстрои от това. По думите ѝ, с Писако също са се надсмивали, но това не му е попречило да стане световно известен творец.   Все пак, другите бюти блогъри все още не са прихванали тази екзотична творческа идея. Хана обаче не трябва да се притеснява от това. Тя има достатъчно идеи, за да създаде цяла нова мода, която да взриви интернет.    Например двойните вежди.    Или дори и тройни  Обратни вежди  И естествени вежди за всеки ден  Превод и редакция: БЛИЦ", "date": "2018.03.12", "title": "Нова бюти простотия с вежди завладява интернет (СНИМКИ)"}
{"url": "https://www.blitz.bg/obshtestvo/intervyu/nasko-ot-btr-izdade-pred-v-shou-edna-ot-nay-dlgo-pazenite-tayni-na-bandata_news584811.html", "text": "Атанас Пенев е от онези хора, които лесно създават усещането за приятелство. Печелят естествено сърцата на хората – със спокойствие, финес и усет към красивото – не само в музиката, но и като човешки качества. Често и неслучайно го наричат джентълмен в рока. Спокойствието му в живота печели много приятели, а темпераментните изпълнения от сцената – безброй почитатели. Потвърждение за последното ще бъде и предстоящият близо 3-часов концерт на Б.Т.Р „Невидими стени” на 29 март в зала 1 на НДК, когато групата ще представи най-популярните си песни и новия си албум. Ще отпразнува и своята 25-а годишнина. Рокаджиите се подготвят за безкомпромисна класа във всички компоненти – музика, звук, визия, шоу, настроение, динамика и мултимедия. Гост-музиканти ще бъдат Ясен Велчев („Те”), Антоний Георгиев („Ахат”) и Добромир Поликов. Дългоочакваното музикално събитие е и първата самостоятелна изява на голяма сцена на Б.Т.Р за последните 3 години. Албумът им „Невидими стени” включва 10 песни – всички по музика и текст на Славчо Николов, с изключение на въздействащия текст на Александър Петров към песента, създадена за актьора Христо Мутафчиев. Очаквано пилотният сингъл от албума „Моята сила” оглави и музикалните класации, а режисьор на лентата със сюжет, близо до екшън драма, е дело на Асен Блатечки. В откровен и усмихнат разговор пред народното издание Наско споделя не само емоции, но прави и истинска словесна еквилибристика с паралелите в живота си.- Наско, поредният голям концерт за Б.Т.Р предстои – на 29 март. Толкова години на сцената изморяват ли или напротив? Далеч съм и от мисълта, че можем да говорим за капана на рутината…  - В никакъв случай (усмихва се). Рутина, рутина, но знаеш ли… винаги преди да излезем на сцена, по-специално аз, имам една такава особена треска. Вълнение, което е много ползотворно и хубаво. Ако изгубим и тази емоция, значи започваме да възприемаме всичко като работа, не като удоволствие и правене на изкуство. Даже този предстоящ концерт изисква не традиционното усърдие от нас, а много повече, защото той ще е своеобразна премиера и на 60% от песните от новия ни албум. Трябва да се представим достойно и на много високо ниво, да изпълним песните перфектно! - Тази треска, за която говориш, даже може да бъде и много симпатична, стига да е овладяна емоцията в нея, иначе може да доведе доста неприятности от типа на загуба на глас от вълнение…  - О, да, има и доста такива случаи, но Слава Богу, да чукна на дърво, на мен не ми се е случвало нещо подобно. Но да, вълнението, особено когато си по-млад, е много сериозен капан, в който можеш да попаднеш. От друга страна пък, той те и държи в кондицията, която трябва да се стремиш да поддържаш. Адреналинът те тресе и си способен на чудеса!       - А има ли групата някакви специални ритуали или традиции, които следва преди сцена през годините?  - Нямаме нещо толкова специално, подобно на ритуал, който се спазва винаги, защото без него кой знае какво би се случило. Не, ние не сме суеверни, но пък имаме една характерност – винаги преди сцена си говорим смешки. Просто защото човек трябва да излиза винаги в добро настроение, за да го предаде и на хората. Опитваме се да сме весели. Денят преди концерта пък, лично аз се старая да говоря по-малко, за да си почива гласът. Разбира се, поддържаме и добра физическа кондиция, без която каквото и да е не би се получило – тя е половината от целия процес. - Какво смешно си казахте последно, помниш ли?  - Честно казано не, но нещата, които си разменяме, не са непременно определени вицове или изрази. Различно е. По някой път е виц, друг път е случка, трети път е нещо, което сме видели, чули. Даже не е толкова важно какво казваш, а как го казваш – така, че всичко да бъде весело (смее се), това е идеята. - Обръщайки поглед назад, вероятно има планина от концерти… Някои си водят статистика на изявите, други складират усещания и спомени. При теб как е?  - В интерес на истината ние не сме от артистите, които си водят точна статистика за концертите и участията, големи или малки. Помня как в самото начало имахме малко концерти, но бяхме и все още никому неизвестна група, но пък свирехме почти всеки ден по клубове. И тогава правихме средно по около 200 изяви на година. Сега клубните ни участия са редуцирани почти до санитарен минимум – правим го за забавление. Но концертите пък са много повече, отколкото бяха, когато бяхме млади. За 25 години, откакто сме на сцената, вероятно средно сме имали по около 100-ина участия на година. Много са наистина и Слава Богу, че аз не съм злопаметен и помня само хубавите концерти, лошите гледам да ги забравя. Разбира се, човек трябва да помни грешките, защото те го развиват в правилната посока. - Разбира се! Особено когато в комплект с това е въоръжен с чудесна самоирония!  - (смее се) Абсолютно. Човек трябва да умее да се забавлява в крайна сметка и да не се взима на сериозно. Спомням си даже един случай, за който сме си говорили с теб преди време – тъй като аз много късно станах шофьор, някъде около 30-те, първата година, когато взех книжка, имахме две турнета едно в друго и почти не се прибирахме.  Много ми хареса да шофирам и навъртях около 100 000 за едно лято. В Стара Загора ни спря един полицай. Бяхме с две коли, пълни с техниката. И ни каза: „Превишихте скоростта”. Отвърнах: „Щом така сте отчели, няма проблем”. Видя ми името, не знаеше кои сме, не бяхме много известни тогава, но каза: „Наско, ти що така бързо караш? С какво се занимавате?”. „Музиканти сме”, отговарям аз. „Какво свирите?”, попита. „Рокендрол”, викаме ние. „Добре де, къде ви е певицата?”. „Аз съм певицата”, изненадах го и доста се смяхме. А всъщност аз бях извършил нарушение, превишавайки скоростта, съответно имах глоба и акт. Но е хубаво, когато е весело. Днес вече ни разпознават почти навсякъде. Славата обаче има много страни, не само хубави и донякъде е тежко бреме. Когато всички те познават, не можеш да си позволиш неща, които за нормалния човек са съвсем нормални. Аз, например, си ходя по анцунг из целия квартал, всички ме познават, но не можеш да се прибереш пиян и да заспиш пред вратата, нали така (смее се). - Не е много препоръчително!  - Никак даже (смее се). От тази гледна точка човек е добре да се съобразява, да се пази. Затова и самоиронията е нещо много хубаво – защото не ти позволява да си мислиш, че си кой знае какво. Никой не е по-голям от хляба. За съжаление обаче в България, която е много малка държава, има много такива примери. - От онзи момент с първото нарушение зад волана до ден-днешен са минали не малко години, със сигурност и не малко навъртян километраж. А случвало ли се е друг път нещо подобно на пътя?  - За щастие не. Опитваме се да сме образцови шофьори. Не казвам, че не правим грешки, но през последните 15-ина години, откакто сме всички в един бус, и се сменяме на шофьорското място, отговорността е много по-голяма. Все пак ти возиш своите колеги и трябва да си внимателен, да не излагаш на опасност, освен себе си, най-вече и тях. С годините ставаме все по-образцови по тази тема. Сега, случвало се е понякога, когато бързаме, да караме и малко по-бързо, не сме перфектни, то такива и няма. Онова, което със сигурност сме разбрали, е, че трябва да се бърза бавно (усмихва се). От другото просто няма смисъл – изцепките и геройствата на пътя. - Особено пък, говорейки за това, че сме малка държава, в която нравите са доста изострени. Май точно шофьорите най-често се оказват нарицателно за спецификите на родния манталитет?!  - (смее се) Така е, да. Ние обаче, нашите характери не ги проявяваме на пътя. Опитваме се да проявим характер, енергия и хъс само на сцената и в музиката. Но ти си права за това, че онова, което се случва на пътя, всъщност е отражение и на всичко останало. В този смисъл мен най-много ме дразнят хората с капаци на очите, които не гледат извън себе си и собствения си кръг. В крайна сметка сме общество и всяко едно действие има влияние върху околните.  но може би при нас е малко по-характерна (смее се). Балканска ситуация. Простотията я има и на пътя, и в магазина, и на опашките, навсякъде, но ме дразни, когато става дума за училище, за деца, за образование. Човек трябва да си дава сметка за това, най-вече, ако е публична личност. Тогава, каквото и да кажеш, или направиш, има влияние, особено върху младите хора, които са като попивателни. Ако си идол на младите, трябва да даваш пример със своето поведение за това кое е добро и кое лошо, а не обратното. - Ти си един джентълмен в рока, а крайностите, за които говорим, са вече категорична тенденция, особено при подрастващите, които лесно и сигурно ги следват като модел!  - Много е лесно да се следва нещо подобно. А аз даже няма и как да чуя подобни текстове, нито поведение, просто защото човек бяга интуитивно от това, което го дразни. Нито чалгата, нито рапът са моята музика. Но в редките случаи, когато все пак попадам на някакви екземпляри, съм доста учуден от това докъде може да стигне сам човек. И не го казвам с дразнене. Просто говорим само за търсене на евтин начин за привличане на внимание. Но колкото по-бързо привличаш внимание към себе си, толкова по-бързо ще го загубиш – доказана и задължителна закономерност. И другото е, че –   Лично за мен летвата в музиката е операта, чисто музикантски погледнато. Красиво е – и като игра, и като музика. Но, за да мога да усетя пълната красота на симфоничната музика, лично на мен ми трябваха много години. И чак през последните 10-15 започнах да разбирам какво изразява тя. Човек се учи, докато е жив. Да, някога имаше цензура – в никакъв случай не искам това време да се връща, но от другата страна автоцензурата на музикалните редактори, например, е задължителна. Затова и по БНР никога няма да чуеш подобна музика. Там наистина работят хора, които знаят кое е хубаво и кое пошло; кое има стойност, и кое не; кое е музика и кое нейно подобие. - А не е ли най-фрапантно това, че се злоупотребява съвсем съзнателно с родния ни език – жаргони, диалекти, чуждици?!  - Така е, факт. Затова за мен винаги е особено впечатляващо, когато видя насреща ерудиран човек, който умее да се изразява и да говори на всякакви теми, същевременно да го прави на правилен български език. Голяма радост е подобно общуване. Останалото е откровена мъка. За всеки влак си има пътници, няма проблем, но нека се знае на всяка музика, текст и нота къде й е мястото. Едното е халтура, другото култура, много е лесно! - Като човек, който е бил ментор в музикални риалити формати, как оценяваш актуалната селекция на таланти?  - Сега, покрай писането на албума, съм доста натоварен, нямам много възможност да следя всичко, но мисля, че хванах по един епизод от „Гласът на България” и „Като две капки вода” и добих представа. Да, има много талантливи деца, но разбира се, има и такива, които не получават онова, което наистина заслужават, както и такива, които получават „ДА”, когато заслужават „НЕ”. Но това е личното ми мнение, а знаеш, че когато става дума за изкуство, нещата винаги са субективни. - Имало ли е някога период, когато заедно с групата или пък самостоятелно си се замислял да твориш и живееш извън пределите на родината?  - Имахме такава възможност, да, като група. Още в началото на кариерата си, когато се оформихме като банда, след като ни събра френски мениджър. Пътувахме няколко години подред на фестивали във Франция – на големи сцени. А в България все още бяха много смутни времена. Беше много интересно за нас и показателно. Честно казано, за едни 5 минути тогава се бяхме замислили дали да не останем във Франция, защото в мига, в който се явим като емигранти, заявявайки, че не искаме да останем, щяха да ни пуснат веднага по чисто политически причини.   Но след тези 5 минути просто си казахме, че трябва да останем в България, да правим нашата музика и да се опитваме да помогнем. Винаги сме били оптимисти в това да направим така, че България да има добри музиканти. Не да бягаме. И не съжаляваме нито за тази позиция, нито за решението. От друга страна, си давам сметка, че оптимизмът, за съжаление, се изпарява през годините, малко по-малко, и се замества с лек песимизъм, което също не е правилно. Затова и вероятно обичаме да казваме, че живеем в най-прекрасната страна, но държавата ни е може би най-слабата в света. - Вечната тема за оптимизма и песимизма… Но центърът не се ли измества все по-често в посока конформизъм?  - Може би ще се наложи да стане някаква революция, ако нещата не се подобрят бързо. Не знам… Не искам да политиканствам по никакъв начин. Говоря за гражданска революция, не за политическа, защото такава няма кой да поведе, поне засега. А народът, като го поизмъчат още малко, сам ще въстане, ще се вдигне и ще тръгне в тази посока. - А публиката – тя една и съща ли е през годините или и тя претърпява някакви метаморфози?  - Честно казано мисля, че е една и съща. На концертите аз буквално се хваля с всичките тези хора, казвайки, че ние имаме една от най-интелигентните публики в страната. При нас не се налага нито охрана да се намесва, нито някой на някого да казва какво да прави. Хората винаги са наясно за какво са дошли, че са на рок концерт, знаят как да се държат и се забавляват от сърце. - Музиката винаги ли се оказва като спасителна ризница, дори и в трудни житейски моменти?  - (усмихва се) Много хубаво сравнение. Да, такава е, определено. Винаги, когато има труден период, дори и да не е екстремен, когато сме на сцената, винаги се оправяме. Тя внася много живителна емоция, един особен адреналин. Самият факт, че ти даваш от себе си, а получаваш много повече отсреща, те прави повече от Супермен на сцената! Наистина е страхотно чувство! И неведнъж ми се е случвало да се просълзя от реакцията на хората, което е показателно.", "date": "2018.03.12", "title": "Наско от Б.Т.Р издаде пред в. \"ШОУ\" една от най-дълго пазените тайни на бандата"}
{"url": "https://www.blitz.bg/layfstayl/za-damite/vrzkata-vi-e-v-zastoy-ako-tezi-3-znaka-sa-nalitse_news585322.html", "text": "Нито една връзка не е перфектна, но това не е извинение да понижавате вашите стандарти към някой. Най-важно е вашето щастие. Не теория ние разбираме, че хората са такива каквито са и не можем да ги променим. Но на практика постоянно се опитваме да го направим, пишат от teenproblem.net. А когато установим, че не се получава, започваме да моделираме собственото си поведение и изисквания, така че те да паснат на нашия партньор.  За щастие има начин да разберете дали вашата връзка е в застой и човекът, който сте избрали не е достатъчно подходящ, за да вървят отношенията ви напред. Отговорете си на следните въпроси:  1. Виждате ли се с този човек в дългосрочен план?  2. Дали вашата връзка е “отворена“, но вие (само вие) искате тя да бъде сериозна?  3. Въпреки че имате партньор, случва ли ви се да мечтаете как срещате някой друг?  4. Има ли много неща, които искате да промените във вашия партньор?  5. Познавате ли човек, с който ви се струва, че ще имате по-добри отношения?  Ако отговорите с “да“ на който е да е от въпросите, значи вашата връзка е в застой и трябва да премислите дали не си губите времето с този партньор.  Има много хора, които казват, че човек трябва да се примири и да направи компромис с един куп неща. Но истината е, че примиряването не носи щастие. ", "date": "2018.03.12", "title": "Връзката ви е в застой, ако тези 3 знака са налице!"}
{"url": "https://www.blitz.bg/layfstayl/shoubiznes/tezi-shche-predstavyat-blgariya-na-evroviziya-chuyte-pesenta-im-kosti-video_news585344.html", "text": "Песента, с която България ще участва в 63-ото издание на „Евровизия”, е озаглавена „Bones“ (\"Кости\") и носи послание за истинските ценности в живота и безусловната любов, отвъд ограниченията на материалния свят, съобщават от БНТ. В изпълнението й петима артисти вплитат своята енергия, емоция и талант. Жана Бергендорф, Владимир Михайлов, Георги Симеонов-JJ, Джони Манюел и Трей Кембъл застават зад проекта Equinox. Артистите, които песенният конкурс обедини в общ музикален проект, се отличават с красиви гласове, специфичен стил и емоционална изразителност.      Уникалната вокална формация ще излезе на сцената на музикалния форум по време на първия полуфинал на 8 май в португалската столица Лисабон. За българската песен ще могат да гласуват зрителите и журитата на 21 държави (Австрия, Азербайджан, Албания, Армения, Беларус, Белгия, Великобритания, Гърция, Естония, Израел, Ирландия, Исландия, Испания, Кипър, Литва, Македония, Португалия, Финландия, Хърватска, Чехия, Швейцария). ще представи страната ни на елитния конкурс, официално спират.   Припомняме, че преди време започна да циркулира информация, че Бергендорф вече е кандидатствала с песен за \"Евровизия\", а  Това бе признато лично от авторката на песента.  Въпреки това обаче явно Бергендорф не спира да бъде бутана да представи тази година страната ни на елитния конкурс. Изпълнителката на \"Вирджиния рекърдс\" е със залязваща кариера след огромните скандали покрай името й. Припомняме, че тя призна за проблеми с наркотиците, а по-късно стана ясно, че е ставала и жертва на домашно насилие от приятеля си Лео.   Прави впечатление, че в последните години около конкурса се въртят все имена на хора от компанията на Саня Армутлиева. Кристиян Костов, който миналата година се яви на надпреварата и остана втори, също бе от \"Вирджиния рекърдс\". Както вече споменахме Дарина Йотова - Дара от \"Х фактор\" бе спрягана за почти сигурен участник от името на България в конкурса тази година.  Защо организаторите сами са решили да сформират група и в нея да е точно скандалната Бергендорф за момента е мистерия.", "date": "2018.03.12", "title": "Тези ще представят България на \"Евровизия\", чуйте песента им \"Кости\"! (ВИДЕО)"}
{"url": "https://www.blitz.bg/layfstayl/shoubiznes/folk-divata-nelina-s-unikalen-ekzotichen-rozhden-den_news585368.html", "text": "На 10 март рожден ден празнува Нелина, която тази година избра да го посрещне зад граница. Почитателите на певицата знаят, че тя е запалена пътешественичка и не пропуска възможност да си подари невероятната емоция от опознаването на непознати далечни страни, пише Planeta.tv. Освен в Европа, тя е била в Северна Америка, Африка, но за първи път е в Азия за рождения си ден. Както вече Ви информирахме, първата спирка от нейното екзотично пътешествие бе Катар, където тя отбеляза Празника на жената.   В момента певицата е в Тайланд и искрено се забавлява със своите приятелки. Те вече успяха да се повозят на величествените слонове и да се посмеят с малките сладки маймунки. Приключенията за веселата компания продължават с пълна сила, а ние чакаме снимки, за да ви направим съпричастни с най-интересните моменти. На рождения си ден Нелина не е забравена от многобройните си почитатели, които вече я обсипват с хубави пожелания за празника, макар и далече от Родината.        ", "date": "2018.03.12", "title": "Фолк дивата Нелина с уникален екзотичен рожден ден!"}
{"url": "https://www.blitz.bg/layfstayl/za-damite/vsyaka-dama-tryabva-da-vidi-tova-kak-banskite-na-victorias-secret-sedyat-na-obiknovenite-zheni-snimki_news585487.html", "text": "Компания момичета решиха да си направят фотосесия по подобие на ангелите на Victoria’s Secret, направена в рамките на рекламна кампаня на плаж в Малибу, като за нея използват същите бански, които са покривали и телата на прекрасните моделки. Целта на експеримента на групата млади жени е да покажат как въпросните облекла за къпане ще стоят на фигурите на обикновените жени.Момичетата повторили позите на моделките. Те искат по този начин да изпратят до обществото следното послание: \"Не всяка може да работи с най-известната в света компания за дамско бельо. Не всяка може да стане известна и да бъде неистово желана в света на модата. Но, въпреки това, ти не трябва да се чувстваш по-малко жена\".  \"За да носиш бански не е задължително да изглеждат като моделката Бехати Принсоло. Правете онова, което ви радва, и всичко ще е наред\", казва Шеридън.  \"Трудно е да си обективна по въпроса за самооценката на външността, затова, ако някой ти прави комплимент, вярвай му!\", казва Кристин.   \"Не всяка от нас е моделка, но светът е подиум за всяка от нас\", казва Лара.       \"Мисля, че всяко момиче трябва все някога да се снима в бански на плаж. Това е забавен опит, който помага за освобождаването от липсата на самоувереност\", смята Алисън.  \"Фотошопираната кожа и липсата на мазнини не те правят красива, красива те прави самоувереността ти и сиянието отвътре\", категорична е Кирстен.   \"Не се сравнявайте с моделките. Само малцина от нас имат такава външност\", подчертава Нина.  Някои ще кажат: \"Грижете се за себе си и ще изглеждате като ангелите на  \". Да, трябва да се грижите за себе си: да се храните здравословно, да се занимавате със спорт, да се обличате в красиви дрехи, да се грижите за личната си хигиена, правилно да използвате козметиката.   Но не е необходимо постоянно да се самоусъвършенствате, наподобявайки някой друг. Кой е измислил идеалите? Къде е казано, че те трябва задължително да бъдат следвани? Ако не изглеждате като Тайра Банкс, Хелена Кристенсен или Карен Мюлдър, това не означава, че вие не сте красива и неотразима.  Някои се раждат с тънки кости, други с масивни; някои с леко гърбав нос или с чипо малко носленце; с дълги или къси крака; с определено телосложение. И ако едните ги взимат за модели, то това не означава, че с вторите нещо не е наред. ", "date": "2018.03.12", "title": "Всяка дама трябва да види това! Как банските на Victoria’s Secret седят на обикновените жени (СНИМКИ)"}
{"url": "https://www.blitz.bg/lyubopitno/ruskinya-razkaza-za-razvrata-v-taynite-bardatsi-v-dubay-razkritiyata-sa-strashni_news585256.html", "text": "За европееца арабският свят е закрита територия. Чужденците навлизат в нея най-често като туристи, освободени от много местни закони и забрани. Новодошлите си създават мнение за източния колорит в разкошни или не дотам разкошни хотели, залъгвайки се, че са попаднали в една истинска приказка. Но би било странно хората да правят у дома си рай само за чужденците, забравяйки за собствените си желания.Европейци, живeeщи в Дубай, разказват за бурния нощен живот и разврата, които царят на местата, недостъпни дори и за най-богатите и смели туристи, пише woman.bg. В Дубай има много „по-по-най“ неща. Най-високата сграда в света – Бурдж Халифа. Най-високият жилищен блок на света - Princess Tower. Най-големият в света търговски център - Dubai Mall. Пак там ще намерите най-дългата линия на метро без машинист, единственият в света хотел със седем звезди, най-големият паркинг на планетата и още куп рекордни и неповторими неща.  Гигантоманията, подклаждана от безбожните петролни печалби и подправена от стремежа на местното население към лукса, се е превърнала в запазена марка на Дубай. И тъй като това е сигурно най-свободолюбивото емирство в ОАЕ, необременените от битови грижи граждани си прекарват времето с размах, нарушавайки всички морални, а често и законови норми.  Най-безобидното развлечение на дубайската младеж е тренирането на соколи. Хората отиват в пустинята, подхвърлят в небето гълъб, завързан на дълга връв, и пускат сокол. Хищникът трябва да лови гълъбите. Тези орнитоложки сесии понякога се съчетават с каране на джипове по пясъка – на чист въздух човек може да си позволи малко по-високи скорости. „Ако не воюва, арабинът дрифти.“ Богатите араби не искат джихад. Те обичат високите скорости и наркотиците. Дубайците си падат най-вече по японските джипове. Онези, които излизат извън града с лека кола, понякога си правят надбягвания по магистралите или участват в дрифт-състезания. Когато пълният резервоар ти струва 25-30 долара, изкушението да поизгориш малко бензин е неустоимо. Но подобни състезания се случват крайно рядко. Частно парти \"Забавите с коли са нищо. Висшите слоеве си имат съвсем други развлечения – закрити партита. Арабите относително наскоро усетиха вкуса на забранения плод на свободата и сега са като отвързани“, споделя омъжила се за дубайски принц рускиня. „Представете си който и да е дубайски небостъргач. Сграда като сграда, жилищна – без табели или други отличителни знаци. Най-много пред входа да стои някакъв човек. Отиваш до него и му казваш нужното име и кодовата дума. После влизаш във фоайето, качваш се на съответния етаж. Виждаш най-обикновена входна врата на апартамент. Но зад нея се крие гигантски клуб с огромен бар, диджей, рулетка и маси за покер. И местните там открито взимат наркотици“. По думите на емигриралата рускиня в Дубай има традиция да се провеждат тъй наречените „афтърпартита“ – на тях се събират хората след посещение на нормалните легални клубове. Една от най-популярните дискотеки е White Dubai. Местоположението на частните партита е строго засекретено и е практически невъзможно да попаднеш на тях като външен човек. Всичко започва към три часа през нощта, гостите се разотиват към 7 сутринта. Най-популярните дни за купон са вторник, петък и събота, но при желание можете да се вихрите до зори всеки един ден от седмицата. Най-важното е да знаете нужния адрес. В Дубай хазартните игри са забранени, но нелегалните казина за „свои хора“ са отворени почти денонощно „Ако човекът не се ползва с доверие, никога няма да го пуснат на афтърпарти. Но дори ако някой случаен или чужденец попадне на такова парти, той няма да е в равностойно положение с поканените. Ако се случи полицейска проверка, неканените гости веднага ще бъдат предадени на властите, дори ако допреди малко са седели с местните на една маса и са си обменяли клетви във вечна дружба и братство“, споделя човек, познаващ отблизо организаторите на тези тематични дубайски партита. „На арабските момчета ще им се размине, те във всички случаи са защитени. Всеки един от тях има някаква власт. Сред тях има не само приближени на семейството на шейха, но и големи бизнесмени и просто „свои“ хора. А всеки турист бързо ще бъде арестуван. И да не дава господ да го хванат на партито с наркотици“. На въпроса кой все пак организира и контролира тези мероприятия, без да се притеснява от закона, събеседникът ни намекна с потайното си изражение, че става дума за приближени на управляващите. Туристът в ОАЕ трябва да е винаги готов да го предадат. При това рискува не да си изгуби смартфона или портфейла, а да се лиши от свободата си или дори от живота си. Например превозването на алкохолни напитки през ОАЕ е незаконно, тук действа сух закон. „Лиценз за продажба на алкохол има и в Дубай, и в Аджман. Между тях се намира Шарджа – най-строгото емирство в страната. Можеш например да си купиш алкохол в Аджман, където има легални магазини, и да потеглиш към Дубай с кола. Още от магазина са започнали да те следят и в Шарджа нагласят ПТП с твое участие. Идва полиция, оглежда колата и намира алкохол. Край, загазил си. Особено тежко е положението на Рамадан – някои нарочно се блъскат в колите на онези, които се опитват да превозят забранените на тази територия напитки“, предупреждава една бивша московчанка, приела исляма и изпитала на гърба си цялата жестокост на арабските закони. В Дубай алкохол може да се закупи във всички барове, клубове, в хотелите и в официалните магазини след представяне на специалния лиценз за спиртни напитки. Жените нямат правото да купуват алкохол в супермаркета – дори там, където това не е забранено. „В бара мога да се напия до безпаметност, но в магазина няма да ми продадат бутилка вино“, отбелязва анонимна информаторка. В Дубай и местните, и туристите могат да си позволят много повече волности, отколкото в останалите 6 емирства на ОАЕ. Освен относителната свобода в облеклото, тук има и нещо приятно за почитателите на бурните вечери – достъпен алкохол. Легалните спиртни напитки провокират почерпилите се да продължат купона, а веселбата без момичета е хвърляне на дирхами на вятъра. Затова на партитата винаги има женски антураж, съставен основно от момичета от бившата ОНД – рускини, украинки, белоруски. Всяко едно от момичетата може да бъде ангажирано за продължаване на програмата. Но много от момичетата си знаят цената. „Един познат пакистанец, син на влиятелни и богати родители, си прибра от едно частно парти руско момиче. После по думите му събитията се развили доста забавно – те отишли у познатия ми и момичето изведнъж поискало той да й купи обувки. Той казал, че нощем магазините не работят, но девойката не се отчаяла и решила да вземе стойността на обувките в кеш – банкоматите нали са денонощни? Не се стигнало нито до обувки, нито до секс“, споделя работещ в Дубай европеец, запознат с местния клубен живот. Заради това материалистично и алчно отношение арабите са си съставили своя представа за руските момичета и ги смятат за част от развлеченията. Цената, която някои плащат за достъпа до висшите кръгове в Дубай, може да се стори на мнозина странна и неприятна. Много момичета стават обект на „спонсорство“ – тоест спят с местни богаташи срещу пари и подаръци. На закритите партита не ходят арабски момичета. Подробности за това как прекарват те свободното си време също не се разгласяват. С настъпването на вечерта клубовете се пълнят с европейки, които сияят до сутринта по вилите, яхтите, в нелегалните клубове и казина. „Имам една позната, която живее по тази схема“, споделя същият източник пред lentata.ru. „Тя ми разказа, че веднъж спонсорът й я заподозрял в изневяра, наел хора да я следят и напълнил дома, в който живеели, със скрити камери. Разбира се, за предпочитане е да не се обвързваш с такъв човек“. „Спонсорираните“ момичета подписват договор за неразгласяване, след което получават около 1500 долара – уж като подарък. „Но дори ако някоя глупачка да се разприказва, тя просто ще бъде депортирана от страната и това е. Тя е пешка, тук такива не ги броят за хора и не се разправят дълго с тях“, добавя източникът. Много новодошли чужденки си представят реалността в Дубай твърде романтично, като източна приказка, в която ще живеят в разкош и ще въртят на пръста си своя красив принц. Или по-точно шейх – непременно притежател на луксозно имение и яхта. Нашият източник илюстрира тази тенденция с примера на своя позната. „Моя приятелка, фотомодел, наскоро се премести да живее в Дубай. Уж не е глупава, но наскоро ми се обади и се похвали, че шейхове са поканили нея и няколко други момичета на една яхта – просто да се повозят. Срещу заплащане. Искаше ми се да й кажа „Ти акъл имаш ли?“. Там това се случва постоянно и навсякъде. Но ако говорим за партита, на яхта, нещата са по-сигурни – поне шансът да те хване полицията е по-малък“. Често дошлите от чужбина момичета губят връзка с реалността и не осъзнават, че ще трябва да се отплатят за щедростта на местните богаташи по местни тарифи. Забранени вещества Нелегалните партита трябва да включват и нелегални вещества – иначе няма смисъл да се правят тайно. Закритите дубайски купони – както в небостъргачите с казина и диджеи, така и в частните вили с пантери и леопарди – предлагат на гостите разнообразен асортимент от психотропни вещества за всеки вкус. „Сред европейските емигранти най-популярната дрога е ЛСД. Местните наблягат основно на тревата. Момичетата предпочитат кокаин на цена хиляда долара грама“, споделя анонимен източник. „Смята се, че веществата се докарват от Оман с лодки. Марките се крият между страниците на книги, конопът се опакова в различни хартии. За нещо по-силно не мога да говоря – страх ме е да си го помисля дори“. Като алтернатива на известните наркотици почитателите на забранените забави наблягат и на силни медикаменти, които според осведомени източници действат не по-зле от „нещо качествено и силно“. Например употребява се „аптекарска дрога“, продаваща се под името „лирика“. Опасна и смъртоносна. „В Дубай е много лесно да станеш наркоман. И то да се закачиш за цял живот. Имам един познат иранец (той впрочем беше доста известен телевизионен водещ), който веднъж го помолили да прекара едно пакетче и да го предаде на нужните хора. В крайна сметка го хванали, очакваше го смъртна присъда, но един от петимата съдии отказа да го осъди на смърт и го оставиха жив. Той никога няма да излезе на свобода,“ разказва друг пожелал да остане анонимен източник.", "date": "2018.03.12", "title": "Рускиня разказа за разврата в тайните бардаци в Дубай, разкритията са страшни"}
{"url": "https://www.blitz.bg/kriminalni/prestplenie/bost-na-kilrite-obkrzhen-ot-15-tezhkovorzheni-chengeta-vleze-v-sdebnata-palata-v-burgas_news585418.html", "text": "Мозъкът на Килърите бизнесменът Георги Вълев, който изтърпява доживотна присъда, току-що бе доведен със строга охрана в Съдебната палата на Бургас. Вълев се явява като страна на въззивно частно наказателно дело, пише flagman.bg. За да се обезпечи присъствието му в Съдебната палата, на място бяха извикани над 15 тежковъоръжени полицаи, които ескортираха Вълев до съдебната зала. ", "date": "2018.03.12", "title": "Босът на \"Килърите\", обкръжен от 15 тежковъоръжени ченгета, влезе в Съдебната палата в Бургас"}
{"url": "https://www.blitz.bg/kriminalni/prestplenie/primkata-okolo-vrata-na-martin-chelebiev-ubil-s-nechuvana-zhestokost-mayka-si-se-zatyaga_news585416.html", "text": "35-годишният бургазлия Мариан Челебиев е убил собствената си майка с особена жестокост, той е обвинен по чл.116 от Наказателния кодекс, по който го грози от 15 до 20 години затвор, доживот или доживотен без замяна, съобщиха току-що за Флагман.бг от Окръжна прокуратура Бургас, пише flagman.bg. Държавното обвинение внесе искане за удължаване на мярката за неотклонение на Челебиев и до края на деня предстои да се насрочи час и зала за разглеждане на искането.  Интересно бе какво ще е обвинението срещу Челебиев, защото до този момент не бяха известни много обстоятелства по убийството.  Знаеше се само, че той е удушил майка си Бинка, но по тялото патоанатоми откриха и множество следи от тежки наранявания, което е означавало, че е я е измъчвал. В досъдебното производство той защитаваше тезата, че едва ли не убийството е станало случайно.  Мариан Челебиев е злоупотребявал с дрогата , твърдяха негови съседи. Известно време той е работил като учител по физическо, а преди години бил охрана и на известен подземен бос.    ", "date": "2018.03.12", "title": "Примката около врата на Мартин Челебиев, убил с нечувана жестокост майка си, се затяга"}
{"url": "https://www.blitz.bg/obshtestvo/dezhurniyat-sinoptik-na-nimkh-km-ban-khristo-khristov-popari-nadezhdite-za-khubavo-vreme-sledobed-ni-chaka-karta_news585318.html", "text": "Атмосферното налягане е по-ниско от средното за март и през деня ще се понижава. Днес от запад облачността ще се увеличава и вплътнява, а от северозапад ще започнат и валежи, които до края на деня ще обхванат западната половина от страната, а през нощта и останалите райони. Това прогнозира дежурният синоптик на НИМХ в БАН Христо Христов.Ще духа слаб, в Източна България до умерен вятър от юг-югозапад. Максималните температури ще са между 19° и 24°, в София - около 20°.  В планините облачността ще е значителна. По-късно през деня ще има превалявания от дъжд, над 2300 метра от слаб сняг. Ще духа умерен, по билата временно до силен югозападен вятър. Максималната температура на височина 1200 метра ще бъде 14°, на 2000 метра – около 6°. По Черноморието ще преобладава слънчево време, но след обяд ще започне да се увеличва. Привечер на отделни места ще превали дъжд. Ще духа слаб до умерен вятър от юг-югозапад, който след обяд ще се ориентира от югоизток. Максимални температури между 19° и 22°. Температурата на морската вода е 6-7°. Вълнението на морето ще бъде 1-2 бала. На 12.03.2018 слънцето ще изгрее в 06:44 часа и ще залезе в 18:29 часа. Продължителност на деня 11:45 часа. На 12.03.2018 луната ще изгрее в 03:50 часа и ще залезе в 13:34 часа. Осветеност на диска в 0h UT 27 %. Фаза на луната: след последна четвърт преди новолуние.   ", "date": "2018.03.12", "title": "Дежурният синоптик на НИМХ към БАН Христо Христов попари надеждите за хубаво време, следобед ни чака... (КАРТА)"}
{"url": "https://www.blitz.bg/obshtestvo/regioni/strakhovit-ekshn-s-voenen-kamion-kray-karlovo_news585413.html", "text": "Мотор „Сузуки” се вряза под предницата на военен камион „Мерцедес”. Инцидентът е станал около 10:30 часа тази сутрин на изхода от Карлово за Калофер.Мотоциклетът е влязъл под военен камион Мерцедес, на който има табела „Вози хора”. Свидетели обаче твърдят, че когато е станала катастрофата, в камиона е бил само шофьорът.  Мотористът е бил закаран в болница с линейка. Движението се регулира в едната лента. От камиона е изтекло около 2 литра гориво. Камионът е на 61-ва Стрямска бригада и е превозвал военнослужещи в посока Карлово. Мотористът най-вероятно е предприел изпреварване, затова е навлязъл в насрещното и се е мушнал под камиона.", "date": "2018.03.12", "title": "Страховит екшън с военен камион край Карлово!"}
{"url": "https://www.blitz.bg/intsidenti/trup-na-sofiyanka-razkazala-dramata-si-v-predsmrtni-pisma-otkrikha-trima-mladezhi-v-paraklisa-sveti-mina-kray-govedartsi_news585404.html", "text": "Трима младежи откриха мъртва жена край самоковското село Говедарци. Трупът е на 56-годишна жена от София на име Ивелина, тя е намерена мъртва в параклиса „Свети Мина“ в землището на с. Говедарци, в местността Мечкарица, пише viaranews.com. Параклисът се намира на 2 километра над селото, пътят до там е черен и труднопроходим за МПС-та при зимни условия. Към момента не става ясно кога е издъхнала жената, от колко време трупът е там и обявена ли е за издирване от нейни близки.  На 8 март тримата младежи от селото решили да посетят параклиса и да запалят свещица за здраве по случай рожден ден на един от тях. При опит да влязат в параклиса вратата трудно се отворила. Бутнали по-силно и при влизането изпаднали в ужас, след като видели безжизненото тяло на пода, покрито с черга до вратата. Тримата не познават починалата. Веднага е подаден сигнал на 112.  Местопроизшествието е посетено от дежурна оперативна група при РУ – Самоков. Констатирана била смъртта на жената, при огледа били намерени няколко предсмъртни писма. В края на едно е написала, че два пъти прави опит да сложи край на живота си, но третият ще бъде успешен заради тежко заболяване. Местните споделят, че Ивелина е живяла от известно време в бунгало под наем над с. Говедарци в близост до писта Говедарци, но от няколко дни не са я виждали.  В селото се носеха няколко неофициални версии за смъртта на Ивелина. Една от версиите, които се лансират, е, че любовна мъка след раздялата със съпруга й я накарала да посегне на себе си. Другата версия е, че 56-годишната жена е избрала сама да сложи край на живота си заради тежко и мъчително боледуване. Според служители на МВР по първоначална информация няма данни за насилствена смърт и по-скоро става въпрос за нещастен случай.  Тялото на починалата е транспортирано с линейка до Съдебна медицина – София, където ще бъде извършен оглед на трупа и аутопсия за установяване причината за смъртта й. По случая е образувано досъдебно производство.    ", "date": "2018.03.12", "title": "Труп на софиянка, разказала драмата си в предсмъртни писма, откриха трима младежи в параклиса \"Свети Мина\" край Говедарци!"}
{"url": "https://www.blitz.bg/analizi-i-komentari/bivsh-transporten-ministr-s-ekskluziven-komentar-na-novata-ekspertiza-za-tragediyata-v-khitrino_news585486.html", "text": "Съдът ще каже коя е точната версия на инцидента. За мен високата скорост е една от причините за случилото се, вероятно е да има и повреда в стрелката, но с оглед на това как са дерайлириали вагоните, не ми се вярва да се е случило. Това заяви бившият министър на транспорта Кристиан Кръстев. По думите му вагон от композицията е бил от Румъния и е произведен през 1971 година. В България се движат и по-стари вагони, но те се реновират, уточни Кръстев пред Нова телевизия.  Добре е да се направи проверка на въпросната фирма, от която са наети вагоните, предложи той.  Бившият министър призна, че има какво да се направи по жп инфраструктура, но „да не забравяме, че в последните 10 години се усвоиха доста средства. Докато в БДЖ има промени, в НКЖИ това не е на дневен ред”.  Кръстев предлага да се намали скоростта при преминаване през населени места.  Припомняме, че според нова експертиза, направена по поръчка на \"Булмаркет\", не високата скорост, а незаключена стрелка на релсовия път е причина за трагедията в Хитрино.  От прокуратурата пък отговориха, че тази версия вече е била разгледана и отхвърлена. ", "date": "2018.03.12", "title": "Бивш транспортен министър с ексклузивен коментар на новата експертиза за трагедията в Хитрино"}
{"url": "https://www.blitz.bg/obshtestvo/regioni/blagoevgradchanin-se-natkna-na-uzhasyavashcha-gledka-na-stlbite-v-bloka-si_news585466.html", "text": "24-годишно момиче от Дупница бе намерено в безпомощно състояние, окървавено с прерязани вени на стълбите в жилищен блок в кв. \"Запад\" в Благоевград. Инцидентът е станал в събота следобед. Магдалена П. е открита от мъж, който живее в блока и информирал незабавно полиция, съобщава Struma.com. Извикана е майка ѝ, която транспортирала дъщеря си в благоевградската болница.  Настанена е в реанимация, където животът и е спасен.  Това поредният опит за самоубийство станал в почивните дни. Припомняме, че 42-годишният Николай - Марангозо от Петрич преряза гърлото си пред майка си и детето си и загина на място. Според лекарите всяка година с наближаването на пролетта депресивните състояния се засилват, както и опитите за самоубийство. ", "date": "2018.03.12", "title": "Благоевградчанин се натъкна на ужасяваща гледка на стълбите в блока си"}
{"url": "https://www.blitz.bg/intsidenti/katastrofi/ogromna-tragediya-s-shofor-na-golf-kray-gotse-delchev_news585521.html", "text": "56-годишен мъж от Гоце Делчев загина на място при адска катастрофа. Пътният инцидент е станал около 18:00 часа след село Места, съобщават от полицията. Мъжът е управлявал лек автомобил \"Фолксваген Голф\" в посока от селото към Гоце Делчев. Той е загубил контрол над автомобила, в резултат на което е излязъл от пътното платно и е паднал в река Места.    ", "date": "2018.03.12", "title": "Огромна трагедия с шофьор на Голф край Гоце Делчев"}
{"url": "https://www.blitz.bg/obshtestvo/regioni/pretsakana-plovdivchanka-poluchi-v-eliten-restorant-tiramisu-bez-bishkoti-maskarpone-i-kafe-i-plati_news585354.html", "text": "Откакто на 8 март празнувах с близки в елитен пловдивски италиански ресторант, един въпрос не ми дава мира: Възможно ли е в известния десерт тирамису да няма бишкоти, маскарпоне и кафе?Това пише потърпевшата, останала шокирана от обслужването в заведение в центъра на Пловдив, предава marica.bg.  Парчето торта струвало 5,30, но по нищо не наподобявало италианския сладкиш. „Беше с изсъхнали блатове и някакъв бял крем. И това в ресторант, който нарича себе си италиански, а най-евтината бутилка вино в него е 30 лева! С моите близки се учудихме, но решихме, че има някаква нова рецепта за тирамису, която не ни е известна, и си замълчахме”, пише пловдивчанката.  Тя останала разочарована и от обслужването в заведението. Нямало сервитьорка, която да отговаря за тяхната маса. Една взимала поръчките, втора носела храната, а трета – питиетата. Резултатът от хаоса сред персонала не закъснял. Управителката изпаднала в истерия, а гостите на заведението станали свидетели на нервно тракане на чаши и чинии. „Накрая поискахме сметката. Оказа се, че е надписана с 5 лева”, споделя в заключение тя.", "date": "2018.03.12", "title": "Прецакана: Пловдивчанка получи в елитен ресторант тирамису без бишкоти, маскарпоне и кафе и плати..."}
{"url": "https://www.blitz.bg/obshtestvo/temenuzhka-petkova-strashno-zadlzhena-na-borisov-zaradi_news585384.html", "text": "Доверието на премиера Борисов, доверието на нашите коалиционни партньори и подкрепата, която получих от страшно много колеги ме задължава страшно много. Това каза пред журналисти министърът на енергетиката Теменужка Петкова във връзка с отказа на премиера да приеме оставката ѝ, предаде агенция \"Фокус\".  \"Приемам този отказ да бъде приета моята оставка като една много сериозна отговорност. Благодаря за подкрепата, която ми беше оказана и доверието, което ми беше дадено\", каза Петкова. ", "date": "2018.03.12", "title": "Теменужка Петкова страшно задължена на Борисов заради..."}
{"url": "https://www.blitz.bg/analizi-i-komentari/prvo-v-blits-anton-todorov-izpepeli-kostovashkoto-proizvodno-atanas-atanasov-tova-e-apoteoz-na-bezsramieto-i-naglostta_news585435.html", "text": "Депутатът Антон Тодоров изригна заради участието на председателя на ДБГ Атанас Атанасов по телевизията тази сутрин.Ето какво пише той в социалната мрежа:  Наглостта на костовашките производни е недостижима. Сайтът на бившата пиарка на Костов рекламира \"Инерком\" със специален банер, докато два пръста над рекламния банер г-н Хаяско громи същата фирма и без НИТО ЕДНО ДОКАЗАТЕЛСТВО я пришива към Борисов! Това е апотеоз на безсрамието и наглостта. Също както едновремешната \"Демокрация\" , в която прибираха през 1996-97 г. парите на \"Мултигруп\" за реклама на нейни структури, докато иначе \"бореха\" същата \"Мултигруп\" и ченгетата. Толкова е познато, мирише на нещо родно, \"автентично дясно\", костовашко. И всичко това, след като си взел поредните стотици хиляди от \"Америка за България\". Отвратително и позорно! Когато Атанас Атанасов пак заговори за \"ченгетата\" и ДС, вие му изпратете здраве от Антон Тодоров   ", "date": "2018.03.12", "title": "Първо в БЛИЦ! Антон Тодоров изпепели костовашкото производно Атанас Атанасов: Това е апотеоз на безсрамието и наглостта!"}
{"url": "https://www.blitz.bg/svyat/merkel-razkri-kakvi-podartsi-si-razmenya-s-putin_news585448.html", "text": "Германският канцлер Ангела Меркел призна, че понякога с президента на Русия Владимир Путин си разменят различни специалитети. „На всички е известно, че руският държавен глава с удоволствие пие немска бира”, каза тя по време на брифинг с лидерите на немски партии, които ще влязат в бъдещето правителство на Германия.  „Понякога има възможност за размяна. Веднъж получих много хубава пушена риба”, сподели Меркел.  По-рано Путин разказа, че от време на време германският канцлер му носи по няколко бутилки от любимата му бира Радебергер. Превод: БЛИЦ    ", "date": "2018.03.12", "title": "Меркел разкри какви подаръци си разменя с Путин"}
{"url": "https://www.blitz.bg/politika/borisov-s-vazhna-sreshcha-dnes-zaminava-v-skopie-zaradi_news585323.html", "text": "Премиерът Бойко Борисов ще участва във възпоменателната церемония в Скопие по повод на 75-годишнината от депортирането на евреите от територията на днешна Република Македония. В памет на жертвите на Холокоста българският министър-председател, заедно с премиера на Македония Зоран Заев, ще поднесе венец на паметника на загиналите евреи.  Бойко Борисов е първият български премиер, който участва в отбелязването на годишнина от депортирането на евреите от територията на днешна Република Македония.  В официалната българска делегация за церемонията са включени и представители на еврейската общност. В рамките на посещението са планирани и двустранни разговори между премиерите Борисов и Заев.    ", "date": "2018.03.12", "title": "Борисов с важна среща днес, заминава в Скопие заради..."}
{"url": "https://www.blitz.bg/analizi-i-komentari/prof-antoaneta-khristova-obyasni-kak-volen-siderov-e-spechelil-ot-skandala-ss-simeonov-i-ruskiya-patriarkh-a-burudzhieva_news585334.html", "text": "\"Няма да има разпад на малката коалиция, защото в момента тя няма друга формула, която да бъде по-успешна за нея. Валери Симеонов показа, че характерът му е много интересен, експресивен\". Това заяви в ефира на bTV политическият анализатор проф. Антоанета Христова. \"Волен Сидеров печели от този конфликт, защото стана виден в контекста на това, че винаги е бил човекът и партията, приета като проекция на руски интереси.   Последните скандални не са по-големия проблем. Усещането, което се внушава, е че държавата не управлява процесите, не прилага законите така, както те трябва да бъдат прилагани\", добави Христова.  \"Не е проблемът ЧЕЗ, а доколко сме убедени, че държавата е контролирала тази сделка. Като вземем д-р Димитров, държавата има проблем рецидивистите да бъдат там, където са.  Патриотите са патриоти, това е единица във възприятието на хората. Те са онзи елемент, който гарантира устойчивост в управлението\", категоричен е експертът.  В студиото с известно закъснение пристигна и политологът и бивш депутат от БСП Татяна Буруджиева. Тя изрази мнение, че действието на НФСБ от вчера, в което партията предупреди премиерът при посещението си в Македония да не се извинява за депортирането на евреите от Северна Гърция и Македония  по време на Втората световна война, не е правилно.   \"Нямам спомен на Валери Симеонов да са му обяснявали трябва ли да говори нещо. А може би ГЕРБ трябва да му кажат какво да говори\", заяви тя.  \"Подлудихме държавата от два месеца, последната пушилка беше с д-р Димитров и няма извинение от хората, които ги създават\", завърши Буруджиева.    ", "date": "2018.03.12", "title": "Проф. Антоанета Христова обясни как Волен Сидеров е спечелил от скандала със Симеонов и руския патриарх, а Буруджиева..."}
{"url": "https://www.blitz.bg/obshtestvo/deputat-ot-vmro-posochi-shche-se-razberat-li-siderov-i-simeonov_news585342.html", "text": "Всеки от тримата лидери проявява характер, но в крайна сметка ние така си работим. През последната година показахме, че въпреки медийните конфликти, проблемите се решават. Това каза в сутрешния блок на Нова телевизия депутатът от ВМРО и Обединените патриоти (ВМРО) Александър Сиди. \"Сидеров и Симеонов са големи хора и могат да се разберат помежду си, аз обаче не смятам, че този конфликт трябваше да мине през медиите, заяви Сиди. Не би трябвало един чужд патриарх да не се държи на нивото на своето достолепие и да прави подобни изказвания\", добави той по повод назидателния тон на руския патриарх Кирил по време на срещата му с президента Румен Радев.  Депутатът коментира и темата за жертвите на Холокоста в Македония. \"От години у нас се насажда вина за депортираните евреи от територията на Македония, но по онова време те не са имали българско гражданство, за да могат да бъдат спасени. Каквото е могла българската държава в тези условия, е успяла да свърши\", подчерта Александър Сиди. ", "date": "2018.03.12", "title": "Депутат от ВМРО посочи ще се разберат ли Сидеров и Симеонов"}
{"url": "https://www.blitz.bg/politika/siderov-izrigna-sreshchu-valeri-simeonov-i-obyasni-istinskata-prichina-za-atakata-po-ruskiya-patriarkh-kiril_news585513.html", "text": "Руският патриарх Кирил говореше верни неща. Човекът е прав – не даваме признателност, отсече лидерът на „Атака” Волен Сидеров. „Навремето съм критикувал съветската система. Аз защитавам днешна Русия, защото Владимир Путин върна държавата на руснаците”, посочи той пред БНТ.  Сидеров коментира и изказването на вицепремиера Валери Симеонов. \"Кой си ти, че да коментираш думите на един патриарх? Патриарх Кирил каза правилни неща. Той заяви, че в последните години се размива ролята на Русия в освождението ни. Руският патриарх има право да се възмути и да заяви - стига с тези финландци и ескимоси. Те са били част от руската армия. Този патриарх е един изключителен ум, невероятен аналитик. Не е тропал по масата, а с равен тон каза всичко”, каза още Сидеров.    Той се изказа остро по адрес на журналиста Горан Благоев. По думите му  Благоев е агент на соросоидните общества. „Досега слушах тенденциозните му изказвания. Такива хора са вредни за обществото, защото те манипулират”, каза още лидерът на „Атака”.  Според Сидеров е даден сигнал да се плюе по Русия. „Дали няма връзка със сега задвижени енергийни проект. „Дали цялото това натискане на пружинки няма връзка с това, че се възстановяват енергийни проекти, че можем отново да станем важни в Европа”, попита той.      ", "date": "2018.03.12", "title": "Сидеров изригна срещу Валери Симеонов и обясни истинската причина за атаката по руския патриарх Кирил"}
{"url": "https://www.blitz.bg/zdrave/boli-vi-grbt-eto-kak-shche-zabravite-tazi-mka_news585350.html", "text": "С болките в гърба шега не бива. Без значение дали водим активен или застоял начин на живот, всеки един от нас рискува да си увреди гръбначния стълб, пише Obekti.bg.Ето защо добрата поза е доста по-важна, отколкото въобще подозирате. Когато сте заели лоша стойка, мускулите и ставите ви не се натоварват равномерно. Това от своя страна може да доведе до доста сериозни проблеми. Например хронична болка, мускулна атрофия, различни видове наранявания на ставите, проблеми с храносмилането и дишането и други.  Да не говорим, че лошата стойка не ви кара да изглеждате много привлекателни. За щастие, съществуват няколко лесни съвета, които ще ви помогнат да поддържате добра поза и да сте здрави.  Носете удобни обувки и ходете боси, когато можете Краката са в основата на цялото ни тяло. Ето защо ключът към добрата поза се крие в правилното развитие на мускулите и ставите в тази част на организма. Най-естественото нещо, което хората могат да направят, е да ходят боси, колкото се може по-често. Когато все пак се налага да носите обувки, високите токчета и дебелите подметки са първите неща, които трябва да избягвате. Купете си удобни обувки, които предлагат добра подкрепа за крака.  Включете повече калций към диетата си Калцият е строителният материал на нашите кости. Колкото по-възрастни ставаме, толкова по-крехки са костите ни. Силният скелет ви помага да поддържате добра поза и да се лишите от всякакви болки. Така че приемайте повече богата на калций храна, като сирене, ядки, боб и млечни продукти. Увеличете приема на витамин D Вашите кости се нуждаят от витамин D, най-вече защото той осигурява добра абсорбция на калция. Можете да го получите от храната и слънчевата светлина, но ако тези два източника не са достатъчни, по-добре е да приемате добавки. Как да прекарваме часове пред компютъра и да сме здрави? Работата пред компютър може да крие много рискове Вдигайте тежести За целта не е нужно да се втурвате към фитнес залата. Малките товари, които срещате във вашия ежедневен живот, като торбите от магазина за хранителни стоки или раницата на детето, също имат ефект. Просто ги използвайте разумно и не носете тежка чанта на едно и също рамо през цялото време. Редовното вдигане на различни товари ще отдалечи остеопорозата и оформянето на гърбица, когато остареете. Сменяйте позата Седенето на едно място в продължение на часове причинява умора в мускулите, а лошата поза - болки в гърба и шията. Много е важно да променяте позата си, да се изправяте, да се разхождате и да се разтягате поне два пъти на час. Ако сте прекалено заети, за да го запомните, нагласете си аларма, която да ви подсеща да го правите на всеки 30 минути. Подобрете баланса си Има различни видове фитнес оборудване, които можете да използвате за упражнения, които подобряват баланса ви. Ходенето по всяка нестабилна повърхност, като пясък, също е много полезно. Балансирането на тялото свързва мозъка, нервната система и мускулите, за да създаде по-добра координация, като подобрява и стойката ви.", "date": "2018.03.12", "title": "Боли ви гърбът? Ето как ще забравите тази мъка!"}
{"url": "https://www.blitz.bg/obshtestvo/regioni/zhestoko-ubitata-binka-otiva-pod-zemyata-a-sint-y-marian-chelebiev-zad-reshetkite_news585338.html", "text": "36-годишният Мариан Челебиев, който е арестуван за бруталното убийство на собствената си майка, ще застане пред Бургаския окръжен съд днес, тъй като изтича 72-часовото му задържане. Очаква се прокуратурата да поиска обвиненият в екзекуцията на 76-годишната Бинка да остане за постоянно зад решетките. Припомняме, че трагедията се разигра в късните часове на 9 март в бл. 5 в бургаския жк \"Лазур\". Младият мъж след горещ спор не успял да сдържи нервите след безбройните нападки от страна на майка му и я ударил няколко пъти. Секунди след това я удушил с голи ръце. Негови съседи се съмняват, че в последните години злоупотребявал с дрогата. Постоянно се карали с майка си, а тя се опитала да го вкара в Психодиспансер, за да се лекува.  Погребението на брутално убитата Бинка ще бъде днес от 11:00 ч. в Гробищния парк в Бургас. Нейни роднини, близки и приятели ще я изпратят в последния й земен път, докато синът й отговаря пред съда за действията си. ", "date": "2018.03.12", "title": "Жестоко убитата Бинка отива под земята, а синът й Мариан Челебиев - зад решетките"}
{"url": "https://www.blitz.bg/zdrave/diagnostika-i-lechenie/tozi-irlandets-dokaza-che-ne-vi-tryabva-mozk-za-da-zhiveete_news585453.html", "text": "Ирландските медици съобщиха за един от най-необичайните случаи в своята практика – 84-годишен мъж, който е бил докаран в спешното отделение на болница след силно падане и оплаквания от главозамайване, успял да доживее до дълбока старост без част от своето дясно полукълбо. При това предварителната диагноза, поставена от медиците, не се потвърдила: вместо инсулт компютърната томография показала „запълнена с въздух кухина“ с дължина от 10 сантиметра в дясната челна част на мозъка.    До плашещите резултати от компютърната томография на възрастния мъж довела така наричаната въздушна херния – пневматоцеле, която се наблюдава при пациенти с повредени отделни части от тялото и вътрешните органи. При това изследванията показали и наличието на остеома – доброкачествено образувание в лицевата кост, отделяща носовата кухина от главния мозък. Именно през този „клапан“ в мозъка на мъжа постъпвал въздух, който оставал там в течение на десетилетия, смачквайки главния мозък и нарушавайки координацията.  Заради възникналото налягане мъжът, който многократно се оплаквал на своя лекуващ лекар от главозамайване, преживял микроинсулт. Оперативната помощ и наблюдението над мъжа в течение на 12 седмици показали, че откритите „дефекти“ в главата му не представляват никаква опасност за живота му. Превод и редакция: БЛИЦ", "date": "2018.03.12", "title": "Този ирландец доказа, че не ви трябва мозък, за да живеете"}
{"url": "https://www.blitz.bg/obshtestvo/izpluvakha-shokirashchi-tayni-ot-minaloto-na-veska-koyato-rodi-12-oto-si-dete-na-trotoara-navrkh-8-mart_news585285.html", "text": "ДДС милионерка роди 12-тото си дете на тротоар до централния площад в карловския град Баня и вероятно ще го отглежда в пълна мизерия. 39-годишната Веска Лучева има общо 7 деца от първия си брак и вече 5 от втория си мъж. Тя иска да се отърве от петте фирми с 5 милиона лева борчове към държавата, но няма никакви пари да наеме адвокат и да изчисти името си.Заради грешката й отпреди няколко години да се съгласи да подписва накуп различни документи, без да знае дори върху какво слага парафа си, в момента няма право на социални помощи. Взима само детски надбавки за 4 от хлапетата си, които гледа с втория си мъж, в размер на около 130 лева, признава бащата  на хлапетата Димитър Тодоров.  Веска е от български произход. Вторият й мъж Димитър Тодоров на 33 години е ром. Събрала ги любовта преди около 8 години. Веска имала много големи проблеми по време на първия си брак. Създала си сама дертове и покрай фирмите, на които станала горд собственик. Социалните тогава й взели децата, а Веска се пропила от мъка. За да не пропадне напълно, я спасил именно Димитър, пише \" \".  Любовната история между двамата е като от приказен филм. И двамата са от Сопот. Още навремето, когато Веска била женена за първи път, Димитър отглеждал крави и й давал част от млякото, за да има с какво русокосата красива тогава жена да храни малките си деца. Веска ги гледала в голяма бедност в някаква вила над Сопот, разказва Димитър. „Хм…много интересен филм бе нашето запознанство. Едно време аз имах крави, продавах й мляко за децата. После й помагах с каквото мога да си гледа децата и така се свързахме”, обяснява Димитър. Той и Веска имат вече пет общи деца след раждането на последното бебе. Най-голямата е Десислава на 6г. След нея е Дениз на 4,6г. Следва Камелия на 3,6г. и Димитър на 2,6 години. Хлапетата се появявали буквално през една година до раждането на най-малкия член на семейството – бебето Мариан. Той не бил планиран. Бащата Димитър не е признал нито едно от вече петте си деца. Затова и малчуганите са записани на името на майката Веска и не носят неговата фамилия. Таткото обаче си знае и имената на децата, и годините им. За бебето казва, че не е било желано, но след като се е родило точно на 8 март, ще си го гледат. Бременността на Веска ги изненадала, нямали пари за аборт. „Не го исках, ама като дойде, ще си го гледаме. Никога няма да си оставя децата. Работя. Работа има, стига човек да иска”, откровеничи Димитър. Той работи в строителството и така издържа многолюдната си фамилия, тъй като Веска е заета с децата и няма работа. Дошли от Сопот в карловския курортен град Баня преди 3 години. Наели малка къща с дворче за 100 лева наем на месец. Всичките живеят в една стая, а банята и тоалетната са външни и се нуждаят от ремонт. След раждането на бебето Димитър се заканва да ремонтира още една стая. Заради лошите битови условия децата им са болни от глисти, признава таткото. И уточнява, че да, имало хапчета и ги лекуват. И храна имат, а и съседът бай Кольо им помагал с по някой лев, а и в строителството работа имало бол. Димитър обаче не може да се примири, че нямат пари за добър адвокат, за да може Веска да се отърве от фирмите с огромни ДДС борчове. „Казаха ни, че трябвало специален адвокат да наемем. Ама откъде пари за него? Собствениците на тези фирми са хванати и са осъдени, ама фирмите продължават да се водят на Веска”, се чуди многодетният татко. Признава, че и той имал едно дете от предишен брак и че тези на Веска от първия й мъж, им идвали на гости в Баня. Четири от непълнолетните от първите 7 деца на Веска са по домове, две от най-големите й са задомени, а едно било осиновено. Джипитата на Баня изродили Мариан на 8 март Двете общопрактикуващи лекарки в град Баня, мед.сестрите им и една лаборантка са помогнали на бебето Мариан да се появи на бял свят. Около 8 часа на 8 март Веска се усетила, че има контракции и решила да отиде до аптеката в центъра на Баня, за да си купи нужното за влизане в болница. На тротоара на около 100 метра от читалището и местната здравна служба, Веска прималяла и приклекнала. Раждането започнало. Тя се развикала и около нея се струпали хора. Родилката успяла да се обади на сестрата на Димитър – Мария, която живее в съседното село Пролом. Таткото Димитър в това време още спял. Мария му се обадила и той отишъл до жена си. Започнал да звъни на 112, но линейката се забавила към 30 минути. „Пет пъти звънях и докато дойде линейката, бебето се роди”, казва Димитър. Край раждащата жена минал с колата си и кметът на Баня Стамен Гешев. Бебето вече се било появило, джипитата в този момент го повивали, а около Веска , която лежала на тротоара, имало локва кръв и плацента.   Новороденият кръстен на жена „На сестра ми реших да кръстя сина си. Тя е Марийка, а той – Мариан”, се хвали Димитър Тодоров. „Трябваше Александър да го кръстите, че се роди на бул. „Александър Стамболийски”, ама вие си знаете”, го хока съседът Николай Николов. Според други хора от градчето новороденото е трябвало да бъде кръстено Стамен – на кмета на Баня Стамен Гешев, който присъствал на раждането. Мариан се родил 3,250 кг и бил висок 51 см. След кратък престой в здравната служба в Баня, родилката и бебето били откарани в карловската болница. На 11 март Веска и синът й били изписани и се прибрали в Баня при останалите от семейството си. „Повече деца няма да имаме”, се зарича Димитър. Подлъгали Веска за фирмите с обещание за 20 000 лева „През 2010г. Илко от Пловдив ми каза, че ще ме уреди с 20 000 лева, за да си купя къщичка, ако му подпиша фиктивен трудов договор. Все едно съм работила 8 месеца. Съгласих се, за да имам къщичка за децата ми. Той ме закара при нотариус и аз подписвах всички документи, които ми дадоха без да знам за какво става въпрос”, признава как е станала ДДС милионерка в телефонен разговор Веска Лучева. Казва, че е жертва на измама и че не иска да ражда повече. Желанието й е да изчисти името си и да има пари да си гледа децата. Снимки: Монитор", "date": "2018.03.12", "title": "Изплуваха шокиращи тайни от миналото на Веска, която роди 12-ото си дете на тротоара навръх 8 март"}
{"url": "https://www.blitz.bg/layfstayl/skorost/otvorikha-vekht-garazh-v-manchestr-a-vtre-istinsko-skrovishche-snimki_news585447.html", "text": "Едва ли някой би предположил, че в гараж с вид като този от снимката, може да бъде скрито истинско съкровище. За лаиците автомобилът в този гараж не изглежда скъп, защото не е лъскав и времето е оставило своя отпечатък на него, но за истинските автомобилни маниаци е ясно, че тази кола е безценен шедьовър, пише Факти бг.Такива ценности се откриват рядко и винаги попадат в новините. В даденият случай става дума за гараж в английския град Манчестър, където от 1975 година стои неподвижен супер редкият Mercedes-Benz 190 SL. Този автомобил се произвежда през периода 1955-а - 1963 година и се прави на платформата на W121.  Двигателят е четирицилиндров с работен обем 1897 см3. Мощността е само 104 конски сили, а скоростната кутия - механична четиристепенна. Дизайнът на този автомобил обаче е неповторим и именно поради тази причина днес, добре запазени или реставрирани екземпляри струват много пари. Mercedes-ът от Манчестър ще бъде подложен на основна реставрация, след която би следвало да заприлича на този.", "date": "2018.03.12", "title": "Отвориха вехт гараж в Манчестър, а вътре истинско съкровище! (СНИМКИ)"}
{"url": "https://www.blitz.bg/svyat/osdikha-zhena-na-biznesmen-brutalno-zaklala-sekretarkata-mu_news585196.html", "text": "66-годишна жена от Маунт Плезънт, Южна Калифорния, беше осъдена за убийство, подбудено от брутална ревност. Жертвата ѝ е 62-годишната Шърли Гуднайт Пиърс, която всички описвали като много мила жена и която била сгодена, но въпреки това бил подозирана, че има афера с женен мъж, съобщава „Мирър“. 66-годишната Марлийн Постъл Джонсън била омъжена за Ървин – президент на текстилна компания. Шърли била негова колежка – изключително лоялна, уважавана, занимавала се с благотворителност. Шърли била сгодена за Чък Рийвс, но Марлийн била убедена, че мъжът ѝ имал афера с нея.     Марлийн започнала да тормози Шърли. Ревността, която изпитвала, била безумна и никой и нищо не можело да я убеди, че греши. Обсебващата ѝ параноя я довела до там да следи предполагаемата любовница на мъжа си, да снима дома ѝ, дори да я заплашва. Нещата толкова се влошили, че Шърли си издействала ограничителна заповед.   Това, обаче, не спряло Марлийн. През 2011 година тя нападнала Шърли. Няколко души от компанията, сред които Ървин и Шърли, обядвали в ресторант, както всеки петък. Марлийн се приближила до сервитьорката и ѝ предложила подкуп, за да скрие камерите в сепарето, където обядвали служителите, и да залови „двойката“ на място. Сервитьорката отказала.     Няколко дни по-късно съпругата се върнала в същия ресторант, за да ги шпионира. Опитвала се да се скрие зад меню, но сервитьорката я забелязала и казала на Ървин. Докато останалите придружавали Шърли навън, Марлийн я нападнала на паркинга с крясъци и викове. Била кто „подивяло животно“.     Ървин – уморен от изстъпленията на жена си, която веднъж дори го заплашила с нож, се разделил с нея и също получил ограничителна заповед. Раздялата, обаче, не сложила край на вманиачаването на Марлийн по Шърли. Тя продължила да я преследва, снимала я вкъщи и в офиса, включително направила снимки от въздуха на дома ѝ. Крадяла и пощата ѝ.     През юли 2013 година ограничителната заповед на Марлийн изтекла. Вече шеста година Шърли била подложена на тормоз. На 21 юли 15-годишен тийнейджър получил съобщение: „Назад, ще си върнеш Ървин само през трупа ми, мръсна ку*ва“. Оказало се, че Марлийн го е пратила на грешен номер, мислейки, че е на Шърли.        48 часа по-късно годеникът ѝ Чък я открил мъртва в банята. Шърли била намушкана във врата с такава ярост, че дръжката на ножа се счупила, а острието останало вътре. Водата в банята текла, а къщата била обърната наопаки. По-късно станало ясно, че убиецът е опитал да измие следите си с белина. Нищо, включително и бижутата, не било откраднато.     Марлийн отишла в полицията да каже, че чула по новините за случилото се и че не го е извършила, защото имала алиби. Полицаите забелязали драскотини по ръцете ѝ, както и неспокойното ѝ поведение. Часове по-късно тя била арестувана, а домът ѝ бил претърсен.     Едва 5 години по-късно Марлийн е осъдена за убийството. „Госпожо, вие ще умрете в затвора. Това е моето решение“, заяви съдията. Превод и редакция: БЛИЦ    ", "date": "2018.03.12", "title": "Осъдиха жена на бизнесмен, брутално заклала секретарката му"}
{"url": "https://www.blitz.bg/obshtestvo/prirodnite-bogatstva-koito-pomagat-da-se-spravite-s-prezhdevremennata-eyakulatsiya_news585311.html", "text": "Най-големият бич за самочувствието на един мъж е невъзможността да задържи оргазма си и да достави максимално удоволствие на жената. Според официални данни този проблем се наблюдава при 8-10% от мъжете, но истината е, че преждевременната еякулация е далеч по-често срещано явления, отколкото си мислим. Още от времената на нашите деди, когато едно от най-важните неща за българското семейство е била многобройната челяд, са известни методи и билки, дарявали мъжете с невероятна полова мощ, пише beu.bg. Кои са тези природни богатства, които, за разлика от днешните синтетични продукти, не само не крият рискове за здравето, а дори напротив – помагат да живеем пълноценно, чете и ще разберете! Бабини зъби  Активните съставки на тази билка са особено благоприятни за половата система. Екстрактът, добит от нея, стимулира производството на лутенизиращ хормон, който от своя страна влияе пряко върху производството на тестостерон. Повишеното ниво на тестостерона пък води до повишаване на силата, мускулния растеж, удължава ерекцията и и засилва потентността. Още нашите деди са използвали този природен сексуален стимулант, за да удвоят шансовете си да се сдобият с много наследници. Магарешки бодил  Това е другата популярна билка, която вирее в Европа, Северна Африка, Азия, цяла България, а по-късно е пренесена в Северна Америка и Австралия. Тя е прочута в цял свят със своето благоприятно действие върху потентността и половата мощ. Освен това помага за възстановяване на силите на организма и повишава тонуса на гладката мускулатура. Жълт кантарион  Той е един от най-мощните афродизиаци. Особено полезен е при преждевременна еякулация и действа еднакво благоприятно както на мъжете, така и на жените. Учени от цял свят дълго са изследвали свойствата на жълтия кантарион и са установили безспорните му качества. Нашите деди пък са открили, че в съчетание с бабини зъби и магарешки бодил, той е най-мощната виагра и отличен източник на енергия. Мурсалски чай  Чудото, наречено лек за всички болежки или „Родопската виагра“, което вирее единствено на Балканите и най-вече в Пирин и Родопите. За първи път билката е открита в Шар планина, откъдето произлиза и латинското му наименование Sideritis scardica. Освен че дава много сила, мурсалският чай съдържа сериозни количества калий и цинк - едни от най-важните елементи, от които зависи качеството на спермата, потентността и половата издръжливост. И това е само малка част от широкия аспект на действие, билката има и още десетки здравословни ползи.  Тези уникални дарове на природата, събрани в едно, се превръщат в истински еликсир за сила, продуктивност, увереност и сексуална активност. ", "date": "2018.03.12", "title": "Природните богатства, които помагат да се справите с преждевременната еякулация"}
{"url": "https://www.blitz.bg/layfstayl/khoroskop/astrologt-ivelina-pencheva-predupredi-dnes-se-otvarya-nebesnata-vrata-i-sme-pod-kontrola-na_news585317.html", "text": "27-ят слънчев ден е посветен на Небето (защитният покров над Земята). Отваря се небесната врата и Висшите сили говорят с нас чрез небесните знаци, пише астрологът Ивелина Пенчева в хороскопа си за bulgaria.utre.bg. „Стриктно да се съблюдават правилата за общуване между хората. Смята се, че сте под контрола на Небето, затова в никакъв случай не трябва да се лъже. Не трябва да променяте жена си, а жената – мъжа си в този ден. Въобще сексуалните контакти и съпружеските обятия не се препоръчват, както не се препоръчват, когато се правят пред много хора, тъй като все едно днес ви наблюдават 1000 очи“, предупреждава астрологът. В този ден трябва да се държите така, сякаш се намирате на нудистки плаж и всички ви контролират и ви следят, добавя тя.  „Не може да пушите - това осквернява небето! Препоръчва се повече време да прекарате на открит въздух и да правите разходки пеша, по-малко да стоите в затворени помещения. Краката да се натоварват повече! Молете се за близките си, за себе си, молитвите ви ще бъдат чути! Бъдете пасивни, естествени!“, съветва Ивелина Пенчева.  „Благоприятно е за пътуване, за нови запознанства, за контакти, за гостоприемство, подаръци, физически практики. На този ден е необходимо да раздавате това, за което няма да ви е жал, което ви е излишно. В шкафа сте натрупали всякакви боклуци, раздайте ги на бабите, на по-бедните! Това е ден също на размяната, която трябва да е еквивалентна, равностойна“, добавя астрологът.  „Не се препоръчва да се спускате под земята и в шахти, тунели, да копаете, гробове. Не трябва да лъжете и да пушите в този ден, както нито да се бръснете, нито да се подстригвате. Противопоказна е измяната. Спете при вдигнати завеси!“, съветва тя.  „Храната трябва да бъде лека и разнообразна, течна и да не е сладка. Трябва да носите колкото може по-малко дрехи. Цветове на деня са светло синьо и златисто. Откажете се от зелени и кафяви тонове! Жените да не използват козметика! Всичко трябва да е естествено. Добре е да не носят бижута“, добавя Ивелина Пенчева. ", "date": "2018.03.12", "title": "Астрологът Ивелина Пенчева предупреди: Днес се отваря небесната врата и сме под контрола на..."}
{"url": "https://www.blitz.bg/obshtestvo/regioni/koshmart-v-bregovo-prodlzhava-polozhenieto-oshche-e-bedstveno_news585324.html", "text": "Остава усложнената обстановка в Северозападна България. След Хайредин бедствено положение вчера обявиха община Брегово и видинското село Иново, предава bTV.В Брегово река Тимок на места излезе от коритото си заради обилното снеготопене.  Има опасност от замърсяване на питейната вода. По данни на местната власт остават още 20 – 30 см, за да прелее водата от дигите. Властите са в готовност да евакуират най-застрашените хора. Остава в сила бедственото положение и за три от населените места в  община Хайредин . Водата се излива в земеделски площи, но в близост до първите къщи на селото, което е наложило обявяването на бедствено положение.Ситуацията е усложнена и в  село Иново , където се скъса защитна дига.", "date": "2018.03.12", "title": "Кошмарът в Брегово продължава, положението още е бедствено!"}
{"url": "https://www.blitz.bg/zdrave/diagnostika-i-lechenie/uzhasno-e-eto-kakvo-tochno-prichinyava-smartfont-na-vashiya-mozk_news585539.html", "text": "Помните ли времето, когато първото нещо, което вие правихте веднага след ставане от сън не бе да си вземете телефона в ръка и да видите какво се случва в него? Май беше отдавна, нали? Повечето хора гледат в екрана на смартофна си около пет часа в денонощието, проверявайки устройството ститици пъти на ден (а понякога и през нощта), пише в. \"Метро\". Но какво точно причинява това на нашите мозъци? Ендокринологът Робърт Люстиг каза пред специализираното издание Science Alert, че постоянният поток от аларми за получаване на най-различни известия в смартфона причинява постоянен стрес на нашите мозъци. Стресът води до това, че префронталният кортекс на нашия мозък, който обработва по-голямата част от нашите когнитивни функции, „полудява“, обяснява Люстиг. Това означава, че ние правим грешки. „В крайна сметка правите глупави неща. А тези глупави неща ви създават на свой ред проблеми“, добавя Люстиг.    Смята се, че около 11% от хората в Западния свят страдат от така наречената технологична зависимост, смята професор Офир Тюрел от Държавния университет в Калифорния.  Лари Росен, професор по психология в същия университет, казва, че постоянния поток от аларми за получени известия има и съответния психологичен ефект. По думите на Росен, потокът от постоянни аларми на смартфона „тренира“ хората да гледат в своите телефони не само, когато се получават известия, а и когато такива въобще няма. „Сърдечният пулс при тези хора се покачва. Започва гъделичкане по кожата. Те стават все по-изнервени с всяка минута, в която те не погледнат към екрана на своя смартфон“, обяснява той. Според Росен, тези хора трябва да намалят „общуването“ си със своя смартфон, а за целта би помогнало изработването на график.  Професорът обяснява, че като за начало въпросните хора може да започнат да проверяват своите смартфони само няколко минути на всеки изминал час.   Той също предлага страдащите от технологична зависимост хора да поработят върху своята концентрация с цел да я подобрят, но постепенно. „За целта нагласете таймера на вашия телефон на 15 минути и проверявайте смартфона си, едва когато тези минути изтекат. Правете така, докато не стигнете момента, в който ще си кажете: „Искам да приключа това, което правя, и едва тогава ще си проверя телефона“. Тогава ще знаете, че вие може да се концентрирате върху нещо 15 минути“, обяснява професорът.  Част от проблема са и тактиките на „лабораторните мишки“, използвани от технологичните гиганти като Google и Facebook, както и класическите тактики, заимствани от казината. Те имат за цел да накарат човека да гледа постоянно приложението в смартфона си.  Бившият директор по продуктите на Google Тристан Харис обясни, че „потокът от нотификации“, използван от приложенията като Фейсбук, е разработен така, че да „радва нашите мозъци“ като слот машините, които карат човек да си мисли, че с всяко следващо дърпане на ръчката той може да спечели големия джакпот.      Превод и редакция: БЛИЦ    ", "date": "2018.03.12", "title": "Ужасно е: Ето какво точно причинява смартфонът на вашия мозък"}
{"url": "https://www.blitz.bg/layfstayl/za-damite/padnakha-nay-golemite-tayni-mzh-s-dva-penisa-razkri-kakv-e-seksualniyat-mu-zhivot-chetivoto-e-18_news585542.html", "text": "Има и такава аномалия - мъж с два пениса, но най-интересното е, че той не се смята за уникален и е напълно доволен от сексуалния си живот, пише lifeonline.bg. Мъжът отказва да разкрие името си и предпочита да остане анонимен. Въпреки това, той подробно описва сексуалния си живот. Според собственика на двойния пенис, и двата му генитални органа функционират нормално. Всеки член може да получи ерекция, но винаги започвало с левия, а след като той достигне максимума се втвърдява и десния.  И двата еякулират всеки път, но по различен начин и по различно време. Той може да получи оргазъм по време на мастурбацията, но предпочита да има интимни отношения с партньор, отколкото с ръката си.  Бисексуалният особняк отбелязва, че жените възприемат физиологичната му аномалия различно, а някои дори \"размислят\", когато го видят. Момчетата обаче се наслаждават на допълнителната екстра, имало навремето и такива, които смятали единия за фалшив. Казва \"навремето\", когато е имал безразборни и случайни връзки, нещо, което вече е променил.  „Двучлена“, както се е нарекъл сам той, е имал връзка с момче и момиче едновременно.  „По принцип, това не е нещо, с което се хваля. Ако не си легнеш с мен няма да разбереш, че имам двоен член…“, обяснява малката си тайна уникалният мъж.  Попитан, кога му е било най-трудно с аномалията, надареният споделя, че това е било в гимназията, като обяснява, че под душовете ситуацията е била доста комична и бил повод на много шеги от съучениците си.  На въпроса дали някога е искал да отстрани единия от двата мъжът отговаря:  „Преди, като растях – Да. Сега, по дяволите – Не!“  „Влизал“ ли е с двата в един и същ отвор?\"  „Да, хубаво е. Харесва ми да чувам стенанието на партньора...\"  По отношение на една конкретна жена, той каза: \"Тя се оплака по-късно, че шийката на матката й е пострадала, и че вагината й се разширила, но продължи да се връща за още, в продължение на три месеца.“  Той споделя още, че избягва публичните тоалетни, защото се чувства дискомфортно, тъй като урината изтича и през двата отвора, което причинявало дискомфорт, а и имало случаи на шокирани случайни свидетели на случващото се.  Любим му бил десният, защото левият често му правел номера.  Собственикът на два пениса многократно е получавал оферти да се снима във филми за възрастни, на които всеки път отказва, но гордо споделя снимки на чудото, което носи в гащите си в мрежата.    ", "date": "2018.03.12", "title": "Паднаха най-големите тайни! Мъж с два пениса разкри какъв е сексуалният му живот (ЧЕТИВОТО Е 18+)"}
{"url": "https://www.blitz.bg/svyat/posledenata-snimka-na-mina-s-neynite-shaferki-i-ekipazha-na-fatalniya-samolet-predi-tragediyata-galeriya_news585496.html", "text": "Това са седемте гостенки на Мина Башаран, които загинаха заедно с нея, връщайки се от моминското й парти в ОАЕ, след като самолетът, в който те пътуваха, се разби в планина в Иран. Богатата 28-годишна наследничка Мина Башаран е била в Дубай, където е празнувала моминското си парти преди своята предстояща сватба. Момичето трябваше да мине под венчилото на 28 март. Снимка, за която се смята, че е публикувана от самата Башаран в социалните медии точно преди самолетът ѝ да излети от Истанбул, показва женската компания, която позира заедно с женския екипаж на машината.  Гостенките на Мина са идентифицирани като Зейнеп Кошкун, Айше Анд, Бурчу Урфали, Асли Измирли, Лиана Хананел, Жасмин Барух и Синем Акай.    Някои от тях са работили в модния бизнес, производството на бижута и дизайна на дрехи. Изглежда, че всичките гостенки на Мина са били представителки на светския елит на Истанбул.    Самолетът е Bombardier Challenger, произведен е в Канада. Собственост е на управляваната от бащата на Мина компания, бизнес магнатът Хюсеин Башаран.     В четвъртък Мина е публикувала снимка в Инстаграм, на която тя стои на пистата пред фаталния самолет. Тя е облечена в яке с надпис '#bettertogether Mrs Bride' (По-добре сме заедно, госпожице булка).  В събота тя е публикувала снимка, на която тя се усмихва в компанията на своите сеем шаферки, които са облечени в розови роби. Мина е облечена в бяло.  „#minasbachelorette #bettertogether“, гласи коментар към фотоса.  Последните видеа на Мина в мрежата показват как тя ѝ приятелките ѝ се радват на концерт на певицата Рита Ора в популярно нощно заведение в Дубай. Превод и редакция: БЛИЦ  Жасмин Барух, собственик на фирма за бижута и дизайнер на бански  Лиана Хананел, партньорка във формата на Барух  Асли Измирли, дизайнер на бжута  Айше Анд,  психоложка  Бурчу Урфали, собственик на компания за изработка на различни униформи   Синем Акай  Зейнеп Кошкун", "date": "2018.03.12", "title": "Последената СНИМКА на Мина с нейните шаферки и екипажа на фаталния самолет преди трагедията (ГАЛЕРИЯ)"}
{"url": "https://www.blitz.bg/svyat/v-kiev-iskat-da-zadlzhat-zhitelite-na-krim-i-donbas-da-molyat-proshka-ot-ukrayna_news585313.html", "text": "Бившият депутат от Върховната рада на Украйна Андрей Сенченко, който през пролетта на 2014 г. временно изпълняваше задълженията на зам.-шеф на президентската администрация, е подготвил законопроект, задължаващ жителите на Крим и Донбас да искат прошка от Киев. Политикът написал това във Фейсбук. Законопроектът „За прошката”, според Сенченко, ще засегне лицата, които извършват дейност в интерес на „държавата-агресор” (Русия). Член от закона предлага на такива „категории жители на Крим и Донбас да си признаят вината, да се разкаят и да поискат прошка за извършените престъпления”.     Като алтернативно криминално наказание Сенченко предлага ограничаване на гражданските права на „разкаялите се”, включително да им се забрани да работят в държавните органи на Украйна и да участват в избори. Заявления за опрощаване ще бъдат разглеждане от съда.     Според идеята на Сенченко, процедурата по опрощаване се предлага само за жителите на Крим и Донбас, тъй като тези хора „се оказали на територии, контролирани от агресора, без защита от държавата и под масираното въздействие на враждебна пропаганда”.    Превод и редакция: БЛИЦ    ", "date": "2018.03.12", "title": "В Киев искат да задължат жителите на Крим и Донбас да молят прошка от Украйна"}
{"url": "https://www.blitz.bg/svyat/tereza-mey-izrigna-rusiya-e-razrabotila-voenniya-nervnoparalitichen-agent-otrovil-skripal_news585523.html", "text": "Тереза Мей заяви, че Сергей и Юлия Скрипал са били отровени от „военен нервнопаралитичен агент“, разработен в Русия. В изявление пред Камарата на общините, британският премиер каза, че „най-вероятно“ Русия е отговорна за покушението срещу живота на бившия руски шпионин и неговата дъщеря, пише в. \"Метро\". „Сега е ясно, че Скрипал и дъщеря му са били отровени от военен нервнопаралитичен агент, разработен в Русия“, каза Мей. „Това не е само престъпление срещу Скрипал и дъщеря му, това е безумен и безразсъден акт срещу Великобритания, застрашил живота на невинни мирни граждани“, добави тя. По думите на премиера, от руския посланик е било изискано да обясни как руския газ се е озовал в Солсбъри.  Инцидентът е бил или „директен акт на руската държава срещу нашата държава“, или Русия „е изгубила контрола“ си върху силния нервнопаралитичен агент, който е произвела, и той се е оказал в погрешни ръце, каза още Мей.  Така Русия ще има време до четвъртък, за да разкрие подробностите около програмата за разработване на газа Новичок пред Организацията за забрана на химически оръжия.  В случай, че руската страна не предостави задоволителен отговор по случая, британското правителство ще смята покушението срещу Скрипал „за незаконна употреба на сила от страна на руската държава срещу Великобритания“.   Превод и редакция: БЛИЦ", "date": "2018.03.12", "title": "Тереза Мей изригна: Русия е разработила „военния“ нервнопаралитичен агент, отровил Скрипал"}
{"url": "https://www.blitz.bg/lyubopitno/dzhadzhi/whatsapp-ss-znachitelno-podobrenie-na-edna-ot-funktsiite-si_news585514.html", "text": "Потребителите на WhatsApp ще имат повече време, за да изтрият съобщенията си. Разработчиците на приложението са подобрили тази функция - сега ненужното съобщение може да бъде изтрито в рамките на 68 минути след изпращане. Както се съобщава от mspoweruser.com, нова бета версия на WhatsApp вече е достъпна за изтегляне.  Дотогава съобщението \"за всеки\" може да бъде изтрито за 8 минути и 32 секунди от момента на изпращане. Превод: БЛИЦ", "date": "2018.03.12", "title": "WhatsApp със значително подобрение на една от функциите си"}
{"url": "https://www.blitz.bg/svyat/frenskoto-pravitelstvo-e-v-shok-eto-kakvo-ime-sa-izbrali-tezi-roditeli-za-bebeto-si_news585509.html", "text": "Бебешките имена могат да предизвикат много спорове. Хората имат много различни вкусове, някои искат класически и традиционни имена, докато други искат странни и уникални. Представете си, че най-накрая успявате да се уредите с идеалното име, стигате до общо решение и впоследствие се оказва, че законно нямате право да го притежавате. Това се е случило с една двойка във Франция, която е избрала доста необичайно име за своето малко момиченце. Искаха да я наричат ​​Лиъм и за тях това бе перфектното име.  Очевидно самото име не е необичайно, но френското правителство има проблем с факта, че са избрали традиционно мъжко име за момиченце. Те се притесниха, че \"вероятно ще се създаде риск от объркване между половете\", съобщава The Local.  Прокурорът уточнил, че името е \"в противоречие с интереса на детето и би могло да му навреди в обществените отношения\" и каза на съдията да забрани на родителите да го използват.  Ако родителите не успеят да измислят ново име, съдията ги предупреди, че той сам ще измисли такова за малкото момиченце.  Родителите се борят срещу решението и търсят правна помощ, но дотогава са отложили кръщението.  Франция е известна като много строга, когато става въпрос за бебешки имена, и този вид съдебно заседание не е необичайно.  В миналото на родителите са били забранени да назоват децата си Nutella, Strawberry и Manhattan. Превод: БЛИЦ    ", "date": "2018.03.12", "title": "Френското правителство е в шок! Ето какво име са избрали тези родители за бебето си"}
{"url": "https://www.blitz.bg/stsena/nikol-kidman-shokira-fenovete-si-aktrisata-e-zaprilichala-na-babichka-snimki_news585507.html", "text": "Холивудската актриса Никол Кидман шокира феновете си с външния си вид. Папараци изловиха 50-годишната звезда в Манхатън. На кадрите, които се завъртяха в мрежата, Кидман изглежда много остаряла, с посивели коси и набръчкано лице, съобщава \"Мирър\". Малко по-късно стана ясно, че ужасяващият й външен вид е заради ролята й във филма The Goldfinch. Лентата е по мотиви от романа на Дона Тарт „Щиглецът”, получил наградата „Пулицър” през 2013 г.    Премиерата на лентата ще бъде през октомври 2019 година. Превод: БЛИЦ    ", "date": "2018.03.12", "title": "Никол Кидман шокира феновете си! Актрисата е заприличала на бабичка (СНИМКИ)"}
{"url": "https://www.blitz.bg/svyat/ukrayna-sled-maydana-mzh-prodade-bbrek-za-da-si-plati-svatbata-i-pochina-mesets-po-ksno_news585535.html", "text": "Жител на Лвовска област на Украйна почина месец след сватбата си. За да плати за празненството, украинецът продаде единия си бъбрек за 15 000 долара. По информация на портала Lvnews, причината за кончината на мъжа е станало това, че той е легнал под ножа на черни лекари, занимаващи се с незаконна трансплантация на човешки органи. Според медиите, сега не е възможно да се установи къде точно мъжът се е „оперирал“, защото той е държал в строга тайна подробностите около своето „предсватбено“ пътуване.   Превод и редакция: БЛИЦ    ", "date": "2018.03.12", "title": "Украйна след Майдана! Мъж продаде бъбрек, за да си плати сватбата, и почина месец по-късно"}
{"url": "https://www.blitz.bg/kriminalni/totalna-nebrezhnost-bebe-na-godinka-pochina-sled-nepravilna-diagnoza_news585412.html", "text": "Педиатър от градската детска болница в руския град Ставропол е заподозрян в убийството на дете поради небрежност. Това предаде life.ru. Според разследването през септември 2017 г. майка се обърнала към болницата с оплаквания относно здравето на едногодишното й бебе. Дежурният педиатър посетил адреса им и изследвал детето, като го диагностицирал с \"остра респираторна вирусна инфекция, остър ларингит, стеноза 0 градуса\" и назначил подходящото лечение.  В същото време педиатърката уверила майката, че няма причина за безпокойство, както и необходимостта от хоспитализация. Два дни по-късно момчето е отведено в болницата със стеноза на ларинкса от трета степен. Въпреки опитите на лекарите да спасят бебето, то умряло същия ден.  За случая на лекарката е образувано дело за причиняване на смърт поради небрежност. Според предварителната версия детето се нуждаело от незабавна хоспитализация и умряло поради неправилно поставена диагноза. Разследването продължава. Превод: БЛИЦ    ", "date": "2018.03.12", "title": "Тотална небрежност! Бебе на годинка почина след неправилна диагноза"}
{"url": "https://www.blitz.bg/svyat/putin-razkri-prichinata-za-tragediyata-s-podvodnitsata-kursk_news585498.html", "text": "Руският президент Владимир Путин заяви, че от 2013 г. всяка година руската авиация получава по 200 летателни апарата, съобщи РИА Новости. „Ние спокойно можем да кажем, че армията ни не просто се е възродила, а че буквално е била създадена на ново. Новите формирования се доказаха блестящо в Сирия“, заяви Путин.Той подчерта, че Русия няма да заплашва никого, но смята да направи нужното, за да осигури сигурността на страната.  Според Путин потъването на руската подводница „Курск“ е било причинено от общото състояние на руската армия. „Аз знам в какво състояние беше нашата армия и в това нямаше нищо чудно, но трагедията е колосална. По-рано президентът обяви, че страната му разполага с иновативни оръжия. Той обаче добави, че няма да ги използва за нападение, а само за отбрана.", "date": "2018.03.12", "title": "Путин разкри причината за трагедията с подводницата \"Курск\""}
{"url": "https://www.blitz.bg/svyat/pevets-pkha-v-grloto-na-priyatelkata-si-chesn-do-smrt-za-da-ya-osvobodi-ot-zli-dukhove-snimki_news585444.html", "text": "Виетнамски поп певец бе арестуван по обвинение в убийството на 20-годишно момиче, на което пъхал в гърлото чесън до смърт. Според следствието, убийството е било част от ритуал по прогонване на духове, който 40-годишният Нгуен Коунг направил, след като се убедил, че момичето е било обладано от злите сили. Тялото на загиналата бе намерено след края на купон, пише в. \"Дейли Мейл\". Нгуен и неговата жертва, известна само с името Гуйен, отишли в апартамент в центъра на Ханой с още двама приятели рано сутринта в понеделник. Там те взимали наркотици, които предизвиквали силни халюцинации. Няколко часа по-късно Нгуен и Гуйен решили, че двамата са били обладани от зли духове и започнали да си слагат в гърлата скилидки чесън. В един момент обаче мъжът започнал да помага на своята приятелка с чесъна, при това насила. В резултат момичето починало вследствие на задушаване. По-късно полицията извадила от гърлото ѝ 33 скилидки чесън.   Превод и редакция: БЛИЦ", "date": "2018.03.12", "title": "Певец пъха в гърлото на приятелката си чесън до смърт, за да я освободи от зли духове (СНИМКИ)"}
{"url": "https://www.blitz.bg/svyat/turtsiya-moli-rusiya-da-uskori-dostavkite-na-s-400-moskva-izplnyava_news585468.html", "text": "Русия ще изпълни в ускорени темпове договора за доставка на ЗРК С-400 на Турция по молба на Анкара. Това съобщи помощникът на руския президент по военно-техническия сектор Владимир Кожин. „Договорът е подписан, той се изпълнява. Турската страна изразява постоянно желание изпълнението му да бъде ускорено, затова сме намерили оптималния вариант, съгласихме се да ускорим реализирането на договора“, каза Кожин в интервю за „Россия 24“.  „Началото на изпълнението ще започне в началото на 2020 година“, уточни помощникът на руския държавен глава.    По-рано шефът на „Ростех“ Сергей Чемезов съобщи, че Турция ще купи четири дивизии С-400, стойността на договора е 2,5 милиарда долара. Първите доставки ще започнал през март 2020 година.    През ноември 2017 година турските медии, позовавайки се на турския министър на отбраната Нуретин Джаникли, съобщиха, че Русия ще достави на Турция първия ЗРК С-400 още през 2019 година.  Чемезов също обяви, че Русия ще отпусне кредит на Турция за закупуването на системите. Той покрие повече от половината от стойността на договора. „Остана само да се одобрят финалните документи“, добави той.   Превод и редакция: БЛИЦ    ", "date": "2018.03.12", "title": "Турция моли Русия да ускори доставките на С-400, Москва изпълнява"}
{"url": "https://www.blitz.bg/svyat/kasapnitsa-v-belgrad-uvolnen-programist-nakhlu-v-ofis-i-likvidira-bivshiya-si-shef_news585425.html", "text": "Кървава стрелба се е разиграла по-рано днес в офис в центъра на Белград, съобщава радио Б92. Според информациите програмист е нахлул в офиса на бившия си работодател и е открил огън по няколко човека. При кървавата стрелба двама души за простреляни, а един е скочил през прозореца в опит да се спаси. Тримата пострадали са откарани в болница, където по-късно един от тях почива.  По първоначални данни жертвата е бившият шеф на стрелеца. Мъжът е заловен от полицията в южен квартал на столицата на Сърбия.   Виновникът за драмата бе арестуван малко по-късно в южния квартал на Белград \"Звездара\" след сигнал за пожар. Компютърният специалист наскоро е бил уволнен, което вероятно е причината за трагичния развой.       ", "date": "2018.03.12", "title": "Касапница в Белград! Уволнен програмист нахлу в офис и ликвидира бившия си шеф"}
{"url": "https://www.blitz.bg/kriminalni/prestplenie/udar-po-koruptsiyata-krupna-skhema-za-reket-i-iznudvane-na-biznesa-ot-vissh-chinovnik-v-nap-lsna-v-reportazh-na-gospodari-na-efira-video_news585431.html", "text": "„Господари на ефира” стартираха поредица от репортажи, разкриващи корупционните практики на организирана банда, с център НАП, която рекетира бизнеса.От месеци екипът на предаването работи по разкриването на крупна схема за рекет и изнудване на бизнеса, в която са замесени бивши и настоящи служители на Националната агенция по приходите.  В петък бе излъчен разказа на бизнесмен, който многократно е изнудван да дава рушвети, за да си осигури „спокойна” работна среда. Пред камерите на екипа той разказа за тормоза и изнудването, на които е подложен от държавен служител на висок пост в НАП. Скандални кадри разкриват цялата рекетьорска схема.  Поредният пример, за това, че е мит твърдението, че в България няма корупция. Дали пък това не е една от причините големите инвеститори да странят от държавата ни?! Видео на долната схема за рекет може да видите ", "date": "2018.03.12", "title": "Удар по корупцията! Крупна схема за рекет и изнудване на бизнеса от висш чиновник в НАП лъсна в репортаж на \"Господари на ефира\" (ВИДЕО)"}
{"url": "https://www.blitz.bg/obshtestvo/regioni/grmnakha-mzh-v-grdite-v-selo-telish-prichinata-e-nelepa_news585428.html", "text": "На 10 март в 19.20 часа в РУ - Червен бряг е получен сигнал, че в болницата в Плевен е приет 30-годишен от град Койнаре с огнестрелна рана в гърдите. От проведените оперативни действия е установено, че около 22.30 часа предния ден в заведение в село Телиш е възникнал скандал между пострадалия и 74-годишен от същото село.  По-възрастният мъж е прострелял опонента си с пистолет с неустановена към настоящия момент марка и модел. Извършителят е задържан за срок до 24 часа.  Уведомен е дежурен прокурор при Окръжна прокуратура - Плевен. По случая е образувано досъдебно производство за престъпление по чл. 115, във връзка с чл. 18, ал. 1 от НК. Работа по случая продължава.    ", "date": "2018.03.12", "title": "Гръмнаха мъж в гърдите в село Телиш, причината е нелепа!"}
{"url": "https://www.blitz.bg/svyat/amerikanka-iztrgna-ochite-si-pri-svrkhdoza-i-nameri-shchastieto_news585417.html", "text": "Американка, която \"изтръгнала\" очите си по време на свръхдоза наркотици, казва, че това й е помогнало да стане по-щастлива. Това съобщи The Independent. През февруари 20-годишната Кайли Мутарт от град Андерсън, Южна Каролина, обещала на майка си да започне лечение за наркомания. Само седмица преди да отиде в рехабилитационния център, момичето решило най-сетне да използва метамфетамин. Тя не ги изчислила добре и използвала твърде голяма доза от лекарството. В резултат на това тя стиснала очите си, тъй като се страхувала, че, ако не го направи, \"всичко ще изчезне и всички ще умрат\".  Момичето било намерено от минувачи край църква с очи в ръцете си. Тя изкрещяла, че иска да види светлината и се опитвала да се бие с тях. Тя била отведена в болницата, където й осигурили необходимата помощ. \"Всичко беше в тъмнина, знаех, че съм сляпа. Но, когато почувствах, че майка ми е близо, разбрах, че всичко ще бъде наред \", каза тя.  Кайли била пусната от болницата на 1 март. Тя започнала да посещава психиатър и да ходи на физиотерапия. Надявала се, че ще успее да изпълни мечтата си и да стане морски биолог, въпреки слепотата. Също така събирала пари за водача на платформата \"goofundme\". Въпреки това заболяване момичето твърди, че е щастлива. \"Животът стана много по-добър, отколкото тогава, когато бях пристрастена към наркотиците. Този свят беше ужасен \", призна тя. Превод: БЛИЦ", "date": "2018.03.12", "title": "Американка изтръгна очите си при свръхдоза и намери щастието"}
{"url": "https://www.blitz.bg/svyat/piyande-poludya-sled-skandal-s-zhena-si-i-stvori-nebival-ekshn-na-parking-video_news585410.html", "text": "Пиян руснак от град Катав-Ивановск, Челябинска област, организира невиждан екшън на паркинг. Видеоклипът е публикуван в YouTube, предаде life.ru. Очевидци на инцидента отбелязват, че мъжът, шофирайки своята \"Тойота Ленд Крузер\", разбива \"Тойота RAV4\", собственост на жена му, в продължение на няколко минути. Причината за ситуацията била кавга между съпрузите.  На кадрите можете да видите как мъжът удря колата с метален стълб и дори почти смазва млад мъж, който иска да отдалечи собствената си кола. При екшъна са засегнати и други превозни средства.  На пияния мъж вероятно ще му бъде отнета шофьорската книжка. Превод: БЛИЦ", "date": "2018.03.12", "title": "Пиянде полудя след скандал с жена си и сътвори небивал екшън на паркинг (ВИДЕО)"}
{"url": "https://www.blitz.bg/svyat/skandalni-repliki-na-sveshchenik-za-blagodatniya-ogn-predizvikakha-kavga-v-yerusalim_news585419.html", "text": "Свещеник на Арменската патриаршия изрази своя версия за слизането на Благодатния огън и привлече гнева на свой колега, представител на коптската църква. Както съобщава Израел Инфо, сблъсъкът между духовниците започнал по време на заснемането на репортаж точно в Църквата на Божия гроб за телевизионния канал Hadashot 2. В параклиса Самуел Агоян каза, че в Благодатния огън няма нищо свято. Според него той наблюдавал три пъти как патриарсите осветяват свещи от маслена лампа.  \"Бог върши чудеса, но не за забавление за хората\", добавя той.  Коптският свещеник се възмутил жестоко от изказването на колегата си, той се намесил и поискал да спрат снимките.  \"Извинете ме, но той лъже. Огънят се спуска от небето и патриархът го изважда и го споделя с другите\", уточнил той.  Светият огън символизира чудотворната светлина на възкресението на Христос. Той се извършва от Божия гроб в специална служба, изпълнявана ежегодно на Великата събота. Превод: БЛИЦ", "date": "2018.03.12", "title": "Скандални реплики на свещеник за Благодатния огън предизвикаха кавга в Йерусалим"}
{"url": "https://www.blitz.bg/kriminalni/nakazanie/gadzhetata-ubiytsi-na-varnenskiya-taksimetrov-shofor-si-poluchikha-zasluzhenoto-eto-kolko-shche-lezhat-za-izvrshenoto-zverstvo_news585459.html", "text": "24-годишната Ренета К. от Несебър и 27-годишният й съучастник Космас К. от Дългопол, които бяха изправени на подсъдимата скамейка по обвинителен акт на Окръжната прокуратура във Варна за грабеж, придружен с убийството на таксиметровия шофьор В.А., получиха ефективни наказания. Състав на Варненския окръжен съд наложи наказание 20 години лишаване от свобода при строг режим за подсъдимия Космас К., а за съучастничката му Ренета К. - 18 години лишаване от свобода също при строг режим. Заради признаване на вината си и всички факти и обстоятелства в обвинителния акт на Окръжната прокуратура във Варна и поисканото съкратено съдебно следствие от подсъдимите с цел получаване на наказание, намалено с една трета, съдът определи Ренета К. да търпи общо 12 години лишаване от свобода, а съучастникът й – 13,4 години.  Състав на Варненския окръжен съд уважи частично гражданските искове на тримата наследници на жертвата в размер на по 120 000 лева. Двамата подсъдими бяха осъдени да заплатят и направените по делото разноски в размер на по близо 4000 лева за всеки. Съдът потвърди и мерките за неотклонение „Задържане под стража“ на Ренета и Космас.  Грабежът, който бил предварително планиран от двамата осъдени, бил извършен на 9 срещу 10 април 2017 г. Целта на тежкото криминално престъпление било живеещите на семейни начала подсъдими да си набавят средства за живот. Единственият доход на двойката била социалната пенсия на 27-годишния младеж, който страда от детска церебрална парализа.  Около 23,37 ч. на 9 април м.г. Космас спрял такси на фирма „Транстриумф“ на автобусната спирка на автогарата във Варна. Колата била управлявана от 69-годишния В.А. Подсъдимите нарочили за жертва В.А. заради възрастта му. Двамата действали по предварителна уговорка - и с избора на жертвата, и с избрания маршрут извън града. Приготвили си и кухненски ножове. Ренета трябвало да се качи на предната седалка до шофьора, а Космас – на задната седалка.  На разклона за село Каменар, на отбивката за военно поделение, Космас спрял таксито с искане да отиде до тоалетна. Ренета изпуснала нарочно портмонето си в краката на таксиметровия шофьор. Там била и личната карта на Космас. Помолила шофьора да й подаде изтървания портфейл, под предлог че е бременна. Таксиметровият шофьор отказал.  Тогава с ножа младата жена нанесла удар в дясната ръка на водача. Той се опитал да го отнеме, но през отворения преден прозорец на таксито Космас нанесъл удар с друг нож в гърба му.  След разкриване на престъплението съдебните медици описали в експертизата си  над 61 порезни и прободно-порезни наранявания по цялото тяло на жертвата. Двамата го удряли и с дръжка на четка, която намерили в багажника на таксито. Въпреки молбите на 69-годишния таксиметров шофьор да не го убиват, Ренета и Космас нанасяли удари с ножовете до момента, в който жертвата спрял да дава признаци на живот.   От автомобила двамата взели 20 лева и мобилния телефон на шофьора. Според съдебната експертиза стойността на ограбеното общо е 55 лева.    Двамата се опитали да инсценират нападение над тях пред постовите на военното поделение, които повикали бърза помощ и полицейски екип. След задържането им химическа експертиза установила наличие на метамфетамини в кръвта и урината им.  24-годишната Ренета е с висше образование. И тя, и Космас са с чисто съдебно минало, което е единственото смекчаващо вината обстоятелство за двамата. Като отегчаващи вината обстоятелства представителят на обвинението посочи особената жестокост на престъплението и особено мъчителния начин за смъртта на жертвата, както и употребата на наркотици.  В последната си дума, преди да чуят наказанията си, и двамата изразиха твърде формално съжаление за стореното, като дори изразиха съболезнования на близките на таксиметровия шофьор.  Съдебният акт на Варненския окръжен съд подлежи на протест и обжалване пред Апелативния съд.   ", "date": "2018.03.12", "title": "Гаджетата убийци на варненския таксиметров шофьор си получиха заслуженото, ето колко ще лежат за извършеното зверство"}
{"url": "https://www.blitz.bg/kriminalni/prestplenie/marian-ubil-s-nechuvana-zhestokost-rodnata-si-mayka-vleze-zasramen-v-burgaskiya-sd_news585462.html", "text": "Мариан Челебиев, който в петък вечерта уби собствената си майка след изключителни мъчения, влезе в Съдебната палата на Бургас. След минути в Окръжния съд ще се гледа мярката му за неотклонение. Прокуратурата го иска за постоянно в ареста, повдигнато му е обвинение, за което може да лежи доживот, съобщава \"Флагман\".   Все още не е ясно кой е адвокатът му и какво ще пледира защитата.  Мариян влезе в Съдебната палата засрамен с наведена глава и качулка. Видът му нямаше нищо общо с този от снимките отпреди няколко лета, когато е впечатлявал с физиката си, но днес изглежда значително отслабнал, вероятно от прекомерна употреба на наркотици.", "date": "2018.03.12", "title": "Мариан, убил с нечувана жестокост родната си майка, влезе засрамен в бургаския съд"}
{"url": "https://www.blitz.bg/kriminalni/prestplenie/burgazliyata-marian-prizna-vsichko-za-zloveshchoto-ubiystvo-na-mayka-si-video_news585484.html", "text": "Съдът остави в ареста 35-годишният Мариан Челебиев, обвинен в убийството на майка си Бинка. Според прокурора е налице обосновано предположение за това, че Мариан е извършил престъплението, в което е обвинен. Представителят на държавното обвинение е категоричен, че обвиняемият може да се укрие или да извърши друго престъпление.  Съдът прие мотивите на прокурора и задържа под стража Мариан.  Определението на Окръжен съд – Бургас може да бъде обжалвано пред Апелативния съд в града.  В началото на съдебното заседание окръжният прокурор Мануил Манев обяви, че 35-годишният бургазлия е направил самопризнания за зловещото убийство.  Това автоматично отхвърля тезата, че Мариан е опитал да замаскира действията си, твърдейки че жената е починала, падайки и удряйки главата си в земята.  35-годишният мъж изглеждаше видимо неадекватен, той пристъпваше бавно и тежко в кулоарите на Съдебната палата, окован с вериги и белезници, качулка на главата, напомняйки за зловещия Ханибал Лектър в \"Мълчанието на агнетата\", съобщава \"Флагман\".   Прокуратурата обяви, че категорично ще иска съдебно-психиатрична експертиза на Мариан, който изглеждаше, че не знае къде се намира. На въпросите на окръжния съдия Цвета Попова, той отговаряше единствено: „Не знам какво да кажа“. Прокурор Манев добави пред журналисти, че пред своите близки обвиненият в убийството признал за ужасяващото престъпление – за насилствени действия и удари срещу собствената си майка. Той обяснил, че до кървавата развръзка се стигнало, тъй като родителите му го дразнели много дълго време и накрая нервите му не издържали.  Неговият адвокат Николай Рачев поиска домашен арест, който по ирония на съдбата Мариан трябва да прекара в апартамента, където уби майка си Бинка.     ", "date": "2018.03.12", "title": "Бургазлията Мариан призна всичко за зловещото убийство на майка си (ВИДЕО)"}
{"url": "https://www.blitz.bg/svyat/shok-petel-zapochna-da-snasya-yaytsa-v-turtsiya_news585442.html", "text": "Само за два дни селцето Кълъчлъ в провинция Синоп в Северна Турция стана известно в цял свят благодарение на местен петел, който започна да снася яйца, съобщава Yurt gazetesi, цитиран от \"Дунав мост\".Снесените от петела яйца са по-дребни от стандартните кокоши яйца и нямат жълтък. Така че от тях не могат да се излюпят пиленца, тъй като не са оплодени. Предполага се, че птицата е хермафродит.  Снасянето на яйца от петел не е първият в световната практика, но учените все още не могат да обяснят този феномен. Местният ветеринарен лекар Хаккъ Апайдън обяснява, че петелът и снесените от него яйца ще бъдат изпратени за генетична експертиза в един от водещите университети в Турция за детайлно проучване.", "date": "2018.03.12", "title": "Шок! Петел започна да снася яйца в Турция"}
{"url": "https://www.blitz.bg/svyat/uzhas-na-letishche-domodedovo_news585446.html", "text": "Пътникът почина на летището Домодедово в Москва, преди да отпътува за Анталия. Това се съобщава от Интерфакс. Мъжът се почувствал зле, когато влязъл в самия самолет. За да го спаси, била повикана линейка. Лекарите обаче не могли да го спасят. Превод: БЛИЦ", "date": "2018.03.12", "title": "Ужас на летище Домодедово"}
{"url": "https://www.blitz.bg/svyat/senzatsionna-versiya-za-otravyaneto-na-skripal-vsichko-e-mnogo-po-zadkulisno-otkolkoto-si-mislite_news585472.html", "text": "Като заговор срещу руското домакинство на Световното първенство по футбол през това лято бе определено отравянето на бившия полковник от Главното разузнавателно управление (ГРУ) Сергей Скрипал и неговата дъщеря Юлия Скрипал от страна на журналиста от Москва Дмитрий Кисельов. Водещият на предаване по държавната телевизия \"Россия 1\" директно обвини британските власти за случая Скрипал. \"Единствените хора, които печелят от инцидента, са в Лондон. Те искат да захранят разпространяваната на Острова русофобия. Тези хора отровиха и дъщеря му и това бе направено в името на драмата. Това е брилянтна операция на тамошните специални служби\", каза журналистът вчера в ефир. \"Скрипал отдавна престана да бъде ценен източник на информация и британците решиха да го жертват, като изпитат върху него и дъщеря му и разработена в тяхната страна отрова\", заяви още Кисельов.  66-годишният мъж и 33-годишната жена бяха открити в безсъзнание на пейка край мол в югозападния английски град Солсбъри в началото на март. Британски депутат вече обвини руските служби за случая Скрипал. Говорителят на Владимир Путин Дмитрий Песков днес заяви, че инцидентът с бившия служител на ГРУ няма отношение към Русия. Става дума за човек, работел за британска служба и за случай, станал на територията на Обединеното кралство, посочи прес секретарят на руския президент. Очаква се по-късно днес британският премиер Тереза Мей да председателства заседание на Националния съвет за сигурност, на което ще бъде обсъдено отравянето.  Междувременно стана ясно, че британският премиер Тереза Мей още на 12 март може официално да възложи на Русия отговорността за покушението срещу живота на бившия офицер от ГРУ Сергей Скрипал и дъщеря му Юлия. Това пише в. \"Индипендънт\", позовавайки се на високопоставени източници в британското правителство. Тереза Мей може да направи изявлението след заседание на Съвета за национална сигурност, в рамките на което на министрите ще бъдат представени резултатите от разследването, уточнява в. \"Таймс\".    По информация на източниците, полицията и специалните служби са събрали достатъчно доказателства, за да свържат Москва с покушението.", "date": "2018.03.12", "title": "Сензационна версия за отравянето на Скрипал: Всичко е много по-задкулисно, отколкото си мислите!"}
{"url": "https://www.blitz.bg/svyat/pochina-edin-ot-nay-golemite-bogatashi-na-germaniya_news585478.html", "text": "Една от най-големите търговски вериги в Германия, Tengelmann Group, съобщи за кончината на Ериван Хауб, ръководил компанията в течение на над 30 години (1969–2000 година). В съобщението на Tengelmann Group, собственик на търговските мрежи OBI, Plus, Kaiser`s и KiK, се казва, че именно под ръководството на Ериван Хауб компанията се е превърнала от относително малък семеен бизнес в компания от световен мащаб.    По данни на компанията Ериван Хауб, който през 2000 година напуска поста директор на Tengelmann Group в полза на сина си, е починал на 6 март 2018 година в ранчото си в американския щат Уайоминг.   Експерти на списание „Форбс“ по-рано оцениха състоянието на Хауб и неговото семейство на 6.4 милиарда долара. Той влиза в топ 20 богаташи на Германия.   Превод и редакция: БЛИЦ    ", "date": "2018.03.12", "title": "Почина един от най-големите богаташи на Германия"}
{"url": "https://www.blitz.bg/kriminalni/prestplenie/marian-chelebiev-izslusha-magistratite-i-reshi-da-govori-za-ubiystvoto-na-mayka-si-no_news585497.html", "text": "Бургазлията Мариан Челебиев реши да дава обяснения за убийството на майка си Бинка, едва след като чу, че Бургаският окръжен съд удължава мярката за неотклонение и го оставя зад решетките, съобщава \"Флагман\". Докато Цвета Попова четеше мотивите за решението си, 35-годишният мъж прекъсна окръжния магистрат с думите: „Само, че тук има и нещо друго...”.  Той обаче не успя да довърши изречението, тъй като съдия Попова не му позволи.  „Нямам право да говоря, така ли?”, възмути се Мариан.  Уважаваният бургаски магистрат обясни на обвиняемия, че на два пъти е предоставяла възможността за обяснения, но той единствено повтарял, че няма какво да каже. Цвета Попова обоснова решението си, че има вероятност Мариан да се укрие, тъй като бъде признат за виновен, може да получи наказание от над 10 години затвор.  Припомняме, че 35-годишният мъж е обвинен в умишлено убийство на майка си Бинка Челебиева. Той направил самопризнания за престъплението, като обяснил, че родителите му го тормозели от доста време и нервите му не издържали.  Според източници на сайта, причина за скандалите били намеренията на родителите на Мариан да го изпратят в психиатрична клиника. ", "date": "2018.03.12", "title": "Мариан Челебиев изслуша магистратите и реши да говори за убийството на майка си, но..."}
{"url": "https://www.blitz.bg/zdrave/otkrikha-oshche-edno-vlshebno-svoystvo-na-grozdeto_news585327.html", "text": "Всички знаем за полезните свойства на гроздето. Сега учените са открили още един позитив от консумирането на този плод, съобщава в. \"Дейли експрес\".Гроздето допринася за облекчаване на симптомите на артрит, категорични са учени. Сред характерните симптоми на заболяването са ставните болки и възпаления.   Някои храни, богати на полезни вещества, минерали и антиоксиданти, могат да помогнат за облекчаване на симптомите. Сред тях е и гроздето.   Плодът е богат на полифеноли, които допринасят за намаляване на хроничното възпаление.   \"Гроздето е един от най-добрите противовъзпалителни хранителни продукти, като свойствата му не отстъпват на медикаментите, предписвани със същата цел\", казва британският диетолог д-р Джош Акс, позовавайки се на резултатите от изследване на бразилски учени.  ", "date": "2018.03.12", "title": "Откриха още едно вълшебно свойство на гроздето"}
{"url": "https://www.blitz.bg/politika/sheft-na-etsb-na-sreshcha-ss-stanishev-gledame-pozitivno-na-zhelanieto-na-blgariya-za-prisedinyavane-km-erm-ii_news585476.html", "text": "България изпълнява критериите за членство в Еврозоната и има желание да стартира този процес. Първата крачка е влизането в предверието – ERM II. През 2007 г. имахме подкрепата на всички държави-членки на ЕС, както и на ЕК и на ЕЦБ. Но заради инфлацията и натрупания дефицит по текущата сметка в резултат от големите чуждестранни инвестиции тогава се отложи решението за присъединяване на страната ни. Днес ситуацията е различна. България е готова, а изявлението на председателя на ЕК Жан-Клод Юнкер даде нова динамика на процеса. Време е в диалога между ЕЦБ и БНБ по-активно да се включи и правителството, а страната да се обедини около Национален план за приемането ни в Еврозоната. Това каза Сергей Станишев след срещата си с Марио Драги. Управителят на ЕЦБ е споделил, че днес ситуацията наистина е различна. България би се присъединила към Еврозоната и към един на практика изграден Банков съюз. Затова ЕЦБ иска да е напълно убедена в готовността на страната, както и в стабилността на банковата система. „Гледаме позитивно на желанието на България за присъединяване към предверието на Еврозоната.“, е заявил той.  „На срещата изразих благодарността си за политиката на банката, която послужи като котва на стабилността в последните турболетни години. Програмата на ЕЦБ за изкупуване на облигациите на държавите със затруднения на практика спаси тях и гражданите им от много по-сериозни проблеми и кризи. Тази политика е в основата на излизането на страните от рецесията и преминаването им към икономически растеж. Надявам тя да продължи и занапред.“, коментира президентът на ПЕС след разговора.  „Сега, когато Еврозоната е със среден ръст от 2.5%, трябва да се направят следващите крачки: да се укрепи Банковият съюз, както и бюджетите на ЕС и на Еврозоната. А липсата на инвестиции да се адресира с конкретна инвестиционна стратегия, която да води до конвергенция на икономиките на държавите-членки. ПЕС ще се бори за силен социален стълб в Еврозоната. През последните 4-5 години има близо 7 млн. нови работни места, но трябва да направим всичко възможно те да бъдат с добро заплащане, а не да водят бедност след себе си. Днес в ЕС все още има много хора, които работят, но въпреки това едвам свързват двата края и дори живеят под линията на бедността. ПЕС настоява минималното заплащане на труда да бъде над линията на бедността за всяка страна-членка на ЕС, т.е. над 60% от средното заплащане в съответната страна\", категоричен бе Станишев.    ", "date": "2018.03.12", "title": "Шефът на ЕЦБ на среща със Станишев: Гледаме позитивно на желанието на България за присъединяване към ERM II"}
{"url": "https://www.blitz.bg/svyat/schetovoditelya-na-aushvits-izdkhna-v-bolnitsa-v-germaniya_news585545.html", "text": "На 96-годишна възраст в Германия почина „Счетоводителя на Аушвиц\" Оскар Грьонинг, съобщава Spiegel. Бившият офицер от СС е издъхнал в болница на 9 март. Прокуратурата е уведомена писмено за кончината му.  През юли 2015 г. Грьонинг бе осъден на четири години затвор за съпричастността си към смъртта на 300 000 евреи. Защитата му опита да обжалва присъдата, но в края на миналата година най-висшият съд в Германия отхвърли жалбата.    ", "date": "2018.03.12", "title": "„Счетоводителя на Аушвиц\" издъхна в болница в Германия"}
{"url": "https://www.blitz.bg/svyat/khbl-zasne-sblska-na-dve-galaktiki-snimka_news585303.html", "text": "Учените успяха да снимат процеса на сливане на галактики с помощта на телескопа Хъбъл. Фотографията се появи в акаунта на Европейската космическа агенция в \"Туитър\". Галактиките се намират в съзвездието Кит на разстояние 350 милиона светлинни години от Земята. Отбелязва се, че те ще се приближават още в продължение на милиони години, докато не станат една галактика. Превод и редакция: БЛИЦ", "date": "2018.03.12", "title": "\"Хъбъл\" засне сблъсъка на две галактики (СНИМКА)"}
{"url": "https://www.blitz.bg/svyat/14-miliarda-godini-zhivot-vv-vselenata-e-pokazan-v-desetminutno-video_news585297.html", "text": "Американският музикант и видеолюбител Джон Босуел публикува в канала си в YouTube десетминутен видеоклип, който показва раждането и развитието на Вселената. \"В космически мащаб историята на човечеството е кратка. Свивайки всичките 13,8 милиарда години до десет минути, показахме колко сме млади и колко велика е нашата вселена. Започвайки от Големия взрив и завършвайки с появата на разумен човек, ние проследяваме времето със скорост от 22 милиона години в секунда, строго спазвайки съвременното научно разбиране\", отбелязва се в пояснението към видеото.  Клипът използва видеоматериали от открити източници, включително NASA, Voyage of Time, Cosmic Voyage и други. Превод и редакция: БЛИЦ     ", "date": "2018.03.12", "title": "14 милиарда години живот във Вселената е показан в десетминутно ВИДЕО"}
{"url": "https://www.blitz.bg/svyat/lekari-izpolzvali-amputiraniya-krak-na-patsient-kato-vzglavnitsa-snimka_news585314.html", "text": "Индийски лекари подложили под главата на пациент собствения му ампутиран крак. Инцидентът станал в щата Утар Прадеш, съобщиха местните медии. Пострадалият - чистач на училищния автобус, попаднал в катастрофа. Шофьорът спрял рязко, заради животни по пътя, след което превозното средство се преобърнало. В резултат на инцидента няколко деца са били ранени, а 28-годишният Ганшайм е загубил крака си.  След като произшествието стана известно на обществеността, ръководството на лечебното заведение отстранило от работа трима лекари и две медицински сестри. Превод и редакция: БЛИЦ", "date": "2018.03.12", "title": "Лекари използвали ампутирания крак на пациент като възглавница (СНИМКА)"}
{"url": "https://www.blitz.bg/foto/nadarenata-kali-e-s-edni-ogromni-grdi-napred-snimki-18_news585271.html", "text": "Връщаме те обратно в 90-те, когато жените не се притесняваха да свалят дрехи, задръжки и като цяло, превръщаха абсолютно всичко в шедьовър. В този случай трябва да покажем как изглеждаше Кали Олсън в златните години на зайчарника.", "date": "2018.03.12", "title": "Надарената Кали е с едни огромни гърди напред (СНИМКИ 18+)"}
{"url": "https://www.blitz.bg/svyat/zhena-pochina-sled-seks-igra-s-minometen-snaryad-snimki_news585299.html", "text": "Рубен Валера Корнехо, жител на Перу, беше арестуван по подозрение, че е убил жена си с минометен снаряд, използван като секс играчка, съобщава \"Дейли Мейл\". Според Корнео, той и съпругата му пиели алкохол и паралелно с това жена му поискала от него да използва предмети в къщата, за да разнообрази сексуалния им живот.  Мъжът заспал и разбра какво се е случило едва когато дошъл на себе си и намерил жена си в безсъзнание. Полицаите намерили в чантата със секс играчките окървавена мина. В къщата би открити и болкоуспокояващи средства.  \"Той трябва да бъде вкаран в затвора заради това, което направи на дъщеря ми. Аз ще продължа да се боря до края\", заяви бащата на починалата жена. Превод и редакция: БЛИЦ", "date": "2018.03.12", "title": "Жена почина след секс игра с минометен снаряд (СНИМКИ)"}
{"url": "https://www.blitz.bg/svyat/pleyboyat-koyto-umnozhava-pari-s-magiya-ili-edna-ot-nay-golemite-i-izumitelni-bankovi-izmami-v-istoriyata-snimki_news585305.html", "text": "Един ден през август 1995-a мъж на име Футанга Бабани Сисоко влиза в главния офис на Дубайската ислямска банка и моли за заем за покупка на кола. Мениджърът одобрява заема и Сисоко го кани в дома си на вечеря. Това е прелюдия към една от най-смелите измами на всички времена. По време на вечерята Сисоко прави шокиращо изявление. Той казва на мениджъра от банката – Мохамед Аюб, че притежава магически способности. С тези способности Сисоко твърди, че може да вземе каквато и да е сума пари и да я удвои. Той кани приятеля си от Арабските емирства да дойде отново на гости и да донесе известна сума.  Черната магия се заклеймява от исляма като богохулство. Въпреки това мнозина все още вярват в нея и Аюб изглежда е бил спечелен за каузата от колоритния и мистериозен бизнесмен от затънтено селце в Мали.  Когато пристига отново в дома на Сисоко, този път с пари, малиецът изскача от стаята и твъди, че дух – и по-конкретно джин - го е атакувал. Сисоко предупреждава Аюб да не дразни джина, да не би парите му да не се удвоят. Аюб оставя парите във “вълшебната стая” и чака. Банковият мениджър твърди, че е видял светлини и пушек, и е чул гласовете на духове. После настъпила тишина. Парите обаче наистина се удвоили. Аюб се зарадвал - и така започнал обирът на банката.  \"Той е вярвал, че това наистина е черна магия; че Сисоко може да удвои парите\", коментира Алън Файн, адвокат от Маями, от който банката впоследствие е поискала да разследва престъплението. \"Затова е изпращал пари на Сисоко - пари на банката, и е очаквал те да се върнат двойно повече\". Между 1995-а и 1998-а Аюб е извършил 183 трансфера до сметки на Сисоко по цял свят. Сисоко също така е харчил големи суми чрез кредитните си карти - милиони, според адвоката Файн, които Аюб е плащал от негово име.  През 1998-а плъзват слухове, че банката има проблеми. Когато вестник пише, че Дубайската ислямска банка има проблем с ликвидността, тълпи от хора се събират пред нея, в опит да изтеглят парите си. Властите в Дубай правят опит да омаловажат кризата. Те я наричат \"малко затруднение, което не е довело до каквито и да е финансови загуби от инвестициите на банката или сметките на вложителите\".  Това обаче не отговаря на реалността.  \"Собствениците на банката са понесли огромна загуба. Тя не е била застрахована\", казва Файн. \"Банката е била спасена, защото правителството се е намесило и е предотвратило затъването й. Но собствениците са жертвали голяма част от активите си в банката, за да се случи това\". А къде по това време се е намирал Футанга Бабани Сисоко? Към този момент – много далеч.  Една от прелестните черти на неговата схема за измама е, че не се е налагало той да се намира в Дубай, за да продължава да получава парите. През ноември 1995-а, само седмици след като е организирал “магичното шоу” за Мохамед Аюб, Сисоко посещава друга банка в Ню Йорк и прави нещо много повече от просто откриване на сметка в нея.  \"Той просто е влязъл в Citibank един ден, без предварителна уговорка, срещнал се е с банкова чиновничка и в крайна сметка е сключил брак с нея\", разказва Алън Файн. \"И има причини да се смята, че тя е направила много по-комфортни отношенията му със Citibank. Той е открил сметка там чрез която, доколкото помня, повече от 100 милиона долара са били прехвърлени по банков път в САЩ\", обяснява адвокатът.  Всъщност, според иск, заведен от Дубайската ислямска банка срещу Citibank, повече от 151 милиона долара \"са били прехвърлени в Citibank от съответната сметка в ДИБ без необходимото одобрение\". Впоследствие искът е оттеглен. Сисоко плаща на новата си съпруга повече от половин милион долара за помощта ѝ.  \"Не знам според какъв законов режим е сключил брак с нея, но я е наричал “съпруга” и тя е смятала, че е негова съпруга. Тя е била наясно, че той има още много други жени. Някои от тях от Африка, някои от Маями, и някои от Ню Йорк”, разказва Файн.  С постъпващите пари от банката Сисоко започва да реализира мечтата си да открие авиокомпания до Западна Африка. Той купува използван самолет Hawker-Siddeley 125 и два стари Boeing 727. Така се ражда Air Dabia, наречена на родното му село в Мали.  Но през юли 1996-а Сисоко прави сериозната грешка да се опита да купи два хеликоптера Huey от войната във Виетнам.  \"Обяснението му защо ги иска е било, че са за спешна въздушна медицинска помощ. Тези хеликоптери обаче са били доста големи, не от типа, които виждате да летят до болници и спешни центрове в САЩ, а много по-големи\", обяснява Файн.  Тъй като биха могли да бъдат преоборудвани за военни цели, хеликоптерите са се нуждаели от специално разрешително за износ. Хората на Сисоко са се опитали да ускорят процедурата, като предложат подкуп от 30 000 долара на митничар, но вместо това са били арестувани. Съответно Интерпол е пуснал бюлетин за арестуването и на Сисоко. Той е заловен в Женева, където е заминал, за да отвори поредна банкова сметка.  Том Спенсър, адвокат от Маями, който е получил предложение да представлява Сисоко, си спомня ясно срещата си с него в затвора “Шан-Долон” в Женева. Говорил с надзирател, който го попитал дали Сисоко ще бъде пратен обратно в САЩ. Адвокатът казал „ще видим”, а надзирателят помолил преместването да бъде отложено колкото се може повече. Спенсър се зачудил на странната молба, а надзирателят обяснил, че Сисоко им поръчва фантастична храна от Париж всяка вечер.  Сисоко бързо е екстрадиран в САЩ, където започва да мобилизира своите влиятелни поддръжници.  Готовността на дипломати да поръчителстват за Сисоко шокира съдията, председателствал изслушването за евентуалното му освобождаване под гаранция. Том Спенсър е поразен, когато бивш американски сенатор — Бърш Байх, заявява, че се присъединява към екипа защитници на Сисоко. \"Трябва да се запитате – защо някой би се занимавал с чужд гражданин, който не представлява очевидна ценност за САЩ?\", казва Файн.  Американското правителство иска Сисоко да остане в затвора, но той е освободен срещу гаранция от 20 милиона долара рекордна сума за щата Флорида по това време. След това мъжът започва да харчи щедро. Екипът от защитници е възнаграден с автомобили Mercedes или Jaguar. Но това е само началото.   Сисоко харчи половин милион долара само в един бижутерски магазин, спомня си Файн, и стотици хиляди в други. В един магазин за мъжко облекло той похарчва повече от 150 000 долара.  \"Идвал е и е купувал 2-3-4 коли наведнъж, после след седмица е идвал пак и е купувал още 2-3-4 коли. Сякаш за него парите с лекота се хвърляха на вятъра\", казва търговецът на автомобили Ронил Дюфрен. Той смята, че е продал на Сисоко общо между 30 и 35 автомобила.  Сисоко се превръща в знаменитост в Маями. Той вече е имал няколко съпруги, но това не го спира да се жени за още - и да ги приютява в някои от общо 23-те апартамента, които наема в града.  \"'Плейбой' е точната дума за него. Защото той беше много елегантен и красив. И се обличаше със страхотен усет и стил. Той е похарчил много пари в Маями\", коментира братовчедът на Сисоко – Макан Муса.  Сисоко също така дарява щедро за благородни каузи. Докато делото му наближава, той очевидно е наясно с ползата от добрия имидж и медийното внимание. В един от случаите, на които е присъствал неговия братовчед, той е дарил 413 000 долара на училищен оркестър, който е имал нужда от пари, за да замине за Ню Йорк за парад за Деня на благодарността.  Друг от неговите адвокати, проф. Х.Т. Смит, си спомня, че почти всеки четвъртък той е обикалял с колата си по улиците и е раздавал пари на бездомници. Смит се е чудил дали Сисоко не е някакъв съвременен Робих Худ. Не е виждал смисъл в това човек да краде пари и после да ги раздава. По негови спомени е имало информация, че Сисоко е дарил 14 милиона долара в рамките на месец.  Алън Файн подхожда по-цинично към тази част от историята на Сисоко.  \"Голяма част от това, което той е правил, е било с цел добър имидж и затвърждаването на убеждението, че е много влиятелен и могъщ човек с огромно богатство. Той е раздавал пари, да, но… доколкото ми е известно, никога не го е правил по начин, при който името му да не се споменава и медиите да не пишат за него\", разказва адвокатът.  Въпреки тази ПР кампания, когато делото срещу Сисоко стига до съда, той отхвърля съветите на адвокатите си и се признава за виновен. Може би е смятал, че така ще има по-малко въпроси около неговото финансово състояние. Присъдата е 43 дни затвор и глоба от 250 000 долара - платена, естествено, от Дубайската ислямска банка, макар и без нейно знание.  След като излежава само половината от тази присъда, Сисоко е освободен предсрочно в замяна на дарение от 1 милион долара за приют за бездомни. Останалата част от присъдата е трябвало да излежи под домашен арест в Мали. Вместо това той се завръща у дома и е посрещнат като герой.  Някъде по това време одиторите на Дубайската ислямска банка започват да забелязват, че нещо не е наред. Аюб започва да се притеснява, а Сисоко спира да му вдига телефона.  Накрая Аюб споделя пред колега, който го пита колко пари липсват. Тъй като се срамува да каже, банковият мениджър пише сумата на листче хартия - 890 милиона дирхама, които се равняват на около 242 милиона долара.  Аюб е признат за виновен по обвинение в измама и получава 3-годишна присъда. Твърди се, че е бил принуден и да премине през екзорсизъм, за да бъде избавен от вярата в черната магия. Сисоко така и никога не е изправен пред правосъдието. В негово отсъствие съд в Дубай го осъжда на 3 години затвор за измама и практикуване на магия. Интерпол разпространява бюлетин за арестуването му, като той остава издирван в цял свят.  Имало е и други процеси, на които Сисоко така и не е присъствал, включително и такъв в Париж. Там адвокатът му е твърдял, че Сисоко е изкупителна жертва за действията на Аюб и че парите на банката са отишли другаде, но съдът не е повярвал на твърденията му и го е осъдил за пране на пари.  В продължение на 12 години – между 2002 и 2014-а, Сисоко е депутат в парламента в Мали, което му дава имунитет срещу наказателно преследване. В последните четири години, след като вече не е в парламента, той е защитен от факта, че Мали няма споразумения за екстрадиция с никоя друга държава.  Въпреки това Дубайската ислямска банка все още прави опити да го преследва чрез съдилищата.  След известно разпитване, местните хора споделят, че той може да бъде открит в родното си село Дабиа, дало името на просъществувалата за кратко авиокомпания на Сисоко, близо до границата на Мали с Гвинея и Сенегал. И наистина, в Дабия има къща, която отговаря на описанието, и заобиколен от въоръжена охрана, в нея живее самият Бабани Сисоко, вече около 70-годишен.  \"Името ми е Сисоко Футанга Дит Бабани. В деня, в който съм бил роден, всички села наоколо са изгорели. Селяните са обикаляли и са викали, 'Марието има син'. Огънят се е разраствал. Имало е много храсталаци наоколо и почти всичко е изгоряло\", разказва мъжът за себе си.  Описва опитите си да възстанови селото, които са започнали през 1985-а, и за парите, които е спечелил. Твърди, че в един момент е притежавал около 400 милиона долара. Запитан за въпросните 242 милиона долара, получени от Дубайската ислямска банка, той отговаря, че това е „безумна история” и че хората от банката трябвало да обяснят как са изгубили всичките тези пари.  „Вижте сега, как тези пари са напуснали банката по начина, по който е станало това? Това е проблемът. Не е само този човек, Аюб, който оторизира паричните преводи. Когато банката прехвърля пари, не е само един човек, който го прави. Няколко души трябва да са оторизирали всичко това\", обяснява Сисоко.  По отношение на “обира” на банката той отрича. Признава обаче, че се е срещал с Аюб и го познава. \"Единственият контакт, който имах с него обаче, беше когато отидох да взема пари, за да си купя кола. Банката я купи за мен и изплатих заема. Беше някаква японска кола\", коментира Сисоко.  А контролирал ли е хора чрез черна магия? \"Ако човек има такива способности, защо би работил? Ако имате такива способности, можете да си стоите където сте, и да ограбвате всички банки по света.  В САЩ, Франция, Германия, навсякъде. Дори и тук, в Африка. Бихте могли да ограбите всички банки, които пожелаете”, обяснява малиецът. Обяснява, че вече не е богат. Даже напротив – бил разорен.  Въпреки че е издирван от Интерпол, Сисоко е прекарал впечатляващите 20 години в бягство от правосъдието и изобщо не съжалява, макар да е пропилял всичките си пари и никога вече да не може да напусне Мали. Той така и никога не е прекарал и един ден в затвора за банковия си обир, извършен чрез черна магия.  Източник: webcafe.bg ", "date": "2018.03.12", "title": "Плейбоят, който умножава пари с магия или една от най-големите и изумителни банкови измами в историята (СНИМКИ)"}
{"url": "https://www.blitz.bg/svyat/edin-lyubovnik-zakla-i-izgori-drug-v-noshchta-v-koyato-fatalnata-im-izgora-se-vrna-v-legloto-na-spruga-si-snimki_news585216.html", "text": "38-годишната Натали Стриклънд от Солфорд е имала двама любовници. Но изведнъж тя решила да се върне при съпруга си Пол и решението се оказало фатално. Омъжената Натали изневерявала на съпруга си с 40-годишния Алън Мейдмънт и 47-годишния Том Джонс. Веднъж тя решила да представи единия на другия и всичко тръгнало на опаки, пише в. \"Сън\".Натали за известно време оставила Пол през юли 2016 година, когато бракът им преживявал криза. Тогава тя се събрала с Алън, който обаче един ден просто изчезнал. Тогава Натали срещнала нов мъже - Том Джонс. \"Мъжът ми ми осигуряваше безопасност и стабилност, с Том беше весело, а с Алън сексът бе страхотен\", признава Натали.   След около месец обаче Алън се върнал и решил да потърси своята приятелка. Той наел квартира наблизо. Натали при това решила да скрие от него, че вече спи с друг мъж. Освен това, в онзи момент тя решила, че иска да напусне Том и да се върне при бившия си мъж. В крайна сметка тя спала с всички и криела това от всички. \"Не исках да наранявам чувствата им. Можеше да се срещна и с тримата в един ден - трябваше да бъда много внимателна\", споделя Натали.    В средата на юли 2017 година Натали вече не успявала да се разкъсва между три легла и тя решила да напусне Алън, но не отишла при Пол, а при щастливия и весел Том.    Веднъж обаче Том разбрал за тъмната страна на своята приятелка и жестоко я пребил. Мъжът бил арестуван, а Натали се озовала в болница. Само ден по-късно тя пък се озовала в кревата на мъжа си... Впрочем, само за една нощ. След това жената била арестувана за убийство. Том Джонс бил намерен мъртъв.    Не минало много време и полицията се сдобила с нов заподозрян - това бил Алън. Той бил задържан и по време на разпит си признал всичко. Оказало се, че той разбрал за побоя над любимата му и решил да отмъсти. По обгорялото тяло на Том съдебните медици преброили 32 рани, нанесени с нож. \"Алън убил Том заради мен. Отвращавам се от това отмъщение. Том заслужаваше да бъде наказан, защото ме удари, но не е заслужил толкова жестока смърт\", казва Натали.    Сега Алън излежава доживотна присъда за убийството на Том. Дали Натали се е върнала при съпруга си? По-скоро, да.   Превод и редакция: БЛИЦ", "date": "2018.03.12", "title": "Един любовник закла и изгори друг в нощта, в която фаталната им изгора се върна в леглото на съпруга си (СНИМКИ)"}
{"url": "https://www.blitz.bg/svyat/nadarena-mayka-se-strakhuva-che-shche-zadushi-detsata-si-s-ogromnite-si-grdi-snimkivideo_news585307.html", "text": "26-годишната Рейчъл Райън изпитва ужас да кърми децата си Лейла и Оли, защото се опасява, че може да ги задуши с много големите си гърди. Затова тя е решила да се подложи на операция и да ги намали, съобщава \"Мирър\". Рейчъл живее в Уелс и според нейните думи има и други неприятности свързани с огромния й бюст. Всекидневно тя изживява сексуални нападки, от подвиквания по улиците до физическо опипване и унижение.   Нейните родители решили да платят около 8 хил. паунда, за хирургична интервенция, при която гърдите й да бъдат намалени.  \"Опитвах се да кърмя децата си, но гърдите ми са твърде големи и не успях. Бюстът ми покрива лицата им и аз изпитвам ужас и ставам нервна да не се случи нещо фатално и да се задушат\", казва Рейчъл.   \"Освен това млякото излиза твърде бързо заради размера на гърдите и децата започват да се давят. Това разбива сърцето ми, а освен това заради бюста ми изпитвам страшни болки в гърба и често не мога да си играя с Лейла и Оли. Налагаше се да намаля размера и съм сигурна, че няма да съжалявам, както и повече няма да имам подобни неприятности\", заявява Рейчъл. Превод и редакция: БЛИЦ  Родителите на Рейчъл     ", "date": "2018.03.12", "title": "Надарена майка се страхува, че ще задуши децата си с огромните си гърди (СНИМКИ/ВИДЕО)"}
{"url": "https://www.blitz.bg/svyat/vorzheno-napadenie-do-iranskoto-posolstvo-vv-viena_news585306.html", "text": "Мъж, въоръжен с нож, е бил застрелян във Виена, близо до посолството на Иран, съобщават от австрийската полиция. - Неизвестният мъж, който извърши атака с нож, беше застрелян от австрийските въоръжени сили \", се казва в съобщението.  Нападател, на възраст около 26 години, атакува войник, който бе откаран в болница с нараняване на ръката.  Както съобщава изданието Standard, застреляният мъж е австрийски гражданин. Превод и редакция: БЛИЦ", "date": "2018.03.12", "title": "Въоръжено нападение до иранското посолство във Виена"}
{"url": "https://www.blitz.bg/svyat/lidert-na-severna-koreya-iska-da-sklyuchi-miren-dogovor-ss-sashch_news585316.html", "text": "Севернокорейският лидер Ким Чен-ун е изразил \"силно желание\" да сключи мирен договор с Вашингтон и да установи дипломатически отношения между САЩ и КНДР, според южнокорейски вестник \"Ton Ilbo\", позовавайки се на високопоставен източник в администрацията на президента на Южна Корея. От изданието съобщиха още, че , Ким Чен-ун е изразил намерението си да нормализира отношенията със Съединените щати по време на среща с делегацията от Южна Корея в Пхенян.  \"Целта на Ким Чен-ун е да подпише мирен договор със Съединените щати и да установи нормални дипломатически отношения, както и откриването на посолство на САЩ в Пхенян,\"  е заявил източникът на изданието.  По-рано, лидерът на КНДР предложи на американския президент Доналд Тръмп да се срещнат, в Съединените щати се съгласиха и заявиха, че времето и мястото на срещата ще бъдат договорени по-късно. Превод и редакция: БЛИЦ", "date": "2018.03.12", "title": "Лидерът на Северна Корея иска да сключи мирен договор със САЩ"}
{"url": "https://www.blitz.bg/svyat/1-mln-nyama-da-vi-stignat-za-luksozen-imot-vizhte-kakvo-mozhete-da-zakupite-za-tezi-pari-v-razlichnite-strani_news585319.html", "text": "Когато се чуе сумата от 1 млн. USD в съчетание с думата имот, веднага в съзнанието изпъква картинка на луксозна къща на брега на морето, която вътре е обзаведена по последен писък на модата. В кой край на света е няма значение – все пак 1 млн. USD са си значително количество пари, в което й да е кътче на планетата Земя. В действителност обаче нещата не изглеждат толкова „лъскаво”, предупреждават специалисти, особено ако се насочите към по-скъпите дестинации. Така например, по данни на консултантската компания Knight Frank, ако желаете да си купите имот за 1 млн. USD в Монако, то тази сума ще ви стигне буквално за една стая от 16 кв.м. малко по-голяма ще е тя в Хонг Конг – 22 кв.м. Въпросната сума ще ви стигне да си купите студио от 30 кв.м. в Ню Йорк или Лондон. В Женева и Сингапур срещу 1 млн. USD ще може да придобиете жилищен имот с големина 50 кв.м.  Има обаче и места, където срещу въпросната сума могат да се придобият действително стойностни имоти. Едно от тях е съседна Турция, а по-конкретно Истанбул, където срещу 1 млн. USD може да се купи жилище от 98 кв.м. В тази група влизат също така Южна Африка и Бразилия. В Сао Пауло срещу въпросната сума се продава апартамент от 173 кв.м., а в Кейп Таун и Дубай може да си купите имот с разгъната застроена площ от 130 кв.м.  Източник: fakti.bg ", "date": "2018.03.12", "title": "$1 млн. няма да ви стигнат за луксозен имот, вижте какво можете да закупите за тези пари в различните страни"}
{"url": "https://www.blitz.bg/svyat/politsay-udushi-zhena-si-i-svsem-spokoyno-zakara-trite-im-detsa-na-uchilishche-snimki_news585309.html", "text": "Полицай от Манчестър, който бил затънал в дългове, убил жена си и след това закарал децата си в училището им, сякаш нищо не се е случило. 43-годишният Дарън Маки удушил съпругата си Лиън в тяхната скъпа, реновирана къща, заради дългове от 103 хил. паунда. След това той метнал тялото й в малко езеро. Заедно, двамата съпрузи отглеждали трите си деца, съобщава \"Сън\". Дарън решил да убие жена си, след като тя разбрала истината за финансовото им положение. Мъжът завел, а след това и върнал децата от училище, нахранил ги и им казал да си лягат. След като трите деца заспали, Дарън се отървал от тялото на 38-годишната си съпруга в близкото езеро. В същото време, обвиняемият продължил да й пише съобщения по телефона.  Самият полицай, обаче, отхвърля всички обвинения. В хода на делото, съдебните заседатели също така научили, че съпрузите не можели да се справят с дълговете, въпреки отделените от тях 80 000 британски лири, които трябвало да ги спасят от фалит. Те са живели над възможностите си и купили къща в Уилмслоу, Чешир, като само няколко месеца преди трагедията са натрупали огромни дългове за ремонт. Дарън се опитал да скрие финансовите проблеми пред жена си и подал 26 молби за заем без тя да знае.  След като научава истината, Лиън изпратила съобщение на мъжа си: \"Всичко ли е наред ??? Моля, кажи ми! Просто се вълнувам, че се опитваш да ни предпазиш отново!\". Съпругът й отговорил: \"Моля, спри да се съмняваш в мен.\" Но в деня на смъртта си жената открила, че Дарън е взела заем от 54 000 паунда на нейно име. Последното нещо, което Лиън пише е: \"Лъжец!\". Превод и редакция: БЛИЦ", "date": "2018.03.12", "title": "Полицай удуши жена си и съвсем спокойно закара трите им деца на училище (СНИМКИ)"}
{"url": "https://www.blitz.bg/svyat/ilon-msk-nazova-koga-shche-e-prviyat-polet-na-kosmicheskiya-korab-do-mars_news585312.html", "text": "Основателят на компанията SpaceX Илон Мъск заяви, че корабът му за полет до Марс ще се издигне във въздуха за първи път през първата половина на 2019 година. Той каза това по време на сесия от въпроси и отговори на ежегодния фестивал на технологиите и културата в Остин, Тексас, съобщава CNBC News. \"Изграждаме междупланетен кораб, който ще може да извършва кратки полети, започвайки от първата половина на следващата година. Макар че понякога установените от мен времеви рамки са малко ... Добре разбирате - каза той със смях, подсказвайки информацията, която се появи по-рано, че SpaceX няма да успее да пусне глобалния интернет Starlink до 2022 г. Превод и редакция: БЛИЦ", "date": "2018.03.12", "title": "Илон Мъск назова кога ще е първият полет на космическия кораб до Марс"}
{"url": "https://www.blitz.bg/svyat/chast-ot-london-potna-v-tmnina-snimki_news585296.html", "text": "Поради прекъсване на електричеството, западната част на центъра на Лондон потъна в тъмнина. Според изданието \"Сън\" в районите Сохо и Чайнатаун ​​са отменени театрални представления, затворени са барове, ресторанти и други институции. Поради липсата на ток в Уест Енд, театралните постановки \"Аладин\" и \"Всички говорят за Джейми\" са отменени. А \"Хари Потър и прокълнатото дете\" е гледан на светлината на телефоните.  Вероятната причина за прекъсването на електрозахранването е големият пожар в сградата на \"Оксфорд стрийт\", която се случи през деня. Превод и редакция: БЛИЦ", "date": "2018.03.12", "title": "Част от Лондон потъна в тъмнина (СНИМКИ)"}
{"url": "https://www.blitz.bg/svyat/sheft-na-tsru-obeshcha-podobavashch-otgovor-na-poyavata-na-novi-orzhiya-v-rusiya_news585301.html", "text": "Директорът на Централното разузнавателно управление (ЦРУ) на САЩ Майкъл Помпео заяви в ефира на тв канала Fox News, че Вашингтон ще намери адекватен отговор на появата в Москва на нови оръжия. Помолен да коментира думите на руския президент Владимир Путин за най-новото оръжие, Помпео заяви, че \"в неговата реч буквално нямаше нищо, което да изненада американското разузнаване.\"  \"Ние с нашите колеги в Министерството на отбраната на САЩ следим всичко това много внимателно, така че американците могат да бъдат уверени, че ние напълно разбираме същността на руските програми в областта на въоръжението, и знаем как да защитим американския народ от заплахи\", - увери шефът на ЦРУ.  В отговор на въпроса дали новите руски оръжия са способни радикално да променят баланса на силите в света, Помпео заяви, че Съветът за национална сигурност към Белия дом работи над създаването на адекватни отговори на предизвикателствата, произтичащи от която и да е страна по света.  В същото време, ръководителят на Пентагона Джеймс Матис заяви, че е разочарован от посланието на руския президент Владимир Путин. Това се съобщава в пресслужбата на американското ведомство.  \"Гледах речта на президента Путин и като мнозина от нас се съсредоточих върху последната трета част, в която се говореше за нови руски оръжия\", каза Матис.  Тази част от посланието, според шефа на Пентагона, е \"разочароваща, но не е изненадваща\". Въоръжението, представено по време на речта, все още се разработва и не променя баланса на силите\", добави Матис.  \"Плащат ми да правя стратегически оценки. Бих казал, че не съм виждал никакви изменения във военния потенциал на Русия и всички споменати системи, в продължение на още няколко години\", заключи той. Превод и редакция: БЛИЦ    ", "date": "2018.03.12", "title": "Шефът на ЦРУ обеща подобаващ отговор на появата на нови оръжия в Русия"}
{"url": "https://www.blitz.bg/svyat/konsultant-na-maloletni-prestpnitsi-pomogna-na-trima-gameni-da-izbyagat-ot-zatvora-za-da-gi-razvrati-s-div-seks_news585240.html", "text": "19-годишна консултантка по въпросите на непълнолетните престъпници Ханна Роуз Фицаптрик бе арестувана по обвинение в организирането на бягството на три задържани момчета от центъра за задържане в американския град Девънпорт и в секс връзка с най-малко един от тях. Това съобщава в. Daily Star. По данни на изданието, непълнолетните са се намирали под опеката на Фицпатрик. На 2 февруари тя им е помогнала да избягат от заведението за задържане, а по-късно е развратила със секс най-малко един от тях.    Изданието не уточнява възрастта на непълнолетните престъпници.   Превод и редакция: БЛИЦ    ", "date": "2018.03.12", "title": "Консултант на малолетни престъпници помогна на трима гамени да избягат от затвора, за да ги разврати с див секс"}
{"url": "https://www.blitz.bg/svyat/vv-velikobritaniya-konservativnata-partiya-otkazva-da-vrne-dareniyata-ot-ruski-oligarsi_news585302.html", "text": "Министърът на финансите на Великобритания Филип Хамънд отхвърли идеята на вдовицата на Александър Литвиненко – Марина, че Консервативната партия трябва да върне обратно получените дарения от над 820 хиляди лири от руски олигарси, като настоя, че парите са получени законно, пише британското издание The Independent, цитирана от \"Фокус\". Канцлерът отрече също, че Кремъл „се надсмива“ на Великобритания за реакцията й на убийството на бившия двоен агент от ГРУ Сергей Скрипал и подозренията, че Русия е замесена в случая.  Independent припомня, че Марина Литвиненко призова да се върнат парите на руските олигарси, получени, след като Тереза Мей стана премиер на Обединеното кралство. Тя предупреди, че Лондон „трябва да бъде много внимателен с кого се сприятелява“. Но Хамънд настоя, че „има много строги правила“ за правенето на дарения, като поясни, че те може да дойдат единствено от британски граждани с проверено минало.  „Има хора в тази страна, които са британски граждани с руски корени. Не мисля, че трябва да ги отделяме и да ги свързваме с Путин“, заяви той.  Independent пише, че „Торите“ са получили над 3 милиона лири като дарения от руски милиардери, след като взеха властта през 2010 година, а конкретно за периода след лятото на 2016 година, сумата е 820 хиляди лири. ", "date": "2018.03.12", "title": "Във Великобритания Консервативната партия отказва да върне даренията от руски олигарси"}
{"url": "https://www.blitz.bg/foto/moda-ot-naroda-ili-koloritnite-ptnitsi-v-ruskoto-metro-snimki_news585547.html", "text": "Общественият транспорт е отличен начин за придвижване за онези, които нямат автомобил, а също и място, на което може да се срещнат най-колоритните персонажи, чието поведение и външен вид ще ви изуми тотално. Изглежда, че някои от пътниците не се усещат, че около тях има и други хора, а и, че по принцип е странно да се пътува в метрото в образа на старица от миналото столетие, както и да се носят  домашни чехли вместо нормални обувки.  Превод и редакция: БЛИЦ                                            ", "date": "2018.03.12", "title": "Мода от народа или колоритните пътници в руското метро (СНИМКИ)"}
{"url": "https://www.blitz.bg/svyat/rusiya-sklonila-600-teroristi-da-napusnat-iztochna-guta_news585510.html", "text": "САЩ и тяхната коалиция изпаднаха в сложна ситуация във връзка с Източна Гута край Дамаск. Отначало те настояваха Дамаск изобщо да прекрати всякаква военна дейност в района. Така обаче попаднаха под критики, че правят „защитен чадър” над терористите. Накрая бе постигнат компромис с Москва за 4-часови „хуманитарни коридори”. Отначало терористите саботираха начинанието, но после и те изгладняха,а имат и нужда от почивка и оръжие. На 9 март БЛИЦ информира за първата група от 13 радикали, които напуснаха Източна Гута и бяха откарани в Идлиб.     През следващите дни обстановката се разви стремително. Вчера БЛИЦ информира, че анклавът е разбит на 3 части, като правителствената войска преговаря с жители на градовете Кафр Батма и Хамория, чиито старейшини са съгласни да се предадат.     На този фон дойде информацията, че са финализирани преговорите с около 600 джихадисти,които да напуснат бойното поле, като бъдат извозени само с лекото им оръжие, където поискат.     САЩ много искат Дамаск да има плътно до себе си 10 хиляди въоръжени противници на режима, но си дават сметка, че накрая те ще бъдат избити безславно, а сред тях са и техните протежета от „Свободната сирийска армия”.     За Русия вариантът също е обозначен с плюсове и минуси. От една страна ще освободят сигурната си плячка от капана, но от друга после ще имат преимущество при водене на политическите преговори, които рано или късно ще започнат.     Москва се опира на досегашната практика: обкръжените джихадисти от различни течения винаги се обединяват с цел да се защитят и оцелеят, но оставени в обръч като в Идлиб те се избиват безжалостно. Накрая Турция ще отсее своите протежета от „Свободната сирийска армия”, а над останалите, завити в бели савани, ще им припяват за последно ходжите.     Още едно допускане: Едва ли фанатиците от „Джейш ал-Ислам” ще се затичат да напускат укрепената Дума преди „Ахрар аш-Шам” от Хараста и „Файлак ар-Рахман” от градчето Ирбин. За „Армията на Исляма” е въпрос на чест да паднат в бой с неверниците.     Второто допускане също е съществено: Боеспособните сирийски поделения наброяват не повече от 30-40 хиляди души срещу 10 хиляди джихадисти в Източна Гута и поне 40 хиляди в Идлиб. (В страната има около 70-80 хиляди иранци и техни съюзници от Ливан, Афганистан и Ирак.) Боевете в Сирия едва ли ще спрат тази година.    Редакция БЛИЦ    ", "date": "2018.03.12", "title": "Русия склонила 600 терористи да напуснат Източна Гута"}
{"url": "https://www.blitz.bg/layfstayl/shoubiznes/izpepelyavashcho-katrin-vacheva-se-pusna-chisto-gola-i-mokra-ot-maldivite-a-byustt-snimki-18_news585330.html", "text": "Скандалната моделка Катрин Вачева се пусна както майка я е родила в социалната мрежа \"Инстаграм\", пише в. \"Телеграф\".В момента брюнетката е на почивка на Малдивите в компанията на своята майка.  От банята на вилата на острова Катрин качи снимка, на която позира гола, а зърната си е скрила със сърца, за да не бъде премахната снимката за цензура.  Коментарите заваляха, като повечето се шегуваха, майка й ли я снима в този вид.  Брюнетката отпразнува на Малдивите и 35-ия си рожден ден.      ", "date": "2018.03.12", "title": "Изпепеляващо: Катрин Вачева се пусна чисто гола и мокра от Малдивите, а бюстът ѝ... (СНИМКИ 18+)"}
{"url": "https://www.blitz.bg/svyat/turtsiya-moli-rusiya-da-uskori-izplnenieto-na-dogovora-za-dostavka-na-s-400_news585504.html", "text": "Русия по молба на Турция по-бързо ще изпълни договора за доставка на зенитно-ракетната система С-400, съобщил помощникът на президента по военнотехническото сътрудничество Владимир Кожин. Той заявил, че договорът е подписан и вече се изпълнява. Преди това беше оповестено, че Турция ще придобие 4 дивизиона С-400 срещу сума $2,5 млрд. Първите комплекси ще бъдат доставени през март 2020 г.     Турция е изплатила като аванс 45% от сумата, останалите 55% са руски кредити.  Превод:   БЛИЦ    ", "date": "2018.03.12", "title": "Турция моли Русия да ускори изпълнението на договора за доставка на С-400"}
{"url": "https://www.blitz.bg/obshtestvo/mzh-ot-gotse-delchev-trgna-da-izdirva-svoy-rodnina-kachi-se-na-tavana-mu-i-se-vtsepeni-ot-uzhas_news585524.html", "text": "48-годишен мъж от Гоце Делчев увисна на въжето. Безжизненото тяло на К. Шербетов е открито тази вечер от негов родственик на тавана. От два дни роднината не можел да се свърже с Шербетов. Около 18 часа той отишъл в дома му на ул. „Михайл Даев“, съобщава toppresa.bg.   Сезирани са органите на реда, които извършили оглед на място, но следи от насилие не са открити.    ", "date": "2018.03.12", "title": "Мъж от Гоце Делчев тръгна да издирва свой роднина, качи се на тавана му и се вцепени от ужас"}
{"url": "https://www.blitz.bg/obshtestvo/shefkata-na-khlebarite-izrigna-kakvi-sa-tiya-kinoa-chia-i-avokado-za-uchenitsite-te-se-khranyat-s-nashi-pari-da-yadat-rodni-kulturi_news585532.html", "text": "Детското и ученическо хранене е тема, която цъка като бомба, заяви председателят на Националния браншови съюз на хлебопекарите и сладкарите Мариана Кукушева пред БНР. \"Това е субсидирано хранене, парите са взети от всички нас, а ние сме \"за\" това децата да получават най-здравословната, най-вкусна, а защо не и традиционна храна за България. Да спрем да приказваме за супер храните, произведени в екваториалните държави - киноа, чиа и авокадо като много здравословна закуска, защото е повече от обидно. Имаме програма за развитие на селските райони, стимулираме отглеждането на редица култури, а в същото време публични ресурси да се изливат в доставката на такава храна, която е типична за друг континентален пояс и е нетипична за организма на нашето дете, е почти цинично\", коментира Кукушева.  През 2016 година у нас влезе в сила наредба, според която храните в детските градини и училищата трябва да са направени само по утвърдени стандарти. Две години по-късно се оказва, че тази наредба все още не се спазва навсякъде, подчерта Кукушева. По думите ѝ делът на сивия сектор в производството на храни продължава да е стряскащо висок.  Тя обясни как картината може да се промени.  \"Предложението е свързано с това да се въведат ваучери за ученическите закуски, които децата традиционно изхвърлят в коша, защото те нямат никакъв вид, не се знае кой е доставчикът, не са произведени с необходимите храни. И тъй като в момента около 50 стотинки е една закуска, а една истинска, условно казано, баничка, трябва да струва около лев (ако сиренето е истинско, ако е направена с масло, ако брашното е по утвърден стандарт за България), решаваме да направим така: ако се предоставят пет ваучера за седмицата на родителите, той да има право да прецени в кой ден детето с два ваучера ще яде истинска закуска\", обясни Кукушева.  Според наредба номер 9 на Министерството на земеделието храните в детските градини и училищата трябва да са произведени само и единствено по стандарт. Оказва се обаче, че например хляб по утвърден стандарт България произвеждат само 48 фирми у нас.  Законът за храните стои на трупчета, а политиците и от страната на управляващите, и на опозицията се правят, че няма такъв, отчитат от бранша. ", "date": "2018.03.12", "title": "Шефката на хлебарите изригна: Какви са тия киноа, чиа и авокадо за учениците?! Те се хранят с наши пари, да ядат родни култури!"}
{"url": "https://www.blitz.bg/svyat/rusiya-skoro-shche-zapochne-da-likvidira-raketite-satana_news585315.html", "text": "Русия в най-близко време ще започне утилизация на междуконтиненталните балистични ракети (МБР) „Воевода” (известна на Запад като „Сатана”), които ще бъдат заменени от МБР „Сармат”. Това заявил в интервю за вестник „Красная звезда” заместник-министърът на отбраната Юрий Борисов. Ракетният комплекс „Воевода” (Сатана) с течногоривната „тежка” ракета РС-20В все още е най-мощната сред  е, разработена е още в средата на 1980-те години, но още стои на бойно дежурство. Според експерти, тя все още е ефективна дори в условията на разположената ешелонираната система за ПРО.     От изявлението на Борисов може да се направи извод, че всички проблеми със „Сармат” вече са решени и руската промишленост вече е готова да произведе необходимия брой от най-новите ракети.    Превод и редакция: БЛИЦ", "date": "2018.03.12", "title": "Русия скоро ще започне да ликвидира ракетите „Сатана”"}
{"url": "https://www.blitz.bg/ikonomika/brat-na-viden-tsarist-zagrbi-vip-restorantite-shche-stroi-benzinostantsiya-na-am-struma_news585530.html", "text": "Предстоящото завършване на АМ „Струма” отприщи инвестиционните намерения около бъдещото трасе и в момента има заявки за поне 10 сериозни бизнес инвестиции в района. Значителна част от тях са за бензиностанции с предпочетено местоположение в Петричко. Преди няколко дни броят им се увеличи с още една в района на петричкото с. Чучулигово. В местността Трънката, където ще се появи новата бензиностанция, ще бъде вдигната ажурна ограда, зад която, по изискване на РИОСВ – Благоевград, освен строежите ще трябва да има и зеленина с характерната за района растителност, без инвазивни чужди видове растения за България. Засега под бъдещия строеж все още има само 2 ливади, чието преотреждане тепърва предстои. Няма съмнение обаче, че процедурата ще бъде задвижена светкавично, защото инвеститорът си е избрал стратегически по институциите да го представлява инж. Татяна Пиналова от отдел „Кадастър, регулация и земеразделяне” в община Петрич. Още повече че в общината работата вече е свършена – миналата година кметът Димитър Бръчков одобри общ ПУП за двата терена, има издадено и строително разрешение, пише \" \".   А самият инвеститор е любопитната фирма „Фестър” ООД, съдружници в която са Милен Алексов Новаков и Кръстин Георгиев Керемедчиев. Вторият е брат на Милен Керемедчиев – генерален консул в Дубай при управлението на НДСВ, започнал политическата си кариера през 2001 г. като главен секретар и зам. министър на икономиката, а през 2007 г. назначен за заместник-министър на външните работи в кабинета „Станишев“. До момента по-малкият брат Кръстин Керемедчиев бе известен главно с ресторантьорския си бизнес – по време на управлението на царската партия той бе съсобственик на популярния клуб „Jazzi” на столичната улица „Сан Стефано“, а през 2010 г. очаквано спечели търга с тайно наддаване за ведомствения клуб „Финансист“ на Министерството на финансите, макар че след това неочаквано се отказа и ресторантът бе нает от класираната на второ място фирма.  Машините на бившия ресторантьор в Чучулигово ще забръмчат успоредно с тези, които ще пусне в съседство за строежа на своята бензиностанция пловдивският предприемач Христо Петров Чиплаков. Той пък идва от голямото строителство – името му бе забъркано в скандалите около застрояването на защитената зона Алепу край Черноморието. Чиплаков се е насочил към местността Градините в землището на Чучулигово, където смята да строи заедно с бензиностанция, газстанция, търговски обект и ТИР паркинг.  В различни етапи на завършване около АМ „Струма” са още бензиностанцията на 300 м от пътен възел „Бинека“ на дупнишкия бизнесмен Николай Ганчев, който е роднина по кумска линия със собственика на „Лукойл“ Валентин Златев, бензиностанцията на хазартната компания „Ново инвестмънт България“ ЕООД с управител македонеца Милош Пеич, която от края на миналата година се гласи да продава бензин в с. Кулата, и др. Освен заради очаквания огромен наплив от коли след пускане на автомагистралата край река Струма, бизнесът се насочва към строежа на бензиностанции и заради сравнително малката инвестиция, която е необходима, ако не се броят допълнения като търговски обекти, паркинги и мотели.  Най-общо малка бензиностанция, състояща се от наземен резервоар за бензин и дизел и колонка с два пистолета излиза около 32 000 лв. без ДДС. Като се прибавят още 18 000 лв. за проектиране и съгласуване с всички необходими държавни органи, сумата става 50 000 лв., колкото струва двустаен панелен апартамент в краен квартал на Благоевград. За средно голяма бензиностанция се счита тази с 3 вида горива – бензин/дизел/пропан-бутан, и две двустранни колонки за едновременно зареждане на 4 автомобила. Цената за нея е приблизително 120 000 лв. За оборудването на голяма бензиностанция пък са нужни около 160 000 лв., но пък строителните дейности за нея са над 800 000 лв., така че този тип бензиностанции са във възможностите само на милионерите.  ", "date": "2018.03.12", "title": "Брат на виден царист загърби ВИП ресторантите, ще строи бензиностанция на АМ \"Струма\""}
{"url": "https://www.blitz.bg/kriminalni/dokde-se-dokarakhme-tartort-na-kilrite-se-razkhozhda-s-tezhka-drzhavna-okhrana-iz-blgariya-za-da-ne-se-ogranichavali-pravata-mu_news585534.html", "text": "Георги Вълев, сочен за мозък на „Килърите“, днес отново бе доведен в Съдебната палата на Бургас, ангажирайки сериозна охрана – и на ГД „Изтърпяване на наказанията“, и на спецполицаите, които пазят и пиле да не прехвръкне около него Над 15-ина тежковъоръжени го ескортираха, пише \"Флагман\". Явно имат опасения, че Вълев, който изтърпява доживотна присъда може да организира бягството си.  Това в никакъв случай няма да е последно идване на Вълев в Бургас. Дори напротив – упражнението ще се повтори поне още няколко пъти и той ще бъде развеждан с тежка охрана през цялата страна, за да не му се ограничават гражданските права.  В случая Вълев съди Бургаския административен съд(АдмС Бургас), защото останал с усещане, че го дискриминират по друго дело, което водил – срещу ГД „Изтърпяване на наказанията“ заради лошите условия в затвора в Бургас.  Вълев бе тук от 20.12.2012 до 12.12.2015 година, след което е насочен към затвора в Ловеч. На няколкото съдебни заседание на които се явявал като пострадал той твърди, че е дискриминиран от съдиите – отказали да му свалят белезниците, не му предоставили и протоколите от заседанията.  Според Вълев е дискриминиран по признак „имуществено състояние“, „етническа принадлежност“ и „лично положение“. От АдмС Бургас уточняват, че са му изпратили копия от протоколите, а на две от заседанията отказали да му свалят белезниците, защото становището на затворническия началник бил, че „същият е опасно за бягство лице“.  „С оглед на това съдът намира, че не се доказа и твърдяното дискриминационно третиране на ищеца от ответника, изразяващо се в несваляне на белезниците му в съдебно заседание, тъй като липсват доказателства за друга обичайна практика на ответния съд в тази насока по отношение на останалите лишените от свобода лица, които са страни по дела пред АдмС“, пише на първа инстанция Районен съд Бургас.  Делото днес започна на въззивно ниво – в Окръжния съд, но първото заседание бе отложено.  ", "date": "2018.03.12", "title": "Докъде се докарахме: Тарторът на \"Килърите\" се разхожда с тежка държавна охрана из България, за да не се ограничавали правата му"}
{"url": "https://www.blitz.bg/layfstayl/za-damite/amerikanska-otslabna-s-200-kilograma-i-se-omzhi-za-lyubovta-na-zhivota-si-snimki_news585515.html", "text": "Зависимостта към храната е бичът на нашето време. За своите 34 години американската Ники Уебстър се е смятала за най-нещастната наркоманка. Храната била смисълът на нейния живот още от самото ѝ детство, но когато стрелката на кантара започнала да сочи 275 килограма, ситуацията просто станала критична.Ники вече не могла по никакъв начин да удържа своя неуморим апетит. За диети и дума не можело да става, за тях Ники просто нямала нерви. Само мазната, сладка и супер калорична храна била в ума на младата американка.     Излишните килограми превърнали живота на Ники в ад. С времето за нея било все по-трудно да става от леглото, да се къпе и дори да ходи. Наложило се жената да се премести да живее при родителите си. Странно, но нездравословната връзка на дъщеря им с храната тях въобще не ги притеснявала. Те дори направили специални стълби, за да може Ники по-лесно да се качва на втория етаж на къщата им.       \"Тялото ми стана моя затвор. Постоянно ме болеше, без значение дали лежах или седях. Изморявах се много бързо... Но просто не можех да не ям, това бе наркомания. Знаех, че теглото ми ме убива. Сестра ми Кортни забрани на децата си да общуват с мен, за да не травмира ужасния ми вид тяхната психика\", споделя за своите мъки Ники.  Преломният момент в живота на младата жена настъпил, когато я поканили да участва в шоуто \"Тежа 300 килограма\".  Ники тогава се решила да си оперира стомаха и да бъде премахната част от него. Заедно с баща си Тери тя напуснала родния Арканзас и отишла в Тексас, където се консултирала с доктор Назардан - рядък специалист, който лекува най-тежките случаи на затлъстяване.  По време на конслутацията Уебстър научила, че ще трябва да отслабне с 20 килограма сама, и само тогава ще може да се подложи на операция. Жената започнала жестока диета и след 3 месеца била готова за операцията на стомаха.   Преди операцията обаче Ники била раздирана от редица страхове и съмнения. Тя се бояла, че отново ще се върне към старите си навици и ще преяжда или дори няма да се събуди след операцията. Но всичко минало успешно. Година след интервенцията Ники вече била по-лека с цели 90 килограма.  За да затвърди резултата, Уебстър постоянно общувала с психоаналитик. Тя трябвало да разбере основната причина за нейното затлъстяване, за да изкорени тази зависимост завинаги.   Но успехите не свършили дотук. Ники впоследствие успяла да свали общо 160 килограма и тогава лекарите одобрили операцията ѝ за отстраняване на излишната кожа. Така Ники свалила още 25 килограма.   За съжаление на Ники се наложило да преживее още една операция, защото след отстраняването на кожата тя получила вътрешен кръвоизлив. Всички обаче минало без усложнения и жената започнала бързо да оздравява.   Гледайки на сегашните ѝ снимки, трудно е да се повярва, че само преди няколко години Ники е била огромна нещастна жена с тегло от близо 300 килограма. Днес Ники тежи 90 килограма. Тя се храни здравословно и се чувства превъзходно.   Наскоро Ники била застигната и от друго огромно щастие. Младеж поискал нейните сърце и ръка. ", "date": "2018.03.12", "title": "Американска отслабна с 200 килограма и се омъжи за любовта на живота си (СНИМКИ)"}
{"url": "https://www.blitz.bg/lyubopitno/nauka-i-tekhnologii/konspirolozi-senzatsionno-v-nyu-york-svalikha-khelikopter-s-izvnzemen-za-da-poprechat-na-preskonferentsiyata-mu-video_news585483.html", "text": "В Ню Йорк се разби частен хеликоптер, на чийто борд, както твърдят конспиролозите, се е намирал извънземен и четирима организатори на пресконференция, обявена още през февруари тази година. На пресконференцията представителят на прародителите на човечеството е трябвало да разкаже на журналистите истината за това, как ние, хората, се ме споявили и какво точно представляваме, пише Езорейтер. Тоест, на пресконференцията жителите на Земята е трябвало да разберат кои са те и с каква цел те са били създадени от извънземните. Но някои, както казват любителите на теориите за заговорите, са се страхували тази истина да излезе наяве, защото тя много ще им пречи. Според тях, в свалянето  на хеликоптера са замесени илюминатите и определени религиозни течения, по думите на някои Ватиканът.  Цялата информация за съдбоносното събитие идва от репортер на в. „Ню Йорк Таймс“, пожелал да запази анонимност, който твърди, че всичките пътници в хеликоптера са загинали, освен пилота, който е избягал, боейки се, че ще последва участта на пасажерите. Според други, той лично е замесен в катастрофата на хеликоптера и затова се е укрил.    Надежден източник от полицията в Ню Йорк е съобщил на репортера, че разследването на инцидента се провежда под грифа „Строго секретно“, въпреки това някои неща са станали известни. Първо, спасителите и полицията са убедени, че катастрофата не е била случайна, а добре планирана акция за унищожаването на пътниците. Второ, единият от загиналите е бил извънземен.    Може да се направи извод, че с катастрофата наистина се е целяло предотвратяването на конференцията, за която с голямо очакване се готвена редица известни изследователи, уфолози, историци, конспиролози. Превод и редакция: БЛИЦ    ", "date": "2018.03.12", "title": "Конспиролози сензационно: В Ню Йорк свалиха хеликоптер с извънземен, за да попречат на пресконференцията му (ВИДЕО)"}
{"url": "https://www.blitz.bg/svyat/sodom-i-gomor-razkreposteni-kupondzhiyki-se-sblyakokha-goli-v-noshchen-klub-video-18_news585455.html", "text": "Две млади рускини останаха без дрехи, за да спечелят разкрасителна процедура. Момичетата от Каменск-Шахтински се включили в конкурс на местен нощен клуб, който подарявал на победителката безплатна операция за уголемяване на устните. Горещи кадри от надпреварата, провела се навръх женския празник 8 март, се появиха в мрежата. На тях се виждат две дами, които захвърлят дрехи и задръжки в името на примамливата награда. Едната от тях е по-смела и без свян сваля всичко от себе си, оставайки както майка я е родила. Конкурентката й е малко по-скромна и се разделя само с блузката и сутиена си.        За да се отпуснат още повече, заведението осигурило за всички представителки на нежния пол безплатни коктейли. Победителката в конкурса си тръгнала с обещаната интервенция за уголемяване на устните, а подгласничката й - с абонамент за солариум.      Местни медии отбелязва, че подобни конкурси не са прецедент в Русия, а след като клипчета и снимки от тях се появят в мрежата, регионалните органи започват проверки, които понякога приключват и със затваряне на някой клуб. Превод: БЛИЦ    ", "date": "2018.03.12", "title": "Содом и Гомор: Разкрепостени купонджийки се съблякоха голи в нощен клуб (ВИДЕО 18+)"}
{"url": "https://www.blitz.bg/svyat/zagadchni-oblatsi-napadat-taksitata-v-khonkong-strashno-video_news585520.html", "text": "В социалните мрежи популярност набира клип, на който се вижда много странен случай: такси в Хонконг изведнъж е нападнато от загадъчен облак. Това се е случило около 21:00 часа. Хунг Леунг, както винаги, се е возил с колата си по пътя и изведнъж се случило нещо неочаквано.Пред него пътувало такси. Изведнъж от лявата му страна се появило нещо бяло, което много приличало на облаче. Това \"облаче\" буквално избутало таксито от пътя, след което колата излетяла от банкета и се забила в дърво. Хунг Леунг разказа, е ако всичко не бе заснето от камерата на видеорагистратора на колата му, дори самият той никога не би повярвал, че това се е случило. От шока Хунг скочил на спирачките, а пълният му с учудване глас може да се чуе на записа.   За съжаление повече информация относно странния случай няма. Най-вероятно, шофьорът на таксито не е пострадал, защото Леунг се е ограничил до това, само да публикува в мрежата фрагмента, в който облачето напада таксито. Видимо, по-нататък той си е тръгнал, когато се е уверил, че шофьорът на таксито е излязъл невредим от колата.    Клипът обаче заинтересува редица специалисти, изучаващи паранормалните явления. Силен интерес той предизвика и сред потребителите в интернет, които започнаха да представят всевъзможни теории за случилото се.    Ако това е призрак, както пишат някои, то той се държи и изглежда доста необичайно - като топка и е много агресивен. Не прилича много на привидение. Може да е кълбовидна мълния, смятат втори. Има и такива, които са на мнение, че това е някаква енергийна същност от паралелен свят и дори \"удар на извънземни\" по таксито.   Превод и редакция: БЛИЦ   ", "date": "2018.03.12", "title": "Загадъчни облаци нападат такситата в Хонконг (СТРАШНО ВИДЕО)"}
{"url": "https://www.blitz.bg/foto/uzhasyavashchi-snimki-ot-bolnitsi-izlezli-ot-nay-strashnite-vi-koshmari_news585518.html", "text": "За едни болницата е сградата с медицински персонал, където може да лекуват своето тяло, но за други то е място на най-ужасните им кошмари. Вторите също се делят на няколко категории:  Изпитания на противогази за младенци, британска болница, 1940 година.  Тази снимка е направена през 1928 година в детска болница Чейн в Лондон.   Заради липсата на слънчева светлина в сградата на децата им е била предписана слънчева терапия.   Снимката е направена в стара детска психиатрия.   Снимката е била направена в болницата Пилигрим, която по-късно е преименувана на Психиатричен център Пилигрим, Брентууд, Ню Йорк, 1937 година.   Пациентът е подлаган на така наричаната хидротерапия.  Посещение на клоуни и Дядо Коледа на болни деца.   Още един кошмар с клоуни, посещаващи болни деца на 1 май 1923 година във Вашингтон.    Как ви се струват безжизнените и бездънни очи на тези телетъбис?  Патета, ободряващи момиченце, лежащо на болнично легло, 1965 година.  Счупена играчка в изоставена детска болница. Още една изоставена болница.  Графити в болнична стая на изоставена психиатрична болница.  Може ли да има нещо по-плашещо от бодлива тел, която прегражда пътя в изоставена болница в Ню Йорк?  Да! Графити добавиха на това място още 100+ точки страх.  Снимката е от санаториума Белиц-Хайлщетен, Германия. Там някога се е лекувал Хитлер. Изоставена болница, в прозорец на която се вижда запалена лампа.   Картини, нарисувани от художника Гербърт Баглионе в изоставена психиатрична болница в Италия.  Превод и редакция: БЛИЦ", "date": "2018.03.12", "title": "Ужасяващи СНИМКИ от болници, излезли от най-страшните ви кошмари"}
{"url": "https://www.blitz.bg/layfstayl/ptuvane/kak-da-spestim-pri-rezervatsiyata-za-more-letniyat-turizm-v-turtsiya-vzkrsva-egipet-i-maroko-izlizat-khilyadarka-za-tsyala-sedmitsa_news585527.html", "text": "Морето през 2018 година може да излезе с до 40% по-евтино, ако изберем навреме къде ще почиваме и направим ранна резервация. Промоциите са в ход от началото на годината, а през последните седмици всички хотелиери разписаха офертите. Туристическите агенции ни обстрелват с най-разнообразни предложения за ваканции у нас и в чужбина, пише \"Марица\". Новината е, че туризмът в Турция се възстановява след напрегнатите събития от предишните две лета, а българските курорти са под натиска на конкурентите от всички балкански страни с излаз на море. Освен традиционните играчи от юг на пазара все по-агресивно се включват хотели от Албания, Хърватия и Черна гора.     Всички предлагат намаления при ранни записвания. Туроператорите обаче предупреждават, че най-изгодните оферти обикновено свършват в края на март.   Сред топ офертите за Турция е почивка в Белек, Анталия. Хотелът е петзвезден, а престоят - с all inclusive. Пакетът включва 7 нощувки, път и медицинска застраховка. Офертата излиза 1526 лева с възможни дати за резервации през юни и юли. За август месец вече всичко е резервирано. Освен основните услуги, допълнително може да се заплатят три мини екскурзии до различни близки дестинации. Почивката включва предложение за рафтинг, чиято цена е 120 лева.   Автобусни екскурзии с обиколка на няколко града в Турция се предлагат за около 400 лева на човек. Хотелите са тризвездни, като в цената са включени само вечери.   Топ офертата за Гърция е за Александруполис, като до там може да се пътува и с личен транспорт. Цената обаче не е за изпускане - 68 лева на човек за вечер в четиризвезден хотел.  Туристическата агенция е включила в пакета медицинска застраховка за 10 000 евро.   Почивка на остров Закинтос, наречен „Перлата на Йонийско море“, на промоционална цена излиза 645 лева на човек. Офертата е за 8 дни със 7 нощувки с включени вечери и закуски. Екскурзията е автобусна и първия ден минава в път, като настаняването е следобед в курортното селище Лаганас. Втория ден се предлага целодневна обиколка на острова с круизно корабче. Третия ден по желание на туристите може да се направи панорамна обиколка с посещение на столицата на острова. Освен няколкото фотопочивки, в разходката е включен и престой на Банана Бийч. На шестия ден е последната екскурзия по жела ние - до остров Кефалония.   Почивка в Египет за 7 нощувки с ранно записване излиза малко над 1000 лева. Хотелът е петзвезден. От агенцията предупреждават, че в страната се дават бакшиши и има входни такси на забележителностите.   Около хиляда лева се движи и цената на 7-дневна екскурзия в Мароко. ", "date": "2018.03.12", "title": "Как да спестим при резервацията за море: Летният туризъм в Турция възкръсва, Египет и Мароко излизат хилядарка за цяла седмица"}
{"url": "https://www.blitz.bg/svyat/svett-se-promenya-modelka-s-khidzhab-be-predstavena-ot-otkrivatelya-na-keyt-mos-snimka_news585522.html", "text": "В Обединеното кралство професионален модел в хиджаб и бе \"открит\" от същия основател на агенцията, който едно време открил и Кейт Мос. Шахира Юсуф е родена във Великобритания, но нейното семейство идва от Сомалия. Момичето носи хиджа, но това не е пречка за нейната моделска кариера, съобщава BBC News. \"Разбирам, че изглеждам визуално като мюсюлманка\", казва тя. \"Не искам обаче да бъда символ на това. Искам да стана норма в една модерна общност, защото моят хиджаб е норма в обществото извън сферата на модела\", добавя моделката.  Според агента на Шахира момичето отваря вратата за много други, носещи хиджаб и им показва, че парче плат на главата им не им пречи да работят и да постигат успех в областта на модата.  По-рано 25-годишната мюсюлманка Мария Идриси буквално се впусна в модната индустрия, нарушавайки стереотипите. Мария има договор с H&M и повече от 70 000 абонати в социалната мрежа на Instagram. Превод: БЛИЦ", "date": "2018.03.12", "title": "Светът се променя! Моделка с хиджаб бе представена от откривателя на Кейт Мос (СНИМКА)"}
{"url": "https://www.blitz.bg/daydzhest/starite-lenti-pokazakha-snimki-na-izvestni-lichnosti-ostanali-skriti-za-obshchestvoto_news585450.html", "text": "Много често на стари снимки неочаквано могат да бъдат намерени известни личности още преди да станат известни или просто там, където най-малко човек очаква. Тези снимки са особено интересни за разглеждане, все пак зад тях има някаква история или част от нечия биография, скрита за обществото. Разбира се, за да може снимката да разкаже някаква невероятна история, не е задължително тя да е на някоя знаменитост. Достатъчно е обикновените хора да са в необикновени условия.   ", "date": "2018.03.12", "title": "Старите ленти показаха СНИМКИ на известни личности, останали скрити за обществото"}
{"url": "https://www.blitz.bg/svyat/vizhte-kakvo-znachat-imenata-na-stranite-v-evropa_news585560.html", "text": "Една тема, за която не се замисляме често - откъде нещата получават имената си? Езиците са нещо изключително интересно, което не просто се развива с времето, но и до голяма степен отразява светогледа на цели народи, това с какви проблеми те се изправят и с какви неща се сблъскват. Не по-малко интересно е откъде идват имената на самите държави и народи - каква етимология се крие зад тези имена, които имат силата да определят това как се чувстваме и самоопределяме.  В днешно време да се бележиш с името на страната си, е повод за гордост. Още преди век Йордан Колев, известен на света като Дан Колов, казва пред целия свят - \"Чувствам се силен, защото съм българин\". Както националното знаме се развява, така и името на държавата се използва, за да предизвика патриотични чувства у слушащите. И все пак - откъде идват тези имена на държавите?  Според изследване от 2017 г. на Quartz Media по-голямата част от имената на държавите могат да бъдат разделени в 4 основни категории:  - посочващо описание на страната  - характеристика на земята  - име на племе/етнос  - важна личност, почти винаги мъж Как можем да си преведем имената на различните държави в Европа?  Оксфордският речник дава отговор на този въпрос. Там накратко се обяснява етимологията на различните имена на държави и народи. За България е посочена само една от многото версии, затова ще се спрем малко по-подробно на различните теории, даващи възможно обяснение за името на държавата. Българи - какво значи това?  Теориите за значението на името на България са наистина много и нито една не е успяла да се наложи категорично. От Оксфордския речник са приели версията, че произходът на българите е тюркски и идва от тюркския корен bulga- \"смесвам\", \"разбърквам\", тоест смесен народ. От същата теза възниква и предположението, че \"булгар\" означава \"бунтовник, метежник, размирник\".  Друго възможно обяснение за етимологията на името \"бъглария\" приема, че \"булгар\" може да произлиза от наименованието на разпространен в Средна Азия и Сибир подвид на белките - булга, който е възможно да е бил тотемно животно на прабългарите.  Сред историците, които подкрепят хипотезата за ирански произход на прабългарите, също може да се срещне теорията, че името идва от осетинското (кавказки народ от ирански произход) \"бългерон\" – \"човек, който живее в покрайнината\" или пущунското (език в северен Афганистан и Пакистан) - \"булгар\" - \"човек, обитаващ отвъд планината\".  Сред привържениците на хипотезата за арийския произход на българите се среща и хипотезата, че името на българите идва от древнонемския глагол balgen - \"сражавам се\" или bаlger - \"войнствен\", \"недружелюбен\".  То също така може да идва и от източноиранския топоним, име на древния град Балх - столица на едноименната държава около него. На езика на индо-ариите, санскрит, името на града и държавата звучат Бахлика, но на по-късния пракрит то се променя на Балхара. Балхара е известна царска династия в Северна Индия и доста разпространено фамилно име там. Съгласно тази теория, семантиката на етнонима \"българи\" се извежда от памирската дума \"бала\" - висок, велик, главен.  Според друга интересна теория името българи произлиза от угро-финските думи \"бул\"- \"пет\" и \"угри\" - \"стрели\" и означава буквално пет стрели. По същата логика името на Унгария се превежда като 10 стрели - от 10-те племена (7 маджарски и 3 каварски), които живеели заедно на северния бряг на Черно море. В случая на България според тази теория би могло да се приеме, че българите са сбор от 5 различни племена - теза, която не се отрича от официалната историография.  Смята се, че прабългарският племенен съюз също не е бил еднороден, а се образува през II-VI век от спойката на разнородни етно-лингвистични елементи - ирански, угърски, тюркски и други, повечето произхождащи от Централна Азия.  Други хипотези, като цяло отхвърляни в наши дни, извеждат името от митичен прародител, наименованието на реките Волга и Буг и други. В крайна сметка различните автори се обединяват около идеята, че името българи може да е свързано семантично с определена група от сходни с него думи, избрани от различни езици и от различни етноними на народите, които са били във връзка с древните българи. Какво значат имената на страните в Европа? Австрия  - \"Източна гранциа\". При Карл Велики регионът е бил най-източната част от империята на франките, последен пост преди нападенията на аварите. Албания  - \"Планинска земя\"/ \"Земя на планинците\". Албания е кръстена на племето Albanoi, което е наречено на индо-европейската дума alb - \"планина\". Англия  - \"Земя на англите\". Англите са саксонско племе, нападнало британските острови. Няма информация какво точно обаче означава \"англи\". Андора  - \"Земя, покрита с храсти\" - от наварската дума andurrial. Армения  - \"Земята на Хайк\". Арменците вярват, че са наследници на Хайк - пра-пра-внук на Ной, а връх Арарат, който някога е бил част от арменската държава, е било мястото, където бил заседнал Ноевият ковчег. Азербайджан  - Според официалната версия името на Азербайджан идва от Атропат - персийски благородник по времето на Дарий III сатрап на Медия - земите, които са днешен Азербайджан. Александър Велики завладява Персия, а с нея и Медея, но оставя Атропат начело като сатрап. След смъртта на завоевателя Атропат задържа контрола над Северна Мидия, основавайки независимо царство, наречено на него Атропатена и основава династията Атропатиди. Самото име на Атропат идва от староирански и означава \"Предпазен от огъня\". Беларус  - \"Бяла Рус\" - по името на историческата област Рус, в която се намира държавата. Белгия  - По името на голяма конфедерация от племена белги - Belgae. Самата дума може да се преведе (малко по-свободно) като \"надигам се по време на битка\", а белгите са тези, които се надигат за бой. Босна и Херцеговина  - По името на река Босна. Същевременно Херцеговина идва от старосръбското \"херцег\" - \"дук\" и \"ов\" - \"на някого\". Иначе казано - Собственост на дука. Германия  - От латинското Germania, означаващо конкретния регион. Произходът на думата е неясен, но може да се предполага, че е просто местна дума за \"съсед\" на германските племена, възприета от Гай Юлий Цезар. Самото название, което германците използват за държавата си \"Deutschland\" идва от старогерманското \"diot\" - \"нация\". Възприетото у нас и в някои славянски държави обръщение за германците като за \"немци\" идва от \"неми\"/\"неможещи да говорят\". Грузия  - Името се получава от арабски и персийски думи kurj и gurj, които означават \"страна\" или \"земя\". Гърция  - Макар да наричат себе си \"елини\", а държавата си \"Елада\", самото име \"Гърция\" и \"гърци\" идва от римското Graecia - \"Земя на гърците\". Самото име \"гърци\" най-вероятно идва от митичния герой Греций - син на Пандора (внучката на другата Пандора - онази с кутията) и Зевс. Според Хезиод той дава името си на всички, които спазват традициите и обичаите на Елада. Дания  - Земя на войните, от \"дани\" - \"войни\", както сами са наричали себе викингите. Естония  - Земя на естите - местните племена. Какво е самото значение на думата ести обаче остава неясно. Ирландия  - \"Земята на запад\" - Iar-en-land. От келтското iar - \"запад\". Исландия  - \"Ледена земя\". Оригиналното име е Snæland, което се превежда точно така. Името идва от северняшките заселници на острова, които го кръстили така, за да отклонят други нежелани посетители. Испания  - \"Земята на многото зайци\". От пунското \"tsepan\" или \"span\" - \"заек\". Друга възможна теория поставя името на Испания като \"Северна земя\" от пуснкото \"sphan\" - \"север\". Третата теория е, че името идва от баското \"ezpaña\" - \"край\" - референция към идеята за чисто физическия край на света. Италия  - Италия се е наричала Виталия - \"Страна на добитъка\", защото южната й част е изобилствала от пасящи стада. С гръцката колонизация и влияние първата буква е отпаднала и страната е била наречена Italoi. Казахстан  - \"Земя на Казаците\" или \"Земя на степните ездачи\". \"Стан\" може да се преведе като \"земя\", а \"казак\" - като ездач. По-свободен превод на думата \"казак\" може да бъде \"разбойник\"/\"авантюрист\". Кипър  - Смята се, че огромните количества мед на острова са довели до това гърците да нарекат мястото \"остров на медта\". Според друга теория обаче името Кипър може да бъде взето от сина или дъщерята на Кинирас, споменат от Омир като крал на Кипър. Латвия  - \"Земя на латвийците\". Самото латвийци произлиза от начина, по който те се наричат - \"Latvis\" - жители на спокойната гора. Литва  - Няма ясна етимология на името на Литва. Според някои то може да идва от река Летавка, чието старо име е Lietuva - Лиетува. Лихтенщайн  - По името на рода Лихтенщайн, господари на замъка Лихтенщайн. Самото им име означава \"светъл камък\". Люксембург  - Оригиналното име на Люксембург е Luciliburhuc, което може да бъде преведено като \"светъл замък\" или \"светъл град\". Македония  - \"Земя на високите хора\". Идва от гръцкото \"mak\" - \"висок\". Малта  - В древни времена островът е известен с меда си и уникалния си вид пчели, от които се добива. Наричан е Melitta или Melite от гърците заради тяхната дума за мед - meil. Много подобна е латинската дума за мед - mel. Молдова  - по името на рекла Молдова. Според легендата тя на свой ред е кръстена от принц Драгош, войвода на страната, на вярното му куче Молда. Преди това регионът се казвал Богдания, по името на друг местен войвода. Монако  - Полисът е основан от финикийците през VI век преди Новата ера. Името му идва от гръцки - Monoikos - \"една къща\"/\"един храм\" и бележело място, където търговците могат да починат. Нидерландия  - \"Ниска земя\" - от особеността на самата земя, която на места е под морското равнище, спечелена от морето. Другото име, с което е известна страната - Холандия - е само една от областите в страната. Холандия е бил център с голямо политическо и икономическо влияние по времето на Република Съединени провинции. Норвегия  - \"Северният път\"/\"Пътят на север\" - от старата северняшка дума Norrevegr. Символизира викингските рейдове по различните пътища - на юг, на запад, на изток и на север. Полша  - \"Земя на полята\" - от поле. А поляците са - \"хората на полята\". Португалия  - \"Топло пристанище\". Страната получава името си от латинското portus cale, което означава точно това - топлото пристанище, позовавайки се на римско селище при устието на река Дуро. Румъния  - \"Хора от Рим\". Името е референция към римските легионери, които са се установилия в областта Дакия. Русия  - \"Земята на Рус\". Според някои това \"рус\" идва от финското определение за шведите - Ruotsi - и може да се приеме като \"шведски викинги\". Може да е объркване от страна на финландците или може да е препратка към Рюрик - варяжкият военачалник, вероятно шведски викинг от народността рус, който през 862-а установява контрол над Ладога и построява селището Холмгард в Новгород, за когото се смята, че е основателят на руската държава. Сан Марино  - По името на св. Мариний, християнски каменоделец, а после и светец. Според преданията той пристига от остров в Далмация и работи като зидар в град Римини. По време на гоненията срещу християните от император Диоклециан, бяга и се крие в полите на планината Титано. Там изгражда малка църква и така поставя основите на Сан Марино. Богатата римлянка Феличисима, приела християнството, му дарява планината Титано. Словакия  - \"Земя на словаците\" - едно от славянските племена, което вероятно идва от името на долината Силезия. Словения  - По името на племе от славяни и думата им за славяни. Сърбия  - Земя на сърбите. Няма ясна етимология за това откъде идва наименованието на сърбите. Турция  - \"Земя на силните\". От латинското Turcus и византийското Tourkos, бележещи групите племена около планината Алтай и региона. В самия турски думата значи \"сила\", но не е ясно дали не е възприета отвън. Уелс  - \"Земя на чуждите\" - така англите са възприемали бритите, населяващи острова преди нашествието Украйна  - \"Гранична земя\"/\"Крайна земя\" - границата между земята на русите и Азия на изток и поляците и литовците - на запад. Унгария  - Както споменахме и по-горе - \"10 стрели\" от угро-финското \"он\" и \"угри\". Името символизира 10-те племена (7 маджарски и 3 каварски), живеещи на северния бряг на Черно море, които впоследствие образуват държавата Унгария Финландия  - \"Земя на фините\". Самото название на фините идва от старогермански и означава рибни люспи. Вероятно с рибни люспи са украсявали дрехите си древните жители на тези места. Франция  - По името на франките - германски племена, които нападат региона в залеза на Римската империя. Някога наричани гали, латинското име на областта става Франция - \"Земя на франките\". Твърди се, че идва и от древнонемската дума franca, означаваща \"храбър\" и \"безстрашен\". Французите понякога са наричани гали, заради античното име на областта. Хърватия  - \"Земя на хребетите\". От сръбското \"hrbat\", което значи \"планински хребет\" (по планините около Адриетическо море). Черна Гора  - буквално - \"Черна гора\", символизиращо големите мрачни гори на територията на страната. Чехия  - От \"чехи\" - славянско племе, дошло от Изтока. Самото име \"чехи\" може да се преведе и като \"група/група от войни\". Друга теория е, че Чех е легендарен племенен водач. Швейцария  - От Швиц - Schwyz - един от първите кантони на страната. Самото име идва от германското племе, населяващо региона и се превежда като \"силните\". Швеция  - \"Земята на свободните\". От прото-германското sweba - \"свободен\". Друга теория е, че името идва от могъщ владетел - Свер, който се заселил около езерото Меларен. Шотландия  - \"Земя на скотите\". \"Скоти\" е името, което римляните използват за галите. Самото име е с неясен произход и едва ли самите гали са се описвали така.  Източник: webcafe.bg ", "date": "2018.03.12", "title": "Вижте какво значат имената на страните в Европа"}
{"url": "https://www.blitz.bg/obshtestvo/regioni/tezi-uchenitsi-se-prevrnakha-v-istinska-atraktsiya-v-blagoevgrad-snimki_news585555.html", "text": "Топлото време провокира най-смелите в Благоевград да открият плувния сезон. В неделя няколко младежи, повечето от които ученици в V СУ, импулсивно решиха да пробват водата и като изхлузиха набързо дрехите си, направиха няколко скока в река Бистрица край алеята при последните панелни блокове под Аквапарка. Момчетата се превърнаха в атракция и за минути привлякоха солидна публика от разхождащите се по алеята.  Ентусиастите проявиха съобразителност и след няколко освежаващи атрактивни скока излязоха от студените води на реката, пише \" \".  ", "date": "2018.03.12", "title": "Тези ученици се превърнаха в истинска атракция в Благоевград (СНИМКИ)"}
