{"url": "https://www.blitz.bg/svyat/opustoshitelnoto-zemetresenie-razbudi-popokatepetl-nov-kataklizm-nadvisna-nad-meksiko-snimkivideo_news544850.html", "text": "\n Мексиканският вулкан Попокатепетъл, разположен близо до столицата Мексико, отново започна да изхвърля дим и пепел след мощното земетресение снощи. Вулканът стана активен на 22 август, когато височината на изхвърлената пепел достигна четири километра, пише kurir.mk. \n \n \nМексиканските сеизмолози в момента оценяват ситуацията, като са обявили ниво на опасност \"червено\".\n \nПри силно земетресение, което порази Мексико, досега са загинали най-малко 248 души, предава телевизионният канал teleSUR.\n \n \nВ щата Морелос броят на жертвите е най-висок – съобщава се за 55 загинали. В Пуебла, където е бил епицентърът на труса от 7,1 по скалата на Рихтер, има 32 смъртни случая. Голяма част от жертвите там са загинали под развалините на църква. Най-малко 49 души бяха убити в столицата, докато 10 души загинаха в щатите Мексико и в Гереро, съобщиха официални лица. \nКметът на Мексико Сити Мигел Ангел Манцера информира, че 44 сгради са сериозно повредени или унищожени в резултат на труса. Регистрирани са няколко изтичания на газ и пожари. \n  Превод и редакция: БЛИЦ \n", "date": "2017.09.20", "title": "Опустошителното земетресение разбуди Попокатепетъл, нов катаклизъм надвисна над Мексико! (СНИМКИ/ВИДЕО)"}
{"url": "https://www.blitz.bg/zdrave/uchitel-slozhi-filii-khlyab-v-naylonovi-plikcheta-i-pokaza-na-detsata-zashcho-tryabva-da-si-miyat-rtsete_news544829.html", "text": "\n Учителите срещат трудности да накарат учениците си да си мият ръцете редовно, но един учител от Северна Каролина показа колко е важно това. Той излезе с гениална идея, за да научи учениците си, колко е важно да се мият ръцете, а урокът беше за бактериите и колко лесно те се разпространяват. \nЗа всичко това имаше нужда от няколко парченца хляб, прозрачни торбички и малко търпение. На едното пликче написа \"контролирано\", на другото \"чисто\" и на третото \"мръсно\".\n \nПървата филия хляб я сложи в пликчето с надпис \"контролирано\" и със стерилни ръкавици, втората филия я хвана с чисти ръце и я постави в пликчето с надпис \"чисто\", а третата филия хляб бе пипана от дете с мръсни ръце, а след това я постави в пликчето с надпис \"мръсно\". \nСлед това остави да мине време и да бъдат готови резултатите, как бактериите се развиват във всяка торбичка поотделно.  \n \n \n \n \n", "date": "2017.09.20", "title": "Учител сложи филии хляб в найлонови пликчета и показа на децата защо трябва да си мият ръцете"}
{"url": "https://www.blitz.bg/svyat/lavrov-razkri-za-kakvo-sa-si-govorili-s-tilrsn_news544835.html", "text": "\n Москва е заинтересувана от нормализирането на отношенията с Вашингтон, заяви вчера руският външен министър Сергей Лавров след среща с американския си колега Рекс Тилърсън, предаде ТАСС. \n\"Ясно е, че ние трябва да оправим тези отношения. Не ние започнахме спиралата от не много позитивни взаимни действия и ние сме заинтересувани да се върнем към нормалното състояние на двустранните връзки\", каза Лавров пред журналисти в Ню Йорк. Двамата министри участват в сесията на Общото събрание на ООН. \nРуският външен министър заяви, че основна тема на разговора му с Тилърсън е била Сирия. Той отбеляза, че американски и руски военни съгласуват планове за превземането на градовете Ракка и Дейр аз Зур, така че да не пострадат общите цели на борбата с тероризма. По думите на Лавров, Тилърсън признал, че \"Джебхат ан Нусра\" е терористична организация и трябва да бъде унищожена. \"Днес ние напомнихме на нашите американски колеги, че и Джебхат ан Нусра, или как там сега я наричат, представлява терористична организация и подлежи на унищожаване. Рекс Тилърсън призна, че това е така\", заяви Лавров. \"Да се надяваме, че това признание ще се прояви в действия на място\", добави той.\n В края на юли \"Джебхат ан Нусра\" заяви, че е скъсала връзките с Ал Кайда и промени името си на Фронт \"Фатах аш Шам\". \nВ интервю за телевизия \"Фокс нюз\" Тилърсън заяви, че САЩ и Русия работят за намиране на сфери на взаимодействие в Сирия, предаде ТАСС. Двете страни концентрират също усилията си за разгрома на \"Ислямска държава\" в Сирия и стабилизиране на обстановката там, добави американският държавен секретар.\n   \n", "date": "2017.09.20", "title": "Лавров разкри за какво са си говорили с Тилърсън"}
{"url": "https://www.blitz.bg/layfstayl/ptuvane/guardian-ryanair-s-nov-trik-nasrchava-pilotite-da-se-otkazhat-ot-otpuskata-s-bonusi-za-da-spre-brkotiyata-s-poletite_news544834.html", "text": "\n Ryanair предложила на пилотите си еднократен бонус от 12 000 паунда, за да се откажат от отпуските си, показва вътрешен документ, видян от британския вестник Guardian. \n Авиокомпанията се бори да предотврати допълнителна отмяна на полети заради объркване в системата за отпуски на пилотите. \nГенералният директор на ирландската авиокомпания Майкъл О’Лиъри се извини тази седмица, след като стана ясно, че до 50 полета на ден ще бъдат отменени до 31 октомври, което ще засегне около 400 000 пътници. \n Ryanair трябва да се справя с гнева на клиентите си, които се страхуват, че ще останат без обезщетение, и беше предупредена от Гражданската авиация, че могат да й бъдат наложени глоби заради отказ да пренасочи пътници към конкурентни авиокомпании. \n Съюзът на ирландските пилоти обвини авиокомпанията, че се оправдава с европейските регулации, вместо да признае собствения си провал да осигури достатъчно пилоти, за да изпълни графика си. \n Вътрешни имейли, видени от Guardian, показват, че нискотарифната авиокомпания опитва да успокои пилотите, като им предлага освободени от данъци бонуси, за да не си вземат отпуска. \n „За да избегнем допълнителна отмяна на полети, искаме между един и два блока от пет дни от всеки пилот, който вече е получил едномесечния си отпуск“, казал на пилотите главният оперативен директор Майкъл Хики. \n „Признавайки последиците за вас от необходимостта да летите допълнителни дни, въвеждам следната схема за бонуси. Всички настоящи пилоти..., които останат да управляват самолети на Ryanair между септември и 31 октомври 2018 г., ще получат еднократен брутен бонус от 12 000 евро за капитаните и 6000 евро за първите помощници през ноември 2018 г.“, се казва в съобщението. \n Пилотите ще получат еднократния бонус едва през ноември догодина - подтик да останат в авиокомпанията, на фона на съобщенията, че много от тях са преминали в Norwegian, която, според слуховете, наела 140 пилоти от Ryanair от началото на годината. \n Ирландската авиокомпания не разкрива заплатите, но капитаните и първите помощници получаваха основна заплата от съответно 62 500 евро и 21 000 евро през 2015 г., съобщава вестник Irish Times. \n Пилотите и първите помощници ще получат бонуса, ако са летели повече от 800 часа за Ryanair в годината до 31 октомври 2018 г. и са си взели поне десет почивни дни в този период, включително блок от пет последователни дни. \n Ryanair съобщи, че ще увеличи и нощното заплащане, което пилотите получават за работа извън базовото си летище, а останалите служители също ще получат нормалните бонуси за работа в почивни дни. \n Пътници се оплакаха пред Guardian от лошата комуникация с авиокомпанията, заради която пропуснали семейни събития и им създала притеснения за финансови проблеми, ако не могат да се възстановят разходите за хотелски стаи и заместващи полети. \n Криста от Брайтън чакала на летището в Будапеща полета си към дома във вторник, един ден по-късно от планираното й завръщане във Великобритания. \n„Получих съобщение от Ryanair на 15 септември за полета в понеделник. Звънях им два пъти, но получих лошо клиентско обслужване. Служителят не се извини за случилото се и не ми даде обяснение за отменения полет“, разказа Криста. \n Ryanair отмени и полети до Лисабон, което предизвика безпокойство сред почитатели на Манчестър Юнайтед, които вече си били купили билети за мача на отбора им в Шампионската лига срещу Бенфика на 18 октомври. \n Майкъл О’Лиъри каза в понеделник, че Ryanair няма да плаща за полети на конкурентите, въпреки регулациите на ЕС, според които трябва да предложи този вариант, ако полетът на конкурентната авиокомпания излита „значително по-скоро“ от собствения й полет. \n Ryanair посочи като причина за отменените полети промяна в начина, по който ирландските авиокомпании интерпретират европейските регулации. Те ограничават летателните часове на пилотите до 900 на календарна година по съображения за сигурност. \n Авиокомпаниите, регулирани от Ирландската авиационна служба, до тази година бяха единствените, които интерпретираха календарната година като времето от април до март. \nТова даде предимства на компании, като Ryanair, пред конкурентите й от Стария континент, защото можеха да насрочват повече полети в оживените летни месеци и да предоставят отпуски на пилотите в по-спокойните периоди. \n Съюзът на ирландските пилоти (IALPA) съобщи, че Ryanair не може да търси извинение в тази промяна, защото „имаха предизвестие от поне два сезона по-рано“ за новите регулации, за да си подредят нещата. \n „Трябва да се отбележи също, че според Ryanair, проблемът ще продължи около шест седмици. Това удобно ги поставя в зимния график с намален брой служители, което е още едно доказателство, че истинският проблем е недостигът на летателен екипаж“, допълват от IALPA. \n Съюзът съобщи, че над 700 пилоти са напуснали Rayanair тази година. В отговор на въпрос за вътрешните имейли до служителите си авиокомпанията, в която работат 4200 пилоти, заяви, че не коментира „слухове или спекулации“. \n", "date": "2017.09.20", "title": "Guardian: Ryanair с нов трик: Насърчава пилотите да се откажат от отпуската с бонуси, за да спре бъркотията с полетите"}
{"url": "https://www.blitz.bg/intsidenti/stikhii/us-yasnovidka-poznala-zemetresenieto-v-meksiko-veshchae-sledvashchiyat-trus-shche-raztsepi-kaliforniya-na-23-septemvri-video_news544809.html", "text": "\n Адски трус ще разтърси Калифорния на 23 септември, прогнозира американската ясновидка Луиза Вогел Шарп. Земетресението ще бъде последвано от пожари и нови урагани, пророкува тя, цитирана от infomaxx.ru. \nСпоред ясновидката, природните катаклизми ще се отразят пагубно на американската икономика, ще я срутят.\n \n \nИнтересът към гадателката расте, след като се оказа, че е познала за ураганите и за земетресението в Мексико. \nВсе пак, за да бъде разгледана ситуацията обективно, трябва да се отбележи, че след земетресението в Сан Франциско през 1906 г. прогнозите за повтарянето на такъв ужас в Калифорния е основен доход за различни видове проповедници.\n \n \n  \n \n Превод и редакция: БЛИЦ \n \n", "date": "2017.09.20", "title": "US-ясновидка, познала земетресението в Мексико, вещае: Следващият трус ще разцепи Калифорния на 23 септември (ВИДЕО)"}
{"url": "https://www.blitz.bg/intsidenti/stikhii/bali-pod-zaplakha-vulkan-e-na-pt-da-izrigne-snimka_news544845.html", "text": "\n Властите в Индонезия удвоиха размера на района, който хората трябва да избягват на Бали, след като се оказа, че връх Агунг е пред потенциално изригване, пише profit.bg. \n Националната агенция за намаляване на бедствията в Индонезия актуализира предупреждението за вулкана в понеделник, повишавайки го до трета степен. \n Въведено е и ограничение туристите и местните да не се привличават на повече от 6 километра до кратера на вулкана. \n Освен това агенцията предупреди, че посетителите трябва да избягват изкачване на планината на повече от 950 метра от морското равнище, в допълнение към 7.5-километрова зона на север, югоизток и югозапад от вулкана. \n Агенцията призова за прекратяване на всички дейности в рискова област и се подготвя за възможни евакуации, ако вулканът изригне. \n \n Връх Агунг се намира на около 72 км североизточно от Кута - популярно място за пътуващите из Индонезия. \n Това е популярна дестинация за приключенски туристи, които се изкачват на връх с височина от 3030 м при изгрев слънце, посочва T+L. \n Сеизмичната активност на вулкана продължава да се увеличава, а местните власти съобщават, че вече са наблюдавани 50-метрови изригвания от основата на кратера. \nНезависимо от това, агенцията все още насърчава местните жители и туристите да продължат посещенията си и повечето планирани дейности в района, но предлага те да останат бдителни и да продължат да следят информацията за потенциалните изригвания.  \n Когато връх Агунг (известен още като Gunung Agung) последно изригва през 1963 г., това води до смъртта на около 1100 души. \n В местната митология той е известен като пъпа на света. Агунг е и най-високата точка на острова - той се изправя на 3 142 метра над морското равнище. \n", "date": "2017.09.20", "title": "Бали под заплаха, вулкан е на път да изригне (СНИМКА)"}
{"url": "https://www.blitz.bg/zdrave/super-napitkata-koyato-ubiva-mazninite-za-otritsatelno-vreme_news544777.html", "text": "\n Наднорменото тегло е истински проблем. То има ужасен ефект върху здравето и може да причини редица заболявания, като диабет и хипертония. Хората с наднормено тегло обикновено се опитват да следват стриктни диети или дори да правят липосукция, вярвайки, че няма алтернатива. \n Но винаги има изход, а в този случай е много по-лесно, отколкото си мислите. Защо не опитате нещо по-естествено и ефективно? Ако искате да отслабнете и да не навредите на здравето ви, имаме чудесни новини за вас! \n Сок за отслабване \nПодготвили сме една рецепта за напитката, която буквално действа чудесно върху тялото. Започнете всеки ден с този сок и проблемът с коремните мазнини ще спре да ви притеснява. В допълнение, сокът има несравним вкус, а приятният момент е, че всички компоненти са лесни за намиране в собствения ви хладилник. \n Ако целта ви е добро здраве и добра физическа форма, опитайте се да обърнете внимание на това, което ядете. Избирайте само здравословна храна, консумирайте повече плодове, зеленчуци и пълнозърнести храни и напълно премахнете сладките и захарта. И, разбира се, включете в диетата зеления сок за изгаряне на мазнини. \n СЪСТАВКИ \n ПРИГОТВЯНЕ \n УПОТРЕБА \n Този невероятен сок е най-богатият източник на витамини . Пийте го в продължение на 7 дни и забравете за коремните мазнини! Ще забележите резултатите в най-кратки срокове и ще се почувствате по-здрави и по-силни. Слаби и доволни! \n Обърнете внимание, че този сок почиства, следователно използването му не трябва да трае месеци! \n Внимавайте за всички неприятни реакции на тялото. Ако забележите, че нещо не е наред - спрете да го използвате, защото не всички хора реагират по един и същ начин на това почистване \n", "date": "2017.09.20", "title": "Супер напитката, която убива мазнините за отрицателно време"}
{"url": "https://www.blitz.bg/lyubopitno/nasa-tova-sa-usloviyata-za-zhivot-na-mars-imate-li-kachestvata-da-obitavate-chervenata-planeta_news544851.html", "text": "През 1971 г. млад мъж на име Дейвид Бауи се питаше дали има живот на Марс. Над 40 години по-късно британски учен подлага планетарния въпрос на рокаджията на тест.\nСамюъл Пейлър, докторант в Центъра за астробиология към Единбургския университет, бил част от шестимата учени, подкрепени от НАСА, които миналата седмица излязоха от отдалечена инсталация на Хаваите, след като прекараха осем месеца в тренировки за живот на Марс, пише британският вестник Daily Telegraph, цитиран от profit.bg \nУсловията в инсталацията имитирали дълъг период, прекаран на Червената планета. Нещо като в блокбастъра от 2015 г. „Марсианецът“, но без Мат Деймън. \n„Удовлетворяващо е да знаем, че придобитите знания от нашата мисия ще допринесат за бъдещо изследване на Марс и за бъдещо изследване на Космоса като цяло“, споделя Пейлър. \nДнес човечеството е по-близо от всякога до изследване на Марс и макар това все още да е далечна перспектива, време е да се запитаме дали имаме необходимите качества, за да сме сред първите хора, които ще живеят на една крачка от Слънцето. Трудно кацане \nИзминали сте 54.6 млн. километра за около 260 дни и сега трябва да паркирате колата, така да се каже. Според Ричард МакГиър Дейвис-младши, един от ръководителите на проекта Mars Human Landing Sites Study в НАСА, космически кораб, който опитва да кацне на повърхността на Марс, ще трябва „да се гмурне дълбоко в атмосферата на Червената планета и да премине по-близо до повърхността, отколкото преди“. \nПредишните „посетители“ са били много по-тежки, за да се снижат до такова ниво, така че космическият кораб трябва да е възможно най-лек, което е доста тежък проблем, при положение че трябва да вземете къщата си при пътуването. \nТова означава, че може би ще трябва да пътувате без модерни „луксове“, като парашути или еърбег. Бихте ли поели този риск? Жилищна криза \nКогато Барак Обама беше президент, той призова САЩ да изпратят хора на Марс до 2030 г. Това изглежда доста невероятна перспектива при новия лидер Доналд Тръмп. \nМилиардерът Илон Мъск направи подобно твърдение, разкривайки плана си да помогне за установяването на колония от един милион души на Червената планета до 50-те години на новия век. Как ще изглежда този марсиански град? \nВ началото на годината НАСА представи своята концепция за жилища на Марс. Наречени „ледени къщи“, те представляват надуваеми инсталации, покрити с лед, който да защитава жителите от екстремните температури и високата радиация. \nИглутата включват кухня, всекидневни, парник, в който да отглеждате зеленчуците си, и библиотека. НАСА съобщи, че къщите могат да се надуят и да се покрият с лед от Марс за около 400 земни дни. \nДруг вариант е транспортирането на тежки изкопни машини на Марс за създаване на подземни подслони – сложна и изключително скъпа концепция. При всички случаи престоят на Червената планета далеч няма да е луксозно изживяване. Кухнята \nВодата може да бъде извлечена от почвата на Марс чрез загряване на повърхността до изпаряването й. Но храната, която носим от Земята, ще служи само в извънредни случаи, а това означава, че астронавтите ще трябва да ядат колкото се може повече пресни продукти. \nПроизводството на храна ще става в „ледените къщи“, а посевите ще растат при изкуствено осветление, така че очаквайте множество храни на основата на картофи. \nИзследователят от НАСА Вики Клоерис казва, че има реална възможност храната да втръсне на обитателите на Червената планета. „Ако хората нямат достатъчно разнообразие или се отегчат наистина от хранителната система, те ядат достатъчно, за да оцелеят“, допълва Клоерис. \nТака че е много възможно водораслите и насекомите да бъдат част от диетата на Марс. Да се надяваме, че обичате картофена салата. Недостиг на сън \nАко представата ви за идеална неделна сутрин е излежаване под завивките, тогава пътуването до Марс вероятно не е за вас. През 2011 г. шестима мъже излязоха от капсулата си без прозорци в Русия, след като останаха в симулатора си на космически кораб 520 дни (много оптимистично време да стигнете и да се върнете от Марс). \nЧетирима от шестимата мъже са страдали от проблеми със съня. Един от членовете на екипажа живеел на 25-часов ден, което означава, че на всеки две седмици се стигало до етап, в който за всички било средата на деня, но за него било като средата на нощта. \nДруг член на екипажа имал частичен хроничен недостиг на сън. Изследователите твърдят, че осветлението е проблем и всяка реална мисия ще изисква осветление, което прилича повече на светлината на Земята. Медицински проблеми \nДопитване сред 2000 души във Великобритания, осъществено от National Geographic установи, че почти една трета от хората биха обмислили да живеят на Марс за известно време. Но мислили ли са за вероятно увреждане на мозъка? \nВсяка мисия до Марс неизбежно би довела до излагане на космическа радиация, а беше доказано, че тя причинява увреждане на мозъка при гризачите. Възможно е това да се случи и с астронавтите, навлезли дълбоко в Космоса. Галактическите лъчи могат да повишат и риска от рак сред местните жители. \nВъзможна е също загуба на костна и мускулна плътност, но след години на изследвания, НАСА изглежда е разрешила този проблем. Лекарства, сходни с тези, които се използват на Международната космическа станция, и интензивната физическа дейност могат да помогнат на хората да поддържат добрата си физическа форма на Червената планета. Носталгия \nНяма нужда да споменаваме, че толкова дълго време далеч от дома ще е неприятно преживяване. От Луната Земята все още се вижда доста добре, но от Марс планетата, която сте наричали свой дом, ще бъде само точка в небето. \nВ книгата си „Космическа психология и психиатрия“ Ник Канас и Дитрих Манзи посочват редица проблеми с психиката, които могат да възникнат от този вид носталгия. \nСпоред тях дългото отсъствие от Земята „може да доведе до различни индивидуални реакции, включително безпокойство, депресия, намерения за самоубийство и дори психотични симптоми, като халюцинации и бълнуване“. \nПри днешните технологии експедиция до Марс и обратно ще отнеме две-три години. Така че ако сте домашар, може би е по-добре да не кандидатствате.\n", "date": "2017.09.20", "title": "НАСА: Това са условията за живот на Марс, имате ли качествата да обитавате Червената планета?"}
{"url": "https://www.blitz.bg/layfstayl/izvestnite-rozhdenitsi-na-20-septemvri_news544843.html", "text": "\n Днес повод за празнуване и почерпка имат: \n  У нас: Нено Димов , министър на околната среда и водите Пламен Димитров , президент на КНСБ Снежана Ботушарова , юрист, бивш съдия в Европейския съд по правата на човека Трендафил Величков , бивш областен управител на Пазарджик \n  По света: Аяно Омото (Ночи) , японска певица и танцьорка, член на групата Парфюм Бриан Жубер , френски състезател по фигурно пързаляне, световен шампион за 2007 г., трикратен европейски от 2004, 2007 и 2009 г. и осемкратен (2003-2008, 2011 г., 2012 г.) френски национален шампион и шампион на финала за Гран при на 2006-2007 Деян Максич , сръбски футболист, вратар, от март до декември 2005 г. играл за ЦСКА, София Джон Бърнтол , американски актьор, известен най-вече с ролята си на Шейн Уолш в сериала „Живите мъртви“ Джордж Р. Р. Мартин , американски писател, най-известен със световните си бестселъри от поредицата епични фентъзи-романи „Песен за огън и лед“, по които е направен сериала „Игра на тронове“ Кристен Джонстън , американска театрална, филмова и телевизионна актриса, известна с ролята си на Сали Соломон в телевизионните серии „На гости на третата планета“, за която има две Награди Еми Участва като Уилма Флинстоун във „Флинтстоун 2: Да живее Рок Вегас“ и като Холи Бруукс в ситкома „Бившите“, гостува в шести сезон на Сексът и градът като Лекси Федърстоун Лоредана Берте , италианска певица, една от най-значимите изпълнителки на италианската музикална сцена, призната за една от най-представителните икони на италианската рок музика Матия Матко , бивш хърватски футболист, играл за ЦСКА през 2006 г. Муун Блъдгуд , (американска актриса и модел, известна най-вече с ролята си на лейт. Блеър Уилямс в „Терминатор: Спасение“ и на Ан Глас в сериала „Падащи небеса“ Робърт Ръслър , американски филмов и телевизионен актьор, известен с ролите си във филмите „Странна наука“, „Кошмари на Елм Стрийт 2: Отмъщението на Фреди“ и „Десет ярда“ и с участието си в телевизионните сериали „Забравени досиета“, „24“ и „Стар Трек: Ентърпрайз“ Сабин Азема , френска филмова, телевизионна и театрална актриса, и кинорежисьорка, носителка на наградата „Сезар“ за най-добра актриса през 1985 и 1987 г. Сарит Хадад , израелска певица, призната за дете чудо още на осемгодишна възраст, свири на над десет инструмента, между които пиано, китара, орган, чело, тарамбука и пее на много езици София Лорен , световноизвестна италианска актриса, обявена за „едно от истинските съкровища на световното кино, чиято кариера, богата със запомнящи се изпълнения, е добавила постоянен блясък в тази форма на изкуството“ на церемония на 25 март 1991 година, когато Американската филмова академия ѝ присъжда „Оскар“ за цялостно творчество Хенрик Ларсон , бивш шведски футболист, нападател, играл с екипите на Фейенорд, Селтик, Барселона, Манчестър Юнайтед Хуан Пабло Монтоя , колумбийски автомобилен състезател, бивш пилот от Формула 1 \n \n", "date": "2017.09.20", "title": "Известните рожденици на 20 септември"}
{"url": "https://www.blitz.bg/intsidenti/prvi-dramatichni-kadri-ot-moshchnoto-zemetresenie-v-meksiko-s-desetki-zhertvi-rukhnali-sgradi-i-khilyadi-skovani-ot-panika-na-ulitsata-snimkivideo-18_news544790.html", "text": "Както БЛИЦ вече ви съобщи, силно земетресение е ударило Мексико. По данни на Европейския сеизмологичен център епицентърът на труса, който е с магнитуд 7.1 по Рихтер, е в щата Пуебла, до град Рабосо, на около 80 км от столицата Мексико сити.\nСпоред съобщенията на информационните агенции, най-малко 60 души са загиналите до момента като 42 от тях са в щата Морелос. Има затрупани хора в срутени сгради като на няколко места са възникнали и пожари. \nВ града се чуват сирени, а пожарникари, полицаи и лекари се опитват да окажат първа помощ на пострадалите хора. Електричеството и телефоните са прекъснати на няколко места. Коли са затрупани под отломките на падналите сгради. \nПрезидентът на Мексико Енрике Пеня заяви, че поне 27 сгради са рухнали изцяло или частично само в Мексико сити.   \nНа публикуваните видеа се вижда как многоетажните сгради се люлеят застрашително по време на земетресението, както и мазилката, която се откъртва от сградите и пада на улицата. \nМощният трус предизвика силна паника сред населението в близките до епицентъра градове и райони. \nПриродната стихия удари Мексико само няколко дни след като друго кошмарно земетресение от 8.1 разтърси страната и погуби 98 души и точно 32 години след ужасяващ трус, който тогава отне живота на десетки хиляди. Превод и редакция: БЛИЦ \n  \n  \n  \n", "date": "2017.09.20", "title": "Първи драматични кадри от мощното земетресение в Мексико с десетки жертви, рухнали сгради и хиляди сковани от паника на улицата (СНИМКИ/ВИДЕО 18+)"}
{"url": "https://www.blitz.bg/svyat/unikalno-seks-guru-izpolzva-dupetata-na-nyakolko-krasavitsi-kato-muzikalni-instrumenti-snimkivideo-18_news544794.html", "text": "Руски секс гуру публикува доста скандално видео, в което използва задните части на 5 жени като музикални инструменти, пише \"Дейли Мейл\". На кадрите може да се види как петте оскъдно облечени като прислужници жени са легнали по корем на хотелско легло.\nПо-нататък във видеото прокламиралия се за гуру Алекс Лесли, който също така ще участва в президентските избори в Русия през следващата година, застава пред красавиците и започва да ги пошляпва по дупетата като момичетата ги повдигат във въздуха.  \nСпоред думите на гуруто, чието истинско име е Александър Кирилов, женското тяло е \"уникален музикален инструмент\". \nПред камерата мъжът казва: \"Ще имаме музикална вечер. Като за начало ще ви кажа, че това е уникален музикален инструмент, който няма еквивалент и аз ще изсвиря неподражаема музика на оргазма, която ще ви остави без дъх\".  \nСлед това Алекс Лесли заявява, че е необходимо да настрои инструмента. Той продължава да пошляпва дупетата на девойките, които от своя страна започват да стенат, пъшкат и да си повдигат задниците.   \nГуруто им казва да пъшкат по-силно и започва по-бързо да ги удря отзад, за да може да създаде \"симфония на стенанията\". \nЛесли казва: \"По този начин вие издавате звуци, докато правите секс. Правете го още по силно и нека посвирим\".  \nСлед края на \"концерта\" той и момичетата се аплодират един друг и секс гуруто пита аудиторията в мрежата дали са почувствали шедьовъра. Превод и редакция: БЛИЦ \nВидеото от необичайната \"симфония\" можете да видите  \n \n", "date": "2017.09.20", "title": "Уникално! Секс гуру използва дупетата на няколко красавици като.... музикални инструменти (СНИМКИ/ВИДЕО 18+)"}
{"url": "https://www.blitz.bg/svyat/nov-arest-vv-vrzka-s-atentata-v-metroto-v-london_news544796.html", "text": "Британската полиция е задържала 25-годишен мъж в уелския град Нюпорт. Това е третия задържан за извършването на атентата в метро станцията \"Парсънс Грин\" в Лондон.\nОт органите на реда съобщават, че на мястото на задържането в момента се извършва обиск. Операцията се извършва от служители на антитерористичното подразделение на столичната полиция, съвместно с колегите им от Уелс.  Превод и редакция: БЛИЦ \n", "date": "2017.09.20", "title": "Нов арест във връзка с атентата в метрото в Лондон"}
{"url": "https://www.blitz.bg/lyubopitno/mlado-semeystvo-se-nanese-v-malka-mrachna-i-zloveshcha-kshcha-postroena-predi-337-godini-shche-ostanete-bezmlvni-ot-snimkite-koito-pokazakha_news544700.html", "text": "\n Къщата, която се намира на брега на Корнуол, Великобритания, е построена през 1680 година. Отвън тя изглежда малка, мрачна, че дори зловеща. Също така на пръв поглед е и неудобна за живеене - с ниски тавани, малки прозорци и дебели каменни стени. \nНо една млада двойка я купува и я превръща в модерна, уютна къща, в която има всичко, което е необходимо, за да се чувства едно семейство комфортно. \n Щастливото семейство показа с гордост снимки от дома си. Вижте ги: \n \n", "date": "2017.09.20", "title": "Младо семейство се нанесе в малка, мрачна и зловеща къща, построена преди 337 години! Ще останете безмълвни от СНИМКИТЕ, които показаха"}
{"url": "https://www.blitz.bg/svyat/dvama-mzhe-se-sprechkakha-s-shofor-na-parking-obache-toy-zae-stoyka-kato-brus-liy-i-eto-kakvo-se-sluchi-sled-tova-snimkivideo-18_news544798.html", "text": "Двама мъже влязоха в юмручна конфронтация с трети мъж при спор за паркиране, но след това жестоко съжалиха, защото той се оказа експерт по бойните изкуства и прати в тежък нокдаун единия от тях. Бруталната улична битка се е разиграла в Бристол, Англия посред бял ден пред очите на шокираните очевидци, пише \"Мирър\".\nМъжът пласира няколко удара първо на единия от противниците си, а след това концентрира вниманието си върху другия. Потребителите в мрежата коментират инцидента и сравняват и намират прилика на стойката и ударите на облечения в черно боец с тези на легендарния Брус Лий.  \nНякои от очевидците се опитват да успокоят страстите, но безуспешно. \nДокато засипва с удари втория си противник, самотният биткаджия е нападнат от първия, но той мълниеносно е проснат в безсъзнание на земята.  \nНякои от минувачите се опитват да помогнат на падналия в несвяст мъж, докато победителят в мелето танцува с крака и се насочва към колата си. Превод и редакция: БЛИЦ \n  \n", "date": "2017.09.20", "title": "Двама мъже се спречкаха с шофьор на паркинг, обаче той зае стойка като Брус Лий и ето какво се случи след това (СНИМКИ/ВИДЕО 18+)"}
{"url": "https://www.blitz.bg/svyat/ruski-styuardesi-s-golemi-grdi-likuvat-evgeniya-i-irina-osdikha-aeroflot-snimkivideo_news544714.html", "text": "Руски съд постанови, че авиокомпания \"Аерофлот\" не може да изисква от служителите си да носят точно определен от нея размер служебно облекло. Това стана, след като две стюардеси заведоха дело срещу авиопревозвача за дискриминация, твърдейки, че са били пренасочвани към по-непривлекателни маршрути заради теглото си.\n  Едната от тях е Евгения - във видеото, чийто бюст също не е по мярката.  \nСъдът обаче не осъжда открито политиката на компанията като дискриминационна, посочва BBC news, цитирана от vesti.bg Вместо това той постановява да се изплати малка сума обезщетение на жените за загубите от заплатите им и друга сума за допълнителни щети.  \nТова е визията, която \"Аерофлот\" иска: \n \nГоворител на компанията коментира пред руска агенция, че от фирмата са доволни че съдът не намира действията й за дискриминационни. Аргументите им - теглото на стюардесите водело до по-висок разход на гориво.  \n„Тази дискриминация върви вече от доста време. \nПрез октомври миналата година ми направиха снимки в цял ръст с униформата от всички страни. След това един ден се върнах от Ню Йорк и се започна – даваха ми назначения до Уфа, Самара и т. н. Ясно ми е защо го правят”, разказва Евгения Магуринова, която признава, че не е единичен случай. \nПо-закръглените трябвало да си преработват дрехите. „Кому е необходимо всичко това? Нима съм виновна, че имам големи гърди и заради това и ми трябва по-голяма униформа”, недоволства Евгения. Думите й се потвърждават от колежката й Ирина Ерусалимская. \n „Доводът, с който ме преместиха на вътрешни линии беше не моята работоспособност, а мерките ми”, пише тя в жалбата си до съда. \nОт Аерофлот твърдят, че мерките, които са взети, са свързани с безопасността: „Заради наднормено тегло може в критична ситуация да се стигне до проблем. \nНапример при обличането на спасителна жилетка. Наднорменото тегло може да попречи на стюард есата да си я облече сама, а така няма да може да помогне и на пътниците”, пише в изявление на компанията, цитирано oт руски медии.    \n", "date": "2017.09.20", "title": "Руски стюардеси с големи гърди ликуват! Евгения и Ирина осъдиха \"Аерофлот\" (СНИМКИ/ВИДЕО)"}
{"url": "https://www.blitz.bg/stsena/legendite-ot-abba-se-zavrshchat-na-stsenata-s-interesen-proekt_news544801.html", "text": "Шведската поп група ABBA планира световно турне през 2019 г. Но Бьорн Улвеус, Бени Андершон, Агнета Фелтскуг и Ани-Фрид Люнгста няма да се качат заедно на сцената, както се случи по време на изпровизиран концерт през 2016 г., а ще бъдат представлявани от холограми.\n\"Перфектно е. Можем да бъдем на сцената, докато съм у дома и разхождам кучетата. Няма да се налага да напускам къщата си. Ако това наистина проработи, ще има много артисти, които ще ни последват, дори такива, които са все още млади и пътуват по турнета. Това е много интересен проект\", коментира идеята Бени в интервю.  \nХолограмните изображения на квартета ще бъдат прожектирани пред реална банда, а вокалите и аудиото ще бъдат взети от австралийското им турне от 1977 г.  \nПоследното турне на шведите минава под надслов \"ABBA: North American and European Tour 1979\". То се провежда през 1979-1980 г. в градове в Северна Америка, Европа и Азия и е организирано в подкрепа на шестия студиен албум на групата, озаглавен \"Voulez-Vous\".  \nГрупата, която е най-популярният квартет в света през 70-те години на миналия век, е продала над 370 милиона албума, което я нарежда на второ място по продажби в Европа след \"Бийтълс\" и на четвърто място в света. Четворката се разпада през 1982, десет години след създаването си. \nИзточник: avtora.com\n", "date": "2017.09.20", "title": "Легендите от ABBA се завръщат на сцената с интересен проект"}
{"url": "https://www.blitz.bg/ikonomika/kofti-informatsiya-za-mlyakoto-masloto-i-vsichki-drugi-podobni-produkti_news545046.html", "text": "\n Дефицитът на мляко в целия ЕС доведе до удвояване на цената на маслото и непрекъснато пълзящо поскъпване на останалите млечни продукти. У нас около 80% от кравето масло е вносно и сега цената му, на която идва у нас и се опакова, е 6 евро за кило, срещу 6 лв. преди година, обясни председателят на Асоциацията на млекопроизводителите Димитър Зоров, цитиран от в. Монитор. \nПо думите му България внася около половината от мляко (сурово, сухо или концентрат) за производство на млечни продукти от другите страни от Общността и недостигът на суровината, а оттам и повишаването на цената няма как да не се отрази и у нас.  \n„До налагането на ембаргото Русия поемаше 14% от износа на млечни продукти на ЕС. След това ЕК предприе мерки за намаляване на производството на суровото мляко, като се даваха субсидии по 0,14 евро на литър за непроизведена суровина. Не след дълго обаче Китай започна да прави по-голям внос на млечни продукти от Европа, а са се увеличили и поръчките на Червения кръст за Африка и други бедстващи райони. Така постепенно се стигна недостиг на суровината. В момента датска компания, която е най-голям производител на млечни продукти в ЕС прогнозира остър недостиг на сурово мляко“, обясни той. \nПо думите му именно дефицитът на мляко у нас е и една от причините да се увеличава използването на неживотински суровини (основно палмово масло) за производство на млечни продукти, без това да се обявява, като целта е да се задържи цената. \nСпоред Зоров родното производство на мляко намалява, защото литър мляко у нас струва по-малко от същото количество вода. „Затова и никой не иска да се занимава със животновъдство“, добави браншовикът.  \nТой предложи да се спре със субсидиите за непроизведена продукция, а пари да се дават на високоефективните ферми. Другото му предложение е за намаляване на ДДС за храните, което ще увеличи потреблението и ще се отрази положително на производителите. \nМеждувременно вчера 32 земеделски браншови организации представиха обща позиция на земеделската общност в страната за бъдещата Обща селскостопанска политика (ОСП) на ЕС след 2020 г. Те настояват за запазването на бюджета и трите сегашни компонента - директни плащания, подкрепа за развитие на селските райони и общата организация на селскостопанските пазари. Едно от другите им искания е бъдещите търговски преговори на ЕС с трети страни да бъдат съобразени с общата реформа на ОСП. Браншовите организации настояват още и за по-малко и уеднаквено национално съфинансиране от всички страни в ЕС, което да е максимум 30%. \n \n", "date": "2017.09.20", "title": "Кофти информация за млякото, маслото и всички други подобни продукти"}
{"url": "https://www.blitz.bg/intsidenti/stikhii/poredno-silno-zemetresenie_news545029.html", "text": "Силно земетресение с магнитуд от 6,1 по скалата на Рихтер разтърси източното крайбрежие на Япония. Въпреки силата на труса, властите в Токио не са издали предупреждение за цунами.\nЗеметресението е регистрирано на 281 км източно от град Камаиши на остров Хоншу – най-големият японски остров, уточнява Нова телевизия. \nДълбочината на труса била на 10 км. \nНовината за земетресението идва близо 24 часа след . \n \n", "date": "2017.09.20", "title": "Поредно силно земетресение"}
{"url": "https://www.blitz.bg/layfstayl/ptuvane/ti-da-vidish-otskachame-do-makedoniya-za-nafta-a-do-srbiya-za-kashkaval-a-za-kafentse_news545027.html", "text": "\n Пътуването до Европа е много по-евтино със самолет в сравнение с автобус или влак. Това е и причината близо 50 на сто от пътуванията на българите да са били със самолет през първите осем месец на годината, а останалите с наземен транспорт, показва статистиката на Института по туризъм с музей към Университета по библиотекознание и информационни технологии (Унибит), цитирана от в. Монитор. \nНашенците използват основно самолет до европейските дестинации, както и за задокеанските като САЩ, Австралия, Япония и Китай. Тенденция е трайна и се дължи основно на либерализацията на авиационния пазар и настъпването на нискотарифните превозвачи в България. Последните откриват линии от и до страната всеки месец, а цените за някои полети понякога са по-евтини от скромна вечеря в ресторант.  \nОт началото на годината пътуванията зад граница са около 4,3 млн. От тях 2,5 млн. са били с туристическа цел, включително посещения при близки и приятели, а останалите с цел бизнес. Данните показват, че две трети от всички са в страни от Европейския съюз. \nНай-посещаваните с цел туризъм са съседна Гърция, Румъния и също така Германия, Италия и Испания, където има много големи български диаспори. \nГоляма част от българите пътуват с наземен транспорт, когато става въпрос за посещения на съседните ни страни, а когато става въпрос за европейски дестинации, се използва най-често самолетен или автобусен транспорт. Много малка част от българите използват влак, а почти единици са нашенците, които използват воден транспорт. \nПредвижването с автобус и с кола все още се използва от много хора заради разстоянията, смята Румен Драганов от Институт по туризъм с музеи към УНИБИТ. \nТуроператорите забелязват висока степен на повтаряемост на пътуванията. От началото на годината ръстът е около 20% или около 500 хил. българи повече за първите осем месеца на годината. \nГоляма част от пътуванията понякога са свързани с пазаруване, а дори и за едно кафе. „Многото ГКПП към съседките ни провокират бързи ходения. В Македония често се ходи, за да се сипе нафта, а в Сърбия, за да се купи кашкавал”, разказва Драганов. \n \n", "date": "2017.09.20", "title": "Ти да видиш: Отскачаме до Македония за нафта, а до Сърбия за кашкавал, а за кафенце..."}
{"url": "https://www.blitz.bg/svyat/nakhakana-bryunetka-izostavi-mladiya-si-lyubovnik-a-posle-izreva-toy-razprati-moi-seks-klipove-na-vsichkite-si-priyateli-snimki_news544993.html", "text": "Жена разказа колко е съкрушена, след като неин бивш изпратил нейни голи снимки и видеа, на които тя прави секс с него, на свои приятели за отмъщение, че го е изоставила. Кадрите с Кели Макгърк, студентка по бюти терапия, са били споделени между десетки хора, след като тя прекратила отношенията си с Джейми Лийч.\n29-годишната от Клайдбанк в Шотландия е решила да разкаже своята история, за да окуражи другите жертви на отмъщението с порно. Нейният бивш 25-годишен приятел признава, че е изпратил снимките и видеата на свои приятели след раздялата.   \nЛийч се призна за виновен в това, че по електронен път е изпращал графични материали на майката на едно дете на 4 януари тази година. \nТой е осъден да плати 500 британски лири на Кели и да положи 250 часа обществено полезен труд. Той също ще бъде включен в списъка със секс \nпрестъпниците през идните 18 месеца.  „Доволна съм от присъдата. Това показва, че аз никога не съм лъгала за това, което ми се е случило. Надявам се това да е предупреждение за другите, които обмислят да го направят. Искам по този начин да окуража другите жертви да спрат да се срамуват и да съобщят в полицията“, казва Макгърк.    \nТя също признава, че едно от видеата е било заснето отзад, а тя му е имала пълно доверие. Превод и редакция: БЛИЦ \n \n", "date": "2017.09.20", "title": "Нахакана брюнетка изостави младия си любовник, а после изрева: Той разпрати мои секс клипове на всичките си приятели (СНИМКИ)"}
{"url": "https://www.blitz.bg/lyubopitno/imeto-mukhamed-vleze-v-top-10-vv-velikobritaniya_news545025.html", "text": "В Англия и Уелс в топ 10 на най-популярните имена за момчета влезе името Мухамед. То се нареди на осмо място. Данните са на националното статистическо управление. Миналата година с това име са били кръстени 3908 бебета.\nНомер едно е името Оливър – така са наречени 6 600 новородени момченца през миналата година. \nНа второ и трето място се нареждат имената на британските принцове – Хари и Джордж. \nВ десетката са още Джек, Джейкъб, Ной, Чарли, Томас и Оскар. \nНай-популярното име сред момичетата е Оливия – над 5000 новородени момичета носят това име. Година по-рано бе Амелия. Сега то е на втора позиция. Топ 10 е допълнен от Емили, Айла, Ава, Изабела, Лили, Джесика, Ела и Мия. \nОбщо миналата година в Англия и Уелс са се родили над 696 000 деца. Превод и редакция: БЛИЦ \n", "date": "2017.09.20", "title": "Името Мухамед влезе в топ 10 във Великобритания"}
{"url": "https://www.blitz.bg/svyat/nebesen-ogn-na-vzmezdieto-vks-likvidira-teroristite-napadnali-ruskite-voenni-do-khama-video_news545034.html", "text": "\n Разпространено е видео на въздушните удари, нанесени от руската авиация и хеликоптери по терористите от „Джебхат ан Нусра“, които бяха   Кадрите са публикувани от руското министерство на отбраната. \nНа видеото авиацията в състава на специалния отряд за деблокиране обстрелва терористите, започнали мащабно настъпление в района на Хама. Превод и редакция: БЛИЦ \n \n", "date": "2017.09.20", "title": "Небесен огън на възмездието: ВКС ликвидира терористите, нападнали руските военни до Хама (ВИДЕО)"}
{"url": "https://www.blitz.bg/intsidenti/stikhii/sled-irma-nov-tayfun-s-zhensko-ime-pomita-mariya-vze-veche-osem-zhertvi_news545028.html", "text": "\n Ураганът \"Мария\" отне живота на 8 души до момента, съобщава АП. Съветник на премиера на Доминика заяви, че до момента е потвърдена смъртта на седем души. Хартли Хенри не разкри подробности как са загинали. По-рано стана ясно, че един човек е загинал на френския остров Гваделупа. Хенри добави, че електричеството и комуникациите са прекъснати след унищожителния ураган, засегнал страната. По думите му много обществени сгради и жилища са унищожени. \n Ураганът връхлетя Доминика в понеделник и вторник и сега е над Пуерто Рико, придвижвайки се в северозападна посока. Близо 900 000 души са останали без електричество в Пуерто Рико, където силните ветрове събарят метални покриви, чупят стъкла и изкореняват дървета. \n Окото на урагана се движи със 17 километра в час на 50 километра югоизточно от Сан Хуан, а поривите на вятъра достигат 182 километра в час. Само преди няколко часа ураганът отслабна от пета на четвърта степен. \n За последно толкова силен ураган връхлита територията през 1932 г., а най-силният е през 1928 г., когато е с пориви на вятъра 257 километра в час. \n", "date": "2017.09.20", "title": "След \"Ирма\" нов тайфун с женско име помита, \"Мария\" взе вече осем жертви"}
{"url": "https://www.blitz.bg/svyat/keyt-midltn-se-okaza-po-khitra-ot-ochakvanoto-ot-godini-nasam-balamosva-vsichki-s-lovka-konspiratsiya-no-ya-razkrikha-snimkivideo_news544428.html", "text": "\n Докато продължават залозите за името на    , репортерът от британското издание Evening Standard - Кейт Проктър, разкри хитростта, която Кейт Мидълтън прилага при всяка своя бременност. \n \"Конспирацията\" се отнася за прическата на херцогинята на Кеймбридж. \n Според Кейт Проктър съпругата на принц Уилям всеки път сменя прическата си, когато забременее. Целта е да отвлече вниманието на журналистите и фотографите, за да не се разбере новината за бременността ѝ, докато кралското семейство официално не я съобщи. \n Британският репортер \"разконспирира\" херцогинята в профила си в \"Туитър\". \n  \n \n \nПоследният път, когато Кейт промени визията си, беше в началото на юли. \n Тя се появи на мач на Анди Мъри с коса, дълга до раменете и навита на небрежни падащи масури. \n Точно два месеца по-късно кралското семейство съобщи, че ще се увеличи с още един член. \n През август 2014 г. зорките погледи на по-наблюдателните забелязаха, че херцогинята отиде на събитие в Лондон с небоядисани бели коси. Месец по-късно научихме, че тя е бременна с принцеса Шарлот. \n Последното доказателство за теорията на Кейт Проктър е визията на херцогинята в края на 2012 г., когато очакваше първородния си син - принц Джордж. Тя подкъси бретона си, а на 2 декември разбрахме, че е бременна. \n Дали теорията на Кейт Проктър е конспирация или просто съвпадение, бихме могли да разберем при евентуална четвърта бременност на Кейт. \n \nИзточник: vesti.bg\n", "date": "2017.09.20", "title": "Кейт Мидълтън се оказа по-хитра от очакваното! От години насам баламосва всички с ловка конспирация, но я разкриха (СНИМКИ/ВИДЕО)"}
{"url": "https://www.blitz.bg/layfstayl/khoroskop/khorata-rodeni-prez-oktomvri-pritezhavat-tezi-sedem-neveroyatni-kachestva_news544963.html", "text": "\n Всеки месец в годината е различен по свой начин и носи със себе си различни явления и събития. Така е и с хората, които са родени през идващия октомври. Те се различават от всички останали в многобройни качества и предимства. \n 1. Романтични сърца \nХората, родени през този месец от годината, са особено романтични и се смятат за велики любовници. Те са привлечени от противоположния пол и могат да спечелят когото поискат. 2. Те са спокойни хора  \nТези, които са родени през октомври, са особено спокойни и привличат спокойна и тиха обстановка. Поради тяхната мека природа те имат малко врагове. Рядко си изпускат нервите. 3.  Оптимизъм  \nНикога не губят надежда и се борят до самия край, затова се казва, че хората, родени през октомври имат заразен оптимизъм. Поради него са доста добри лидери, които мотивират хората. Те имат положителни виждания дори в най-трудните ситуации. 4. Имат голяма емоционална интелигентност  \nХората, родени през октомври, са на самия връх на списъка, когато става дума за такъв тип интелигентност. Те не само са наясно с емоциите си, а тяхната съпричастност и социалните им умения са еднакво блестящи. 5. Харизматични  \nХората, родени през октомври живеят с пълни гърди, така че това е най-честата причина, поради която хората им завиждат. 6. Гостоприемни  \nКогато става въпрос за гостоприемство, върнете се в началото на списъка. Хората, родени през октомври са толкова любезни, че ще се погрижат на другите да им е удобно дори и с цената да жертват своето удоволствие. 7. Те имат цел  \nХората, родени през октомври, са ориентирани и съсредоточени върху успехите в живота. Те не правят нищо на половината и не прекратяват задълженията си независимо от жертвите, които им струват. \n", "date": "2017.09.20", "title": "Хората, родени през октомври, притежават тези СЕДЕМ невероятни качества"}
{"url": "https://www.blitz.bg/razvlechenie/lukhu-e-nay-neshchastnoto-kote-na-sveta-snimki_news544964.html", "text": "Котките по принцип имат наистина много работа. Те спят цял ден, постоянно някой ги гали, те се хранят безплатно. Те също и наем не плащат. Както се вижда от въпросните снимки обаче, не всичките пухкави създания са доволни от своя живот.\nВсъщност, някои котки са доста нещастни. Една от тях е Луху, която може би е най-тъжната от всички на света. \nТя живее в Пекин със своята човешка майка Меги Лю и нейните братя и сестри. \nМакар и всичките котки в жилището на Меги да са от едни родители, само Луху изглежда толкова тъжна. Превод и редакция: БЛИЦ \n \n \n   \n \n   \n \n   \n \n \n   \n \n   \n \n   \n \n   \n \n   \n \n   \n \n   \n \n   \n \n   \n \n   \n \n   \n \n \n \n", "date": "2017.09.20", "title": "Луху е най-нещастното коте на света (СНИМКИ)"}
{"url": "https://www.blitz.bg/svyat/tezi-roditeli-sa-chudovishcha-izmislikha-nay-strashnite-nachini-za-da-tormozyat-detsata-si_news544930.html", "text": "\n Двама съпрузи от американския щат Мериленд бяха осъдени заради безвкусни шеги с децата си. Майкъл и Хедър Мартин получиха пет години затвор условно за „родителска небрежност”.  \n Преди време те създали канала  DaddyOFive  в YouTube, където публикували видеа, в които погаждат жестоки номера на петте си деца. Скоро кадрите събрали популярност… а срещу родителите започнали да се сипят гневни обвинения, че тормозят потомците си, разказва BuzzFeed.  \n В някои от кадрите се чува как семейство Мартин крещят нецензурни думи на децата си, докато те не се разплачат. А в една от сцените се вижда как блъскат едното момченце в етажерка за книги, след което от носа му започва да тече кръв. \n След като цялото семейство преминало през психологически прегледи, било установено, че две от децата – 10-годишният Коди и 11-годишната Ема страдат от психически травми вследствие на видеата.  \n През май двойката изгуби попечителството над Коди и Ема, които са биологични деца на Майкъл и доведени за Хедър.  \n Във видео, което в момента вече е изтрито, се вижда как Коди плаче с глас, докато Хедър нарочно го обвинява несправедливо, че е разлял мастило на килима, нарича го лъжец и го псува. \n   \n", "date": "2017.09.20", "title": "Тези родители са чудовища! Измислиха най-страшните начини, за да тормозят децата си"}
{"url": "https://www.blitz.bg/analizi-i-komentari/peskov-otgovori-na-izplasheniya-ot-napadenieto-na-rusiya-sreshchu-sashch-morgan-friyman_news544984.html", "text": "\n Говорителят на президента на РФ Дмитрий Песков обяви пред журналисти от световните осведомителни агенции, че в Кремъл не възприемат сериозно видеото, в което холивудският актьор Морган Фрийман призовава американците да се защитят от Русия, нападнала САЩ. Според Песков, Фрийман е \"жертва на емоционална екзалтация\".   , в което носителят на Оскар преповтяря някои основни опорни точки за руската заплаха на загубилата президентските избори Хилари Клинтън. \"Русия ни нападна! Спасете САЩ, светът има нужда от нашето лидерство!\", зове актьорът. \n\"Много хора на изкуството лесно стават жертва на емоционално претоварване, без да разполагат с реална информация за реалното положение на нещата. Те стават жертви на такава емоционална екзалтация, на някакво продължение на маккартизма. Но след време им минава\", каза Песков по повод изявлението на Фрийман. \nПесков подчерта, че Кремл не вижда някакви особени заплахи в появилото се видео. \"Едва ли можем да се отнасяме сериозно към подобни неща, тъй като е очевидно, че тези явления не се базират на някаква реална информация, те носят емоционален характер\", каза в заключение Песков.  Превод: БЛИЦ \n", "date": "2017.09.20", "title": "Песков отговори на изплашения от нападението на Русия срещу САЩ Морган Фрийман"}
{"url": "https://www.blitz.bg/svyat/gzar-s-porshe-reshi-da-se-napravi-na-interesen-vrtna-gumi-i-prati-11-dushi-v-bolnitsa-video_news544948.html", "text": "Шокиращо видео показва как шофьор на Porsche Spyder ранява 11 души, след като ги блъска по време на събитие с коли в САЩ. Шофьорът на спортната кола, името му не се съобщава от полицията, е бил заснет да върти гуми по главен път преди да се забие в група автомобилни фенове, стоящи на тротоара.\nТе са гледали как протича събитието „Коли и Кафе“ в Бойс в щата Айдахо. \nПредполага се, че шофьорът е искал да „завърти гуми“. Инцидентът е станал в събота малко пред 11:00 часа местно време. \nНа шокиращите кадри хората крещят и се опитват да помогнат на онези, които са прегазени от колата.   Превод и редакция: БЛИЦ \n \n   \n \n \n \n", "date": "2017.09.20", "title": "Гъзар с „Порше“ реши да се направи на интересен, врътна гуми и прати 11 души в болница (ВИДЕО)"}
{"url": "https://www.blitz.bg/svyat/an-nusra-ss-strashno-nastplenie-v-idlib-ruski-voenni-sa-obkrzheni-ot-teroristite-spetschasti-gi-spasyavat-nad-850-ekstremisti-sa-izbiti_news545005.html", "text": "Бандитите от терористичната групировка „Джебхат ан Нусра“ започнаха настъпление към позициите на сирийските войски в северната и североизточната част на град Хама в зоната на деескалация „Идлиб“. Това съобщиха от Генералния щаб на Русия. От там съобщиха още, че терористите от „Джебхат ан Нусра“ въпреки постигнатите в Астана на 15 септември споразумения, са започнали атака по позициите на правителствените войски в зоната на деескалация „Идлиб“.\nВ съобщението се отбелязва още, че ден по-рано терористите са успели да се вклинят в отбраната на правителствените войски на дълбочина от 12 километра, на фронт от 20 километра.   \nВ съобщението на Генщаба се казва още, че трима руски военни са били ранени по време на ликвидирането на терористите в сирийската Идлиб. \nЕдна от главните цели на терористите е било превземането на подразделението на руската военна полиция, разположено в района за контрол над примирието. В резултат на атаката взвод от 29 души е бил блокиран. Руските военни полицаи заедно с отряд на племето маули в течение на няколко часа са отразявали атаките на превъзхождащия ги противник. \n  \nЗа спасяването на военните е бил събран отряд за деблокиране, оглавен от заместник-началника на руския център по помирението на страните Виктор Шуляк. В групата са влезли бойци от Силите за специални операции, военна полиция, сирийски спецназ.   \nТерористите са били атакувани от въздуха със Су-25 от пределни малки височини. В резултат на действията на отряда за деблокиране военнослужещите са успели да разкъсат обсадата и с бой, но без загуби, да напуснат обкръжението.    \nМащабното настъпление на терористите от „Джебжат ан Нусра“ към позициите на сирийските правителствени сили в района на деескалация „Идлиб“ е започнало на 19 септември сутринта, въпреки режима на примирие. \n„Настъплението е било осъществено с подкрепата на танкове и бойни машини на пехотата. То е било предшествано от мощна огнева подготовка. Само за ден терористите са успели да се вклинят в отбраната на правителствените сили с цели 12 километра, от фронт 20 километра“, съобщи началникът на Главното оперативно управление на Генералния щаб на ВС на Русия Сергей Рудской. \nРудской отбеляза, че бойците от муали са останали верни на подписаното от тях споразумение за прекратяване на военните действия в тежката ситуация. \nНастъплението на терористите като цяло е преустановено. Ликвидирани са 850 терористи, 11 танка, четири БМП и друга техника. Сирийските подразделения са преминали в контранастъпление и практически изцяло са възстановили изгубените позиции. \nПо данни на руското министерство на отбраната, настъплението на Ан Нусра е било инициирано от американските спецслужби. Превод и редакция: БЛИЦ \n", "date": "2017.09.20", "title": "„Ан Нусра“ със страшно настъпление в Идлиб! Руски военни са обкръжени от терористите, спецчасти ги спасяват, над 850 екстремисти са избити"}
{"url": "https://www.blitz.bg/obshtestvo/regioni/nashenka-izdkhna-misteriozno-v-avstriya-blizkite-sbirat-pari-za-da-priberat-tyaloto-y_news545011.html", "text": "В центъра на кв. „Изток“ в Кюстендил публично отвориха дарителската кутия за набиране на средства за транспортиране на починала в Австрия 55-годишна жена. Елка Трайкова е намерила смъртта си в затворническата болница.\n\"Не знаем какво се е случило, чакаме да пристигнат документите, експертизата. Тя работеше там по къщите и хотелите, чистеше. \nПреди това е била на гурбет в Гърция“, споделя 38 -годишния й син Бисер, цитиран от  . \n\"Готови сме да заведем дела, ако се окаже, че смъртта на майка ми е причинена насилствено. Разполагаме и с адвокати. Добре, че беше нашия бивш кмет на махалата Стефан Лазаров, който да организира кампания. Пуснахме апела и в интернет, пратиха пари наши съкварталци в Гърция, Германия, Израел.  Намериха се хора с добри сърца да оставят средства, ние сме социално слаби, няма как да осигурим пари, за да се докара тялото на майка от Виена“, коментира още Бисер. \nСъбрани бяха над 2 000 лева, а в преброяването участваха млади доброволци.\n", "date": "2017.09.20", "title": "Нашенка издъхна мистериозно в Австрия, близките събират пари, за да приберат тялото й"}
{"url": "https://www.blitz.bg/svyat/kitay-vobshche-ne-si-poplyuva-podnebesnata-postroi-83-voenni-koraba-samo-za-8-godini_news544979.html", "text": "Само за осем години китайските корабостроители са успели да построят, изпитат и пуснат на вода 83 бойни кораба, съобщава The Print. Експертите прогнозират, че към 2025 година Китай ще притежава най-многочислените военноморски сили в света, изпреварвайки дори лидера в списъка – ВМС на САЩ.\nСпоред чуждестранните експерти, тези темпове китайските корабостроители са успели да постигнат благодарение на високата култура на организация на труда. Експерт в сферата на военноморския флот Винаяк Бхат отбелязва, че думата „празник“ при китайските промишленици не съществува. Всичките линии, отговарящи за строителството на военните съдове, работят на три смени по осем часа.   \nПо аналогичен начин, според Бхат, работят и конструкторските бюра, чиито специалисти ден и нощ се трудят, за да усъвършенстват вече съществуващите кораби и да разработват нови перспективни. \nПо данни на експерта, само в корабостроителницата JNCX през декември едновременно са били достроени и модернизирани 16 бойни кораба. Специалистите отбелязват, че високите темпове на производство Китай ще успее да запази през идните 30 години. Превод и редакция: БЛИЦ \n", "date": "2017.09.20", "title": "Китай въобще не си поплюва! Поднебесната построи 83 военни кораба само за 8 години"}
{"url": "https://www.blitz.bg/stsena/britni-spirs-smaya-fenovete-s-perfektna-figura-na-tezi-snimki-izumitelno-e-kolko-pari-prska-za-da-izglezhda-taka_news544697.html", "text": "Докато модните гурута в цял свят са въодушевени от световната седмица на модата и цял месец тръпнат в очакванията, една звезда игнорира цялата тази суета.\nКогато мнозина умират, за да се доберат до билета за звездното шоу, Бритни Спиърс, която вече е на 35 години, избра да избяга от тълпата и да направи свое собствено представяне на пистата на Instagram вместо на Лондонската седмица на модата.\nЗвездата публикува няколко кадъра в инстаграм, на които блести в изрядна визия и използва дома си за моден подиум. \nИзпълнителката на \"Me Against The Music\" показа идеалните си форми в розова рокля, която се врязваше в тясната й талия, докато вървеше, вървейки по посока на камерата. \nСледващата й визия представлява бял стегнат корсет и кожени къси панталонки. \nПоп звездата, която спечели 16 милиона долара миналата година, е изхарчила по-голямата част от парите си за масажи и дрехи, според TMZ. \nПравните документи показват, че Бритни е офукала $ 122 613 за масажи - без съмнение заради изтощителните й тренировки и шоу програми в Лас Вегас, както и за маникюри и други лични грижи. \nДокладите също сочат, че е похарчила 69 668 долара за гардероба си и 24 392 долара за коса и грим.  \nБритни направила и многобройни екскурзии до магазини като Bed, Bath & Beyond, Pottery Barn, Albertsons, Ralphs, Vons и Target, пръскайки няколкостотин долара наведнъж. Превод и редакция: БЛИЦ \n", "date": "2017.09.20", "title": "Бритни Спиърс смая феновете с перфектна фигура на тези СНИМКИ! Изумително е колко пари пръска, за да изглежда така!"}
{"url": "https://www.blitz.bg/svyat/razpolagat-ruskite-zrk-s-400-vv-voenna-baza-kray-ankara_news544908.html", "text": "\n След като Турция вече е платила депозит на Руската федерация за закупуване на зенитно-ракетните комплекси (ЗРК) С-400 „Триумф” на дневен ред стои и въпросът за тяхното конкретно базиране в страната, информира електронното издание на вестник „Йенишафак”. \nВзето е решение това да бъде военната база „Акънджъ” край столицата Анкара. Очаква се първите батареи ЗРС С-400 да пристигнат в Турция през 2018 година и да бъдат разположени именно в тази база. Тя беше използвана за ръководство и координиране на опита за военен преврат от 15 юли м.г. След неговото потушаване намиращите се там ескадрили бяха пребазирани във военните летища Мерзифон и Ескишехир. \nПри това положение именно ВВС базата „Акънджъ” се оказва като най-подходяща и е предпочетена за руските ЗРК С-400. \nПо три главни причини: \n1. След преместването на военните ескадрили в момента ПВО на столицата не е така надеждно и близко осигурено; \n2. Наличните хангари са изключително подходящи за ЗРК С-400; \n3. Дългите писти и много големият район покриват всички изисквания за ЗРК с далечен и среден обсег на действие от ново поколение. Специфични самолетни хангари ще бъдат преоборудвани в рампи за изстрелване. В навечерието на пристигането на С-400 в „Акънджъ”, в базата вече са започнали трескави дейности. Руската държавна фирма-износител на С-400 е поискала хангарите и рампите за нуждите на С-400 да бъдат готови преди самите доставки на ЗРК. В тази връзка в базата „Акънджъ” ще бъдат изградени два огромни хангара. Тези хангари ще бъдат твърде „специфични”. Русия впоследствие ще съобщи задължителните допълнителни изисквания за тези хангари от гледна точка на сигурността и поддръжката на С-400. Освен това от руска страна е поискано в базата „Акънджъ” да бъдат изградени и места за рампи за пусковите установки (ПУ).\n", "date": "2017.09.20", "title": "Разполагат руските ЗРК С-400 във военна база край Анкара"}
{"url": "https://www.blitz.bg/svyat/ungariya-gotvi-referendum-sreshchu-soros_news544926.html", "text": "Правителството на Унгария подготвя референдум срещу американския милиардер Джордж Сорос, съобщава „Франс прес”. Това ще е третото народно допитване в Унгария от 2015 г.\nГоворителят на унгарското правителство Бенце Тужон съобщи, че кампанията ще започне следващия месец. \nМиналата седмица представител на управляващата партия ФИДЕС заяви, че правителството иска да консултира унгарците за \"Плана Сорос\". Това е формула, използвана от унгарския кабинет за предполагаем проект на 86-годишния милиардер да вкарва по 1 милион имигранти в ЕС годишно, отбелязва агенцията. \nКонкретна дата за новия референдум не се съобщава.   \n \n", "date": "2017.09.20", "title": "Унгария готви референдум срещу Сорос"}
{"url": "https://www.blitz.bg/stsena/ubikha-chlen-na-grupata-na-rapra-dreyk-vsichko-e-zasneto-ot-kamera-video-18_news544929.html", "text": "Убиха член на антуража и дългогодишен приятел на рапъра Дрейк. Моментът е хванат от камера за наблюдение. Убийството е извършено в Торонто през изминалите дни.\nДвама неидентифицирани мъже са открили огън по Антъни Соарес в лобито на сграда малко преди 03:00 часа миналия четвъртък. Полицията в Торонто е разпространила ужасните кадри, за да може обществото да помогне за откриването на килърите на Соарес. \nНа едното от двете видеа се вижда как 33-годишният стои в лобито и звъни по домофона на някой, за да го пусне вътре. Тогава, тичешком, към него се приближават двама мъже в качулки и стрелят по него. \nСоарес държи в едната си ръка торбичка с храна за вкъщи. Той пада на земята, но двамата мъже продължат да стрелят поне около 10-ина пъти всеки. \nВижда се още,  че единият изтрива пръстови отпечатъци и произвежда контролен изстрел. След това двамата напускат местопрестъплението с „Форд Фюжън“, шофиран от трети заподозрян. \nСоарес е бил откаран незабавно в разположена наблизо болница, но по-късно почива от получените рани. \nНа второто видео се вижда как колата на престъпниците напуска местопрестъплението. Превод и редакция: БЛИЦ \n \n   \n \n   \n \n", "date": "2017.09.20", "title": "Убиха член на групата на рапъра Дрейк, всичко е заснето от камера (ВИДЕО 18+)"}
{"url": "https://www.blitz.bg/svyat/braziliya-e-v-shok-sled-sdebno-reshenie-shche-se-pne-da-lekuva-geyovete_news544919.html", "text": "Бразилия остана в шок, след като вчера съдия одобри “терапия за преобръщане на гей”, като целта е човекът отново да стане хетеросексуален. Интернет бе взривен, като социалните мрежи събраха стотици плачещи и гневни хора. Присъдата отменя решение на националния съвет по психология от 1999 година, което забранява на психолозите да предлагат лечение, твърдящо, че ще “излекува” гей хора, предава Марица.\n “Това решение е огромна регресия срещу прогресивния напредък на ЛГБТ общността постигна в последните десетилетия”, заяви Дейвид Миранда – ляв политик от Рио де Женейро пред “Гардиан”. Миранда е един от малкото политици в страната, заявил открито, че е гей. “Както други страни в света, Бразилия страда от консервативна вълна”, допълва той. \nЕдна от най-известните изпълнителки в страната Ивете Санголо е написала в Инстаграм: “Болните са тези, които вярват в този голям абсурд”, а снимката към поста е на развети на сцената флагове с дъга. \n Решението е на съдия Карвало в полза на психоложката евангелистка Розангела Джъстино, която е с отнет през 2016 година, заради предлагане на терапията. \n Много други местни звезди, които подкрепят ЛГБТ общността, са публикували гнева и разочарованието си в социалните мрежи. Някои посочват, че случая е ироничен, тъй като Бразилия е една от първите страни в света, легализирала еднополовите бракове. \n Преди години подобни терапии са съществували из целия свят, като повечето от тях са включвали инсулинови инжекции на физически здрави мъже, което е водело до тяхната смърт след месеци агония. \n Редица изследвания са показали, че сексуалната ориентация не е болест и не може да бъде лекувана. Доказано е и че гей хората получават много по-големи травми от нежеланието на обществото да ги приеме, а статисиките за броя на тийнейджърите, самоубили се след подобни предложения са застрашителни. Въпреки това политици и християнски организации продължават да проповядват “терапии”. Вицепрезидентът на САЩ Майк Пенс, който е силно религиозен, също смята, че “лечението е възможно”. \n", "date": "2017.09.20", "title": "Бразилия е в шок след съдебно решение! Ще се пъне да „лекува“ гейовете"}
{"url": "https://www.blitz.bg/svyat/v-odesa-otnovo-se-biyat-skhvatki-ima-pred-gradskiya-svet-i-prokuraturata-desetki-sa-raneni-snimkivideo_news544934.html", "text": "Още от сутринта на 20 септември в Одеса е крайно неспокойно. Боеве избухнаха пред сградите на градския съвет и прокуратурата, пред които се сърбаха стотици протестиращи. Демонстрантите искат градските власти да поемат отговорност за трагедията в детския лагер \"Виктория\", където при пожар загинаха три деца.\n Местни медии пишат, че още от сутринта пред сградата на държавния съвет са се сърбали най-малко 500 души, недоволни от политиката на градските власти. Сърбалите се обвиниха кмета на Одеса Труханов в корупция и настояха за неговата оставка. Според демонстрантите, именно корупционните схеми и безотговорността на чиновниците в Одеския градски съвет са довели до пожара и гибелта на децата.  \nСред насъбралите се имаше и такива с качулки, които се опитаха да проникнат в сградата на градския съвет през задния ѝ вход. Полицията обаче им попречи и избухна сблъсък.   \nСлед това на Думския площад бяха запалени фойерверки и тълпата започна да скандира: \"Труханов, вън!\" . В отговор стражите на реда употребиха сълзотворен газ.  \nОколо 11:30 часа демонстрантите тръгнаха към сградата на прокуратурата, където също имаше сбиване. Там с демонстрантите говори прокурорът на Одеска област Олег Жученко.   \nПо последни данни, в крайна сметка активистите са успели да нахлуят в сградата на съвета. Кметът Труханов и депутатите са напуснали оперативно помещението.    \n \n \n \n Превод и редакция: БЛИЦ \n", "date": "2017.09.20", "title": "В Одеса отново се бият! Схватки има пред градския съвет и прокуратурата, десетки са ранени (СНИМКИ/ВИДЕО)"}
{"url": "https://www.blitz.bg/svyat/stariyat-politicheski-vlk-berluskoni-shashna-vsichki-s-meratsite-i-viziyata-si_news544946.html", "text": "\n На прага на 81-та си годишнина, която ще чества на 29-ти септември, четирикратният министър-председател на Италия Силвио Берлускони пак се готви да става премиер. И за да се хареса на избирателите си, които ще бъдат призовани пред урните следващата пролет, през отиващото си лято той е отслабнал с цели 15 килограма, пише в. Монитор.  \nСъответно рейтингът му в редовните социологически проучвания за отношението на италианците към техните политици скочи рязко нагоре, а политическите наблюдатели го качиха отново на пиедестала на лидер на десницата в страната. \nРазбира се, за да получи нейната номинация за премиерското кресло, Берлускони трябва да се пребори със съюзника – конкурент Матео Салвини – водача на партията Северна Лига. Политическите оракули на Апенините обаче са сигурни, че номинацията на стария политически вълк е в кърпа вързана, дори ако за целта в десницата бъдат организирани първични избори. \nНо това, което вълнува напоследък италианците, е рецептата за успешната борба на Берлускони с излишните килограми. Защото в средата на лятото той престоя няколко дни в прочута клиника за дезинтоксикация и отслабване, но там могат да се свалят максимум 3-4 килограма. После любопитството на масовия жител на Апенините бе подкладено от изявлението по телевизията на известен диетолог, който обяви, че експремиерът се бил преборил с наднорменото тегло и върнал боевата си форма на печен политик, защото от юни ядял всеки ден любимата на италианците манджа – спагети, зехтин, чесън и смлени червени люти чушлета. \nИзцепката възмути първо служителите в офиса на Берлускони, които припомниха, че той мрази чесъна и дори е алергичен към него, а после личният му лекар проф. Алберто Дзангрило обясни обстойно по телевизията как стоят нещата. Ами вече почти три месеца пациентът му всеки ден навъртал по пет километра пеша за 1 час, после плувал още час с инструктор и накрая укрепвал мускулите с упражнения в личния си фитнес център. Що се отнася до диетата, той хапвал само бели меса, задушени зеленчуци и ябълки – никакви сладки и въобще въглехидрати. Но най-важното за физическото и душевното укрепване на експремиера било това, че от три месеца той редовно си лягал преди полунощ, а не като преди към 2 – 3 часа сутринта. \nСамият пък Берлускони не крие радостта си от свалените килограми и напоследък не пропуска да се снима за вестници и списания.\n", "date": "2017.09.20", "title": "Старият политически вълк Берлускони шашна всички с мераците и визията си"}
{"url": "https://www.blitz.bg/svyat/islam-chu-che-tryabva-da-pochaka-v-banka-yadosa-se-i-ya-opozhari-zaedno-ss-sebe-si-video_news544952.html", "text": "Съдят мъж, който предизвика пожар в банка. Инцидентът е станал на 18 ноември миналата година в Мелбърн, а сега разпространиха кадри от видеокамери, които показват случилото се. На тях се вижда как 22-годишният Нур Ислам излива бензин на входа на банката и го запалва с цигара. Причината – искал да изтегли 442 долара от сметката си, но се наложило да изчака, пише Нова телевизия.\n Ядосал се, отишъл до близката бензиностанция и купил 11 литра гориво. След това се върнал и предизвикал пожара, обясняват от полицията. \n \n Вследствие на инцидента десетки хора – служители и клиенти на банката, са получили изгаряния. Видеото е направено от пет охранителни камери и на тях се вижда как ужасени те бягат от пламъците. Вижда се и как Нур Ислам стъпва в локвата бензин и изглежда, че умишлено се самозапалва. Всъщност той е получил най-значителни изгаряния по тялото – около 60%, след което е прекарал четири месеца в болница. \n От банката са заявили, че причинените щети са за 2,5 милиона долара. На мъжа са повдигнати 108 обвинения, като е оправдан по 33 от тях. Адвокатът му заявил, че Нур Ислам признал, че е подпалил банката, но не е възнамерявал да нарани никой.  \n", "date": "2017.09.20", "title": "Ислам чу че трябва да почака в банка, ядоса се и я опожари заедно със себе си (ВИДЕО)"}
{"url": "https://www.blitz.bg/layfstayl/shoubiznes/preslava-prodlzhava-da-pokoryava-vrkhove-snimka_news544837.html", "text": "\nПопфолк иконата Преслава продължава да обикаля природните забележителности в страната. След като на скоро брюнетката посети музеите на Вапцаров и Паисийй и се изкачи до Седемте рилски езера, сега тя достигна до 2925 м надморска височина, като изкатери най-високия връх в България Мусала. Тя се похвали със снимка в инстаграм профила си, а под фотоса написа: “Стигнеш ли върха, продължавай напред!”. \n \n \n", "date": "2017.09.20", "title": "Преслава продължава да покорява върхове (СНИМКА)"}
{"url": "https://www.blitz.bg/svyat/albantsi-okrvavikha-tsentra-na-atina-shiptrite-se-strelyali-v-kvkaliteya_news544871.html", "text": "\n Въоръжена кървава среща с двама ранени снощи в 23.15 ч. се случи в атинския квартал Калитея. Според полицията, жителите на района съобщиха, че са чули изстрели на площад Даваки, пише \"Български новини\". \nПолицаите, пристигнали на място, намериха трима окървавени мъже. Двама от тях са по-сериозно ранени и прехвърлени в болница в квартал Вула. \nПо предварителни данни, на площад Даваки, по все още неизвестна причина, две групи се срещнали, станала разправия, последвана от стрелба. На мястото останали само ранените. Предполага се, че конфликтът е възникнал между албанци. \n \n", "date": "2017.09.20", "title": "Албанци окървавиха центъра на Атина! Шиптърите се стреляли в кв.Калитея"}
{"url": "https://www.blitz.bg/intsidenti/stikhii/slovenski-meteorolozi-strashna-snezhna-burya-fuchi-km-srbiya-i-makedoniya-ochakva-se-temperaturen-shok-na-balkanite-snimki_news544852.html", "text": "\n Метеоролозите в Словения съобщиха днес за силни валежи, докато в планините над 1500 метра се очаква сняг, пише македонското издание kurir.mk. \nСнежната покривка ще достигне 20 см. Tова не е първият сняг през този сезон, в някои от планините на Словения е валяло дори два пъти. \nПрез следващите дни се очаква още падане на температурите, силен дъжд и вятър, а в петък синоптиците прогнозират температурен шок. \nВ Македония метеоролозите предупреждават за дъжд след обяд, като за сега няма да има сняг. \nОчаква се бурята, която постепенно обхваща Балканите, да достигне и до България. \n \n \n \n \n \n Превод и редакция: БЛИЦ \n", "date": "2017.09.20", "title": "Словенски метеоролози: Страшна снежна буря фучи към Сърбия и Македония, очаква се температурен шок на Балканите (СНИМКИ)"}
{"url": "https://www.blitz.bg/analizi-i-komentari/deutsche-welle-chasovnikt-na-strashniya-sd-otbroyava-poslednite-dve-minuti-i-polovina-sashch-treskavo-se-gotvyat-za-kraya-na-sveta-no-na-kakva-tsena_news544878.html", "text": "\n Все повече американци си строят частни бункери, готвейки се за най-лошия сценарий, включително заради кризата около Северна Корея. Но този вид укрития са по джобовете само на по-заможните, пише в анализ  \nВ източната част на щата Небраска се намира Офът – една от най-важните бази на американските военновъздушни сили. На пистата за излитане стои преустроен \"Боинг-747\" с пуснати двигатели, зареден догоре с керосин. Пилотите и останалият бордови персонал са по местата си. Самолетът има готовност да излети в рамките на броени минути и да откара американския президент на сигурно място в случай на ядрено нападение, или на поразяващ терористичен удар в самата Америка. \nВ случай на криза, предварително уточненият сценарий предвижда президентът и неговото семейство, членовете на Конгреса и висшите военни да бъдат откарани на защитени места, например в Рейвънрок – подземна военна база в Пенсилвания. \nНо докато членовете на американското правителство могат да се чувстват защитени, за обикновеното американско население няма достатъчно подземни бункери и укрития. Не само това - официалните указания за поведение в случай на катастрофа съдържат неща, които звучат като виц: на хората се препоръчва например да не гледат в ярката светлина, придружаваща експлозията, за да не ослепеят; да заровят някъде заразените от радиацията дрехи; да вземат душ, след което да си потърсят подземно укритие. От 10 хил. долара нагоре \nПолза от всичко това извличат частни фирми като Аtlas Survival Shelters или Rising S. Те строят подземни бункери – кръгли, квадратни или правоъгълни, със съответното обзавеждане и системи за филтриране на въздуха. Цената на най-простите модели започва от 36 000 долара. Към нея се добавят разходите за монтаж и обзавеждане. Търсенето постоянно расте - както по времето на Студената война, казва основателят на Аtlas Survival Shelters Рон Хабърд. Все пак имало и бункери за „социално слаби\" – техните цени били около 10 хиляди долара. Освен с природните бедствия, като ураганите \"Харви\" и \"Ирма\", страховете на американците сега са свързани основно и с напрегнатата ситуация около Северна Корея. \nМного американци вярват и в т.нар. Часовник на Страшния съд, предсказващ уж колко време остава на света до неговото унищожение от природни катаклизми или ядрени оръжия. Според този символичен часовник, до дванайсетия час оставали две минути и половина. Толкова близо до катастрофата светът не е бил от началото на Студената война през 1953 година. Играчка за супербогати \nВ САЩ бункерите на Рон Хабърд се продават най-добре сред по-заможните американци. купуват ги хората, които имат всичко – частен самолет, ферари и лятна къща. Има бункери с ресторант, кино и дори с плувен басейн. За тези клиенти подземните укрития са по-скоро играчка и престиж, отколкото гаранция за оцеляване. В едно рекламно видео Рон Хабърд нарича своите бункери „пещера за мъжете\". Той е построил един такъв и за своето семейство, в което е изложил 58-те си лични оръжия. \nИ за свръхбогатите от Силициевата долина подготовката за края на света прилича повече на приключение, отколкото на сериозна грижа. В различни групи във Фейсбук заможните американци обсъждат различни модели газови маски и обзавеждане за бункери. Твърди се, че и Бил Гейтс имал вече няколко бункера за себе си и семейството си. \nРон Хабърд пък припомня, че укритията могат да се използват и без да е настъпила катастрофа. И препоръчва: „Докато не е дошъл краят на света, поканете си приятелите в подземната пещера, запалете си по някоя пура и си гледайте кефа\". \n \n", "date": "2017.09.20", "title": "Deutsche Welle: \"Часовникът на Страшния съд\" отброява последните две минути и половина - САЩ трескаво се готвят за края на света, но на каква цена?"}
{"url": "https://www.blitz.bg/daydzhest/bbc-v-tezi-strani-dzhikhadistkata-propaganda-e-nay-silna_news544889.html", "text": "\n Джихадистката пропаганда генерира милиони кликове в цял свят и се е превърнала в нов инструмент в Netwar (войната в мрежата – бел. ред.). Тя се храни от интернет, за да разпространява екстремистките си послания, пише ВВС. \n И както войските напредват или отстъпват на терен, така туитите, видеата, снимките и публикациите в социалните мрежи преминават през интернет пространството като рояк пчели, търсещи мед. \n Целта е да бъдат привлечени последователи и в крайна сметка да се постигне радикализацията им. Британският изследователски център Policy Exchange публикува неотдавна резултатите от мащабен анализ на това явление, изготвен от трима експерти в материята. \n Докладът от 130 страници обяснява как екстремистите използват интернет, в кои страни имат най-голям успех и какво може да се направи за преборването му. \n Турция е страната, в която се консумира най-голямо джихадистко съдържание (16 810 клика). Следват САЩ (10 388 клика), Саудитска Арабия (10 239 клика), Ирак (8138 клика), Великобритания (6107 клика) и Египет (5410 клика). \n Специалистите преброили кликовете върху линкове с екстремистко съдържание между 19 февруари и 3 май 2017 г. и разкриват кои са най-посещаваните уеб сайтове. \n Линк към страницата на Telegram и редица клонове на информационната агенция Amaq, смятана за официална медия на екстремистката групировка \"Ислямска държава\", оглавяват класацията по кликове. \n „Пипалата“ на джихадизма \n В класацията попадат също линкове в Twitter (40% от трафика), съобщения на приложението Telegram, Facebook и Google (включително You Tube). „Екосистемата на джихадистката пропаганда, която се основава на Instagram, разширява пипалата си към стотици различни сфери. Тя е силна и обхваща аудитория от поне десетки хиляди хора“, обясняват анализаторите. Те са съсредоточили изследването си върху т. нар. Ислямска държава. \n „Тази година производството на съдържание продължи, въпреки смъртта на ключови фигури, загубата на територия и продължителните сражения. Засега е ясно, че британците не печелят войната в интернет“, отбелязват авторите на доклада. \n „Вълната от терористични атаки през първата половина на 2017 г. потвърди, че онлайн екстремизмът е реална и актуална опасност“, допълват те. \n Между февруари и май 2017 г. Турция е била страната с най-много кликове върху екстремистко и джихадистко съдържание. Регистрирани са над 16 000 клика за малко повече от три месеца. Колкото до САЩ, авторите на изследването обясняват, че тъй като повечето големи интернет платформи са базирани там, затрудненията са огромни. \n Неотложни мерки \n Експертите искат повече действия от страна на Facebook и други големи канали за комуникация и казват, че в последните години нараства разбирането на предизвикателствата, произтичащи от „радикализацията“ в интернет. \n Интернет гигантите казват, че са положили усилия да спрат разпространението на подобно съдържание. Google дори призна, че това е „критично предизвикателство за всички нас“. Facebook съобщи, че „работи енергично“ за елиминиране на екстремистката пропаганда от платформата си. Twitter също заяви многократно, че темата е приоритет. \n Според експертите обаче не се прави достатъчно. „Има голям международен дебат за необходимостта големите компании да поемат корпоративните си отговорности. Трябва да приемат фундаменталната си роля като фактически разпространители на онлайн съдържание“, отбелязват те. \n „Неотдавнашният манифест на Марк Закърбърг, основател на Facebook, за необходимостта от „отговорен капитализъм“ може да послужи като отправна точка да запитаме технологичните компании какво правят, за да гарантират, че поведението им е „отговорно“, пишат авторите на доклада. И допълват, че „няма съмнение, че това е неотложен въпрос“. \n Експертите предлагат въвеждането на нови закони за криминализиране на „притежаването и/или трайното потребление” на екстремистка идеология, които в същото време не предвиждат наказание за хора, които случайно са се подлъгали по такъв вид съдържание, както се споделя детска порнография. \n Британският министър на вътрешните работи Амбър Ръд каза пред ВВС, че съзнава заплахата от ИД в интернет и докладът помага за разбирането на мащаба на проблема. „Казах твърдо и ясно на ръководителите на интернет компаниите, че трябва да стигнат по-далеч и по-бързо, за да елиминират терористичното съдържание от сайтовете си и да предотвратят публикуването му“, заяви Ръд. \n Какви мерки препоръчват експертите? \n Интернет компаниите да въведат поведенчески кодекси за елиминиране на екстремизма. \n Обединение на усилията с държавните органи за преборване на тероризма. \n Установяване на независими регулатори за съдържанието в социалните мрежи. \n Създаване на система от икономически санкции. \n Данни за \"Ислямска държава\" в интернет \n Движението поддържа трайно присъствие в последните три години. \n \"Ислямска държава\" произвежда по 100 нови статии на седмица (а понякога и много повече). \n Видеата са критична част от съдържанието на групировката за преодоляване на езиковите бариери и разпространение на ключовите й послания. \n ИД е произвела 2000 „официални“ видеа, а броят им нараства до 6000, ако се добавят и други джихадистки видеа. \n Производството на съдържание надживя смъртта на ключови фигури, загубата на територии и битки. \n", "date": "2017.09.20", "title": "BBC: В тези страни джихадистката пропаганда е най-силна"}
{"url": "https://www.blitz.bg/svyat/kitay-pusna-na-voda-tanker-gigant_news544907.html", "text": "\n Строящият се в Китай най-голям в света танкер за превоз на руда от ново поколение е бил спуснат на вода от корабостроителницата в град Циндао (източна провинция Шандун). По този начин започва заключителният етап от работа по кораба, включваща тестването на всички негови системи. \nКитайските медии наричат танкера \"морски гигант\", доколкото по своята височина плавателният съд е съпоставим с десететажна сграда. Дължината на танкера с водоизместимост 400 хиляди тона е 362 метра, а височината - 30,4 метра. Корабът може да извършва автономни преходи на разстояние до 25,5 хиляди морски мили и да развива скорост от 14,5 възела. \nОбщата площ на неговите палуби е равна на три футболни игрища. Китай има намерение да построи до 30 подобни плавателни съдове. Посочва се, че новият танкер ще има за основа цел да превозва желязна руда от Бразилия, която е главен доставчик на тази суровина в Китай. За сега няма информация кога ще започне търговската експлоатация на танкера гигант.\n", "date": "2017.09.20", "title": "Китай пусна на вода танкер гигант"}
{"url": "https://www.blitz.bg/analizi-i-komentari/morgan-friyman-s-otchayan-apel-rusiya-ni-napadna-spasete-sashch-svett-ima-nuzhda-ot-nasheto-liderstvo-video_news544876.html", "text": "\n В Съединените щати се надигна нова вълна за защита на страната от руския заговор. С тази цел е създадена поредно НПО с името \"Комитет за разследване на Русия\" . \nВ комитета са уверени, че Москва води подривна дейност с цел унищожаване на американската демокрация. От името на организацията прочутият актьор Морган Фрийман се обърна към гражданите с апел да защитят САЩ от нападките на Русия, информира mk.ru. \n \n \n \n\"Нападнаха ни. Ние водим война\", казва носителят на \"Оскар\" във видео обръщение, публикувано на сайта на НПО-то. Той е убеден, че целта на нападението от страна на Русия е диверсия срещу американската демокрация и че има руски заговор срещу САЩ.  \nСпоред Фрийман Русия иска \"да отмъсти на САЩ за разпада на Съветския съюз\". Това иска да направи лично президентът на РФ Владимир Путин, който възприема САЩ като \"заклет враг\". Именно заради това \"агентът на КГБ\" станал държавен глава.  \nКоментатори обаче отбелязват, че апелът на холивудската звезда преповтаря дословно опорните точки на загубилата президентските избори Хилари Клинтън. По-рано тя изтъкна: \"Важно е американските граждани, особено тези, които се занимават с технологии и бизнес, да разбират, че президентът на Русия Путин иска да срине САЩ. Той е отдавнашен агент на КГБ\", гласи едно от оправданията на Хилари за загубата на изборите.  Превод: БЛИЦ \n", "date": "2017.09.20", "title": "Морган Фрийман с отчаян апел: Русия ни нападна! Спасете САЩ, светът има нужда от нашето лидерство! (ВИДЕО)"}
{"url": "https://www.blitz.bg/svyat/naprezhenie-v-ispaniya-arestuvakha-katalunski-ministr_news544912.html", "text": "\n Испанската полиция задържа каталунски министър, участващ в планирането на забранения референдум за независимост, предаде Би Би Си. Става въпрос за Жозеп Мариа Жове, генерален секретар на правителството и на регионалния департамент по икономика и дясната ръка на вицепремиера на автономната област.  \nПо-рано днес полицията арестува дузина висши каталунски длъжностни лица и извърши претърсвания в няколко департамента на регионалното правителство в Барселона. Стотици демонстранти се събраха пред регионалното министерство на икономиката по време на акцията, скандирайки: „Ще гласуваме“. На 6 септември парламентът на Каталуния одобри закон за свикване на 1 октомври на референдум за независимост на областта, който Мадрид обяви за нелегитимен. \nЦентралните власти обжалваха решението на сепаратистите в Конституционния съд, но каталунските власти настояват, че референдумът ще се състои. Испанският премиер Мариано Рахой обясни, че държавата е била принудена да действа. Каталунският вицепремиер Ориол Жункерас обвини полицията в нападение над регионалните институции и следователно – населението. \n Председателят на каталунския парламент Жорди Санчес пък призова в Туитър към мирна съпротива. „Дойде времето. Нека се противопоставим мирно, нека излезем и защитим институциите си“, написа той.\n", "date": "2017.09.20", "title": "Напрежение в Испания! Арестуваха каталунски министър"}
