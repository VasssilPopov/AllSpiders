{"url": "https://www.blitz.bg/svyat/krupna-krazhba-zadignakha-300-kg-khayver-v-rusiya_news560204.html", "text": "\n В Москва задигнаха 300 кг. червен хайвер. Това съобщава РИА \"Новости\". \nАгенцията се съобщава на официално съобщение на полицията. В момента не се разкриват от кой склад е задигната ценната стока. В навечерието на Нова година зачестяват кражбите на хайвер. \nРуснаците предпочитат да парадират с висок социален статус с хайвера. Известно е, че стоката е била натоварена на автомобил, който изчезнал с мръсна газ. Открадната стока е на стойност 900 000 рубли (€13 000). \nПолицията издирва грабителите.\n", "date": "2017.11.24", "title": "Крупна кражба! Задигнаха 300 кг хайвер в Русия"}
{"url": "https://www.blitz.bg/svyat/izvnredno-ot-london-totalen-khaos-v-metrostantsiya-politsiyata-govori-za-intsident-video_news560169.html", "text": "Лондонската метростанция Циркът на Оксфорд е евакуирана, като ужасени граждани бягат от мястото пеша или с колите си. Британската транспортна полиция потвърди за инцидент, добавяйки, че на мястото има полицаи.\n„Постоянно сирени до Цирка на Оксфорд. Изглежда, че улица „Регент“ е отцепвана“, пише очевидецът Джей в Туитър.  \nНе е ясно какво е довело до суматохата. Властите казват, че има „инцидент с клиент“.   \n \n \n \nОт „Транспорта на Лондон“ заявиха, че метростанцията е блокирана от полицията заради инцидент. Пътниците се евакуират. \nВлаковете обаче продължават да преминават през станцията, но не спират на нея.   \n \n \n \nЖурналистът Джим Уотърсън съобщи в Туитър: „Не е ясно какво се случва в Цирка на Оксфорд, но много хора бягат от метростанцията. Хората пищят и тичат да се спасяват в магазините. Чуват се сирени, има полицаи по улиците“. Превод и редакция: БЛИЦ \n", "date": "2017.11.24", "title": "Извънредно от Лондон! Тотален хаос в метростанция, полицията говори за „инцидент“ (ВИДЕО)"}
{"url": "https://www.blitz.bg/svyat/stana-yasno-kakvo-se-e-sluchilo-v-london-imalo-e-strelba-v-metroto-khorata-sa-v-panika-video_news560174.html", "text": "Лондонската метростанция „Циркът на Оксфорд“ е евакирана насред страхове от инцидент със „стрелба“. Въоръжени полицаи са обградили станцията, докато свидетели казват, че десетки хора са бягали панически, съобщава британският вестник \"Телеграф\".\nОт „Скотланд Ярд“ потвърдиха за инцидента, като го третират като „потенциално терористичен акт“.  Към момента информация за жертви не се съобщава.   \n  \nВ Туитър от Британската транспортна полиция съобщиха „Полицаите реагират на сигнали за инцидент в метростанция „Циркът на Лондон“. На мястото вече има полицаи. Очаквайте повече информация“. \nПродуцент на Би Би Си заяви, че полицията не разглежда инцидента като „атака с много жертви“. „Полицаите на мястото на инцидента ми казаха, че не става въпрос за атака с много жертви. Няма линейки. Изглежда, че нещата започват да се успокояват“, написа Рури Ароу. \n \n \n    \n \n \n   \n", "date": "2017.11.24", "title": "Стана ясно какво се е случило в Лондон! Имало е стрелба в метрото, хората са в паника (ВИДЕО)"}
{"url": "https://www.blitz.bg/svyat/dete-na-4-godinki-opita-da-ograbi-bankomat-video_news560167.html", "text": "Необичайна ситуация попадна в обектива на камера за видеонаблюдение в една от банките в чилийския град Валпарисо. Четиригодишно момче се опита да ограби посетител на банка, издърпвайки парите от банкомата. За щастие, малкият крадец бе задържан на местопрестъплението.\nВ интервю за местен вестник жертвата на неудачния обир Хуан Алберто Ибара разказ, че първоначално не се е смущавал от поведението на момчето. На мъжа и на ум не му дошло, че детето ще извърши такъв нагъл опит за кражба. Съобщава се, че малолетният грабител се е опитал да отнесе сума в размер на 150 долара. \"Това малко момченце стоеше до мен и, когато се появиха парите, той ги сграбчи с невероятна скорост, а след това хукна да бяга\", разказва Хуан Алберто Ибара.   \n След залавянето на престъпника Ибара се обърнал към жената, която сметнал за негова майка, но впоследствие се изяснило, че тя няма никакво отношение към детето. Истинските родители на детето въобще не били наблизо. Сега предстои те да докажат в съда, че са способни да се грижат за дете.  \n Превод и редакция: БЛИЦ \n   \n", "date": "2017.11.24", "title": "Дете на 4 годинки опита да ограби банкомат (ВИДЕО)"}
{"url": "https://www.blitz.bg/svyat/plovdivski-arkhitekt-ss-zagadchna-dama-na-bal-v-taype_news560182.html", "text": "\n Двама пловдивчани бяха сред гостите на бала по случай 242-рия рожден ден на корпуса на морската пехота на САЩ. Вера Солтан, която в момента работи за Американския държавен департамент в Тайпе, и архитект Димитър Джугаланов станаха част от тържеството, което се проведе при закрити врата в известен хотел в столицата на Тайван, съобщава \"Марица\".  \nСред гостите на грандиозното събитие бяха високостоящи длъжностни лица от двете страни на Тихия океан. Всички бяха в дълги рокли, смокинги и военни униформи.     \nВера и Димитър са родом от Пловдив. Те са дългогодишни приятели. Двамата са възпитаници на Руската гимназия в града. Вера, която преди време се мести в Щатите, днес обикаля света като американски дипломат. Тази година дамата се омъжи за иранеца Есхан с блестяща сватба в  тоскански замък - Кастело ла Лечия, продължила 3 дни като в приказките.   \nАрхитект Димитър Джугаланов, който няма планове да напуска родината, се занимава с реставрация на паметници на културата. Димитър е на гости в Тайван за две седмици, като вече е успял да посети почти всички местни забележителности, включително Кулата 101, която допреди няколко години беше най-високата сграда в света. \n", "date": "2017.11.24", "title": "Пловдивски архитект със загадъчна дама на бал в Тайпе"}
{"url": "https://www.blitz.bg/kriminalni/izvnredno-i-samo-v-blits-sstoyanieto-na-blgarina-koyto-e-vv-vietnamski-zatvor-se-e-vloshilo-drastichno-drzhat-go-vrzan-s-veriga_news560181.html", "text": "\n Състоянието на българина Колин Колев, който излежава присъда за източване на банкови карти във Виетнам, се влошава драстично и вече е животозастрашаващо. Това разкри пред БЛИЦ сестра му Влади Колева, която е заминала по спешност за Виетнам и днес е успяла да уреди свиждане с него. \nПо думите й положението с него е страшно и трябва да се вземат спешни мерки, за да не се стигне до най-лошото. \n„Изглеждаше неузнаваем. Много слаб, ужасно зле. Имаше рани по краката от веригите, рани от удари по главата. Полицаят ме попита дали ми харесва затвора във Виетнам. Аз му отговорих – не, защото моят брат е болен, а вие не го лекувате. Полицаят ми се изсмя”, разказва отчаяната сестра. , от два месеца Колин Колев търпи неистови мъки в затвора, без да му бъде поставена точна диагноза или да бъде започнато адекватно лечение. Има постоянна диария, страшни болки в стомаха, изтръпване на крайниците, световъртеж, болки в главата и мускулите, от време на време изпада в кризи и започва да трепери, има и болки в сърцето, както и затруднено дишане. \nСемейството на Колин прави многократни опити да се свърже с Външно министерство и консулството ни във Виетнам, за да потърси съдействие, но до този момент – без успех. Според официалната информация от Външно министерство от посолството ни във Виетнам няколко пъти са изпращали молби. В тях те настоявали българите да бъдат приети в болница извън затвора. Нашите власти настоявали също така представители от българското посолство да посетят Колев и Христов в затвора. Това обаче им е било отказвано при това нееднократно, поясниха от МВнР. \nПреди няколко дни Влади Колева заминава за Виетнам, за да се срещне с брат си и да му занесе лекарства. \n„Предадох лекарствата на надзирателя, казах, че трябва да му се дадат спешно, но не ги предадоха. Нищо не се случва засега, за да бъде спасен брат ми, а ние сме ужасно отчаяни. Колин ми разказа, че в затвора е имало един великобританец с обрив, щом се разбрало, че е болен, при него дошъл веднага посланикът, тропнал по масата и е бил закаран в болница, сега е излекуван. А брат ми като е българин, няма право да живее ли? Разказа ми още, че не е виждал посланичката, а е говорил само с търговския ни представител, който неможе да му помогне”, разкрива още Влади Колева. \nКолин Колев бе арестуван през май 2016 година заедно с друг българин във Виетнам. Двамата са обвинени, че са участвали в източване на банкови карти и са осъдени на пет години затвор. Мира НАЙДЕНОВА, БЛИЦ \n", "date": "2017.11.24", "title": "Извънредно и само в БЛИЦ! Състоянието на българина, който е във виетнамски затвор, се е влошило драстично, държат го вързан с верига"}
{"url": "https://www.blitz.bg/svyat/mnogo-shum-za-nishcho-nyamalo-strelba-v-london_news560184.html", "text": "Една жена е била леко ранена при инцидента в метростанция \"Оксфорд Съркъс\" в центъра на британската столица Лондон днес, предаде Ройтерс, като се позова на транспортна полиция.\nНяма други пострадали след съобщението за инцидент в метростанцията, която бе затворена. По-рано бе съобщено и за стрелба на близката улица \"Оксфорд стрийт\". \nПолицията препоръча на хората да избягват оживения търговски район в центъра на Лондон, където излиза метростанцията, и да намерят убежище в сгради, ако вече са там. Впоследствие тя обяви, че не са открити никакви следи от заподозрян, нито доказателства за стрелба. 14   Британската полиция обяви инцидента в Лондон за приключил, предадоха Ройтерс и АФП. \n\"Оксфорд Съркъс\" и още една метростанция в центъра на британската столица, \"Бонд Стрийт\", бяха отново отворени след инцидента днес следобед, който полицията първоначално обяви за терористичен. \nВсички влакове спират нормално на двете станции, съобщи транспортна полиция, цитирана от Ройтерс.   \nПо-рано органите на реда обявиха, че не са открили никакъв заподозрян, нито доказателства, че е имало стрелба, както бе съобщено по-рано. Няма сериозно пострадали хора. Една жена, за която по-рано бе съобщено, че е била леко ранена, е пострадала при настъпилата паника, когато хората са напускали метростанция \"Оксфорд Съркъс\". \n \n", "date": "2017.11.24", "title": "Много шум за нищо! Нямало стрелба в Лондон"}
{"url": "https://www.blitz.bg/svyat/frantsiya-s-trogatelen-zhest-km-zhertvite-v-egipet_news560186.html", "text": "\nКметът на Париж заяви, че осветлението на Айфеловата кула ще бъде угасено в полунощ в памет на жертвите при нападението срещу джамия в Египет, предаде Асошиейтед прес. \nАн Идалго изрази в Туитър съболезнованията си на семействата не жертвите и подкрепата си за ранените. Тя заяви, че угасяването на светлините на Айфеловата кула ще е послание за солидарност от френската столица, която също пострада от терористични атаки през последните години. \nФренският президент Еманюел Макрон изрази в Туитър съболезнованията си на жертвите на нападението, при което бяха убити 235 и ранени 109 души. \n \n", "date": "2017.11.24", "title": "Франция с трогателен жест към жертвите в Египет"}
{"url": "https://www.blitz.bg/layfstayl/endzhi-kasabie-razkri-naistina-na-kolko-godini-e_news560107.html", "text": "Енджи Касабие не потвърди, че е излъгала за възрастта си във „ВИП брадър“. Във визитката си тя казва, че е на по-малко от 30 години, а в интернет се появиха документи с ЕГН-то й, което отговаря на 38-годишна възраст. „Имам две ЕГН-та. Едното е ливанско, другото е българско. На 1 ноември станах на 30 години“, категорична е диетоложката.\n „Подета е сега някаква атака срещу мен – в интернет се пише какво ли не… Чудя се защо и не мога да намеря логично обяснение. Дори да съм на 40 години, какво от това?! А и как може една жена да се пита за възрастта?“, споделя Касабие в интервю за „Уикенд“ и допълва, че такова нещо не е виждала никъде по света. \n", "date": "2017.11.24", "title": "Енджи Касабие разкри наистина на колко години е!"}
{"url": "https://www.blitz.bg/svyat/bivshata-na-filip-pleyn-zabravi-za-luksa-diamantite-i-chastnite-samoleti-rodi-bebe-i-se-ottegli-ot-skparskiya-svyat-snimki_news560104.html", "text": "Бившата приятелка на известният немски дизайнер Филип Плейн Мадалина Ганеа забрави за невиждания лукс, в който живееше. Вече ги няма частните полети, диамантите, скъпите парцалки и честите почивки.\nМадалина и Плейн имаха изключително бурна връзка, която завърши с грозен скандал. Двамата увековечиха любовта си с татуировки, които може би по-късно са замаскирали. Дизайнерът има навик да прави това с всичките си приятелки. Двамата отдавна имат нови половинки и не крият щастието си.  \nМадалина дори роди момиченце от последния си приятел. Това, което прави впечатление, е, че той не покрива и половината от стандарта, на който е свикнала моделката. Тя сподели снимка, на която са в самолета и излитат от Милано. Очевидно красавицата седи сред \"простолюдието\", което винаги е показвала, че я дразни.  \nВизията на Мадалина е сравнително семпла в сравнение с това, което преди обличаше и аксесоарите, които я красяха постоянно. \nПлейн винаги се е стремял да живее във възможно най-луксозната среда и следователно приятелките му също.  \n \n", "date": "2017.11.24", "title": "Бившата на Филип Плейн забрави за лукса, диамантите и частните самолети! Роди бебе и се оттегли от скъпарския свят (СНИМКИ)"}
{"url": "https://www.blitz.bg/analizi-i-komentari/buzzfeed-kakvo-zaplashva-shchatite-s-dostavkata-na-protivotankovi-dzhavelini-za-ukrayna_news560019.html", "text": "В САЩ не стихват споровете около доставките на оръжия за Украйна. Независимо че Конгресът одобри този вид „помощ”, окончателното решение остава за президента Тръмп. Приближените до него съветници настояват за доставката, обаче мнозина политици и експерти са уверени, нищо добро от това начинание няма да излезе.\n \nСпоред експерта по международна политика Джон Хъдсън от американския новинарски портал BuzzFeed, защитниците на Украйна все пак ще победят. Те твърдят, че партидата на американското оръжие ще доведе до прекратяване на войната в Украйна. \n  \nТази позиция е близка до президента, който вижда в агресивната политика на Щатите проява на величие, но едновременно с това иска да представи страната си като привърженик на мира. При това американският бюджет ще получи данък върху цената от продажбата 50 млн. долара. \n  \nХъдсън обаче е уверен, че такава позиция няма реални основания, а съветниците на президента Тръмп преднамерено го заблуждават. Според журналиста, никакви доставки на „Джавелин” няма да доведат до мир в Донбас. Киев просто няма сили, политическа воля и народна поддръжка, за да води пълноценна война. \n  \nВсички опити за силово решаване на конфликта ще доведат до възобновяване на позиционните боеве, но нито една от страните няма да постигне поставените цели. При това цялата авантюра ще я заплатят Щатите, тъй като изплащането на кредитите за оръжието Киев никога няма да може да ги издължи. \n  \nТръмп би могъл да вземе правилно решение, но в неговото обкръжение не останаха хора, които да действат в негов интерес, е уверен Хъдсън. От всички страни му подават невярна информация, а самият той отделя твърде малко време да се оправи в проблема и да не извърши грешка. \n  \nБЛИЦ припомня, че става дума за доставяне на противотанкови комплекси Javelin на стойност 50 млн. долара - при единична цена $246 хил. това са около 200 комплекса. \n  \nУкраинското ръководство настоятелно иска това оръжие още от 2014 г., като президентът Порошенко обяви, че им трябват 1214 единици срещу недостижимите за Украйна $300 милиона. Като се отчита, че в Донбас линията на съприкосновение между противниците е около 400 км, то в основните зони на боевете на километър би се паднала плътност от 5-6 „джавелина”. \n  \nПТРК „Джавелин” е последно поколение комплекс, работещ на принципа „стреляй и забрави”. След захващането на цел, имаща температура различна от околната среда, ракета се насочва без участието на оператора. \n  \nСпоред руския експерт Виктор Мураховски, подобно оръжие ще окаже нищожно влияние върху бойните действия в Донбас. Първо, американците поставят редица условия пред украинската страна. В частност „джавелините” се дават за сдържане на Русия и опълченците, а не за украинско настъпление и трябва да се намират чак във втората линия на отбрана, примерно на около 40-50 км от линията на съприкосновение, а не на предния край. \n  \nВторо, САЩ си запазват възможността да си върнат комплексите, ако украинските военни ги използват по „неподходящ начин”. Американците прекрасно знаят къде отидоха доставените на Киев например тактическите безпилотни летателни апарати „Рейвън”, съвременните прибори за нощно виждане и други. Така че може да се очаква на „черния пазар” да се появят и ПТРК „Джавелин”. \n  Превод и редакция: БЛИЦ \n \n", "date": "2017.11.24", "title": "BuzzFeed: Какво заплашва Щатите с доставката на противотанкови „джавелини” за Украйна"}
{"url": "https://www.blitz.bg/svyat/krvav-petk-buntovnitsi-atakuvakha-dzhamiya-v-egipet-ostavikha-50-trupa_news560105.html", "text": "Най-малко 50 богомолци са загинали при нападение на бунтовници срещу джамия в северната част на Синайския полуостров в Египет, съобщават местни медии.\nНападението е извършено по време на петъчната молитва. \nКъм момента не са известни повече подробности. \n", "date": "2017.11.24", "title": "Кървав петък: Бунтовници атакуваха джамия в Египет, оставиха 50 трупа"}
{"url": "https://www.blitz.bg/layfstayl/skorost/mazda-pusna-na-pazara-obnovenoto-si-bizhu-cx-5-snimka_news560112.html", "text": "Японският производител Mazda обяви старт на продажбите на обновения кросоувър CX-5. Популярният кросоувър е получил система за деактивация на цилиндрите и разширен списък от допълнително оборудване.\nГолямата новост е системата за деактивация на цилиндрите при 2,5-литровия двигател Skyactiv-G. Благодарение на нея, автомобилът ще трябва да подобри значително разхода си на гориво. С колко точно, засега не се съобщава. \nОсвен това в Mazda са добавили и допълнителни системи за безопасност, които вече са налице при версии с по-ниско оборудване. Сред тях е система за следене на \"слепите\" зони и за предупреждение при намиращ се в опасна близост отзад друг автомобил. \nЗа най-достъпните версии вече се предлагат светодиодни фарове, 17-инчови лети джанти, информационно-развлекателна система със 7-инчов монитор и др. Като опция е достъпен и пакет i-Activesense, в който влизат няколко нови системи за безопасност и асистенти на водача. \nЩо се касае до споменатия двигател, той е с 4 цилиндъра и обем 2,5 литра, като генерира 187 к.с. Моторът се съчетава с 6-степенна механична скоростна кутия. Базовата версия е с предно предаване, а като опция се предлага система за задвижване на четирите колела i-Activ. \nИзвестни са цените на обновения модел за САЩ. Там той стартира от 24 150 долара за версия с предно предаване. За автомобил с 4х4 сумата скача на минимум 25 450 долара. Източник: dnes.bg \n \n", "date": "2017.11.24", "title": "Mazda пусна на пазара обновеното си бижу CX-5 (СНИМКА)"}
{"url": "https://www.blitz.bg/svyat/skandalt-s-prisdata-na-ratko-mladich-se-razrastva-namesi-se-i-srbskiyat-patriarkh_news560120.html", "text": "\n Доживотната присъда на Ратко Младич е незаслужена и е поредно доказателство, че в Хага за виновни се сочат само сърбите. Това заяви пред местния в.”Ало” сръбският патриарх Ириней, съобщава bTV. \n „Още един сърбин е осъден в Хага. Знаехме, че Ратко Младич ще бъде осъден и не можехме да направим нищо. Всичко това се случва, защото световните сили вършат дяволски дела, чиито последици търпим ние”, заяви духовникът. \n Той запита защо трибуналът дава толкова тежки присъди само на сръбските лидери от конфликтите в бивша Югославия. \n Според него единственият начин за битка с неправдите е сърбите да следват своя собствен път като народ и държава. \n На 22 ноември Международният трибунал в Хага осъди на доживотен затвор 75-годишния Ратко Младич, бивш командир на армията на босненските сърби във войната от 1992-1995 г. „Касапинът от Босна“ бе признат за виновен по 10 от общо 11 обвинения, сред които геноцид, военни престъпления и престъпления срещу човечеството. \n", "date": "2017.11.24", "title": "Скандалът с присъдата на Ратко Младич се разраства, намеси се и сръбският патриарх"}
{"url": "https://www.blitz.bg/svyat/razkrikha-ima-li-postradali-blgarski-meditsi-v-mali_news560130.html", "text": "\n Няма пострадали български медици при терористичната атака в Мали, съобщиха от Министерството на отбраната. Атентатът бе извършен в петък, 24 ноември, в Мали.  \nАтаката е станала на голямо разстояние от базата, в която са разположени българските медици. Няма и данни за пряка заплаха за базата. Екипът от четирима български медици е в добро здраве и изпълнява своите задължения, съобщава news.bg. \n Припомняме, на 24 август т.г. екип от български военни медици за мина за Мали. Те участват в мисията на ЕС. \n", "date": "2017.11.24", "title": "Разкриха има ли пострадали български медици в Мали"}
{"url": "https://www.blitz.bg/svyat/detska-gradina-na-uzhasite-vzpitateli-bludstvat-upoyavat-s-khapcheta-i-inzhektsii-malki-dechitsa-snimki_news560143.html", "text": "\n Полицията в китайската столица съобщи, че разследва твърдения за посегателства върху деца в пекинска частна детска градина - случай, разтревожил родителите в цялата страна, предаде ДПА. Няколко родители съобщили, че докато били на детска градина, децата им са били обект на блудства, че са им давани някакви хапчета и че по кожата им имало следи от убождане с игли, съобщи китайска медия. \nРодител цитира пред държавната телевизия Си Си Ти Ви (CCTV) детето си, което разказало, че всеки ден след обяда му давали по две бели хапчета, от които му се доспивало. Същият родител открил също подозрителни белези от игли по кожата на детето. \nВъв връзка с предполагаемите сексуални посегателства майката на тригодишно дете каза, че то е твърде малко, за да обясни какво точно се е случило. Пекинската служба по образованието изрази в комюнике дълбока тревога и настоя местните власти и управата на детската градина да сътрудничат на полицейското разследване.\n \"Ар Уай Би Едюкейшън\" (RYB Education) - фирмата оператор на детската градина - съобщи, че е отстранила временно обвинените учители и съдейства на разследването. \"Дълбоко се извиняваме за силното безпокойство, причинено на родителите и общността. Предадохме записите от камерите за наблюдение на полицията\", казаха от фирмата. \nБазираната в Пекин компания управлява над 1300 дневни центъра и около 500 детски градини в Китай. Акциите й се търгуват на Нюйоркската фондова борса.\n", "date": "2017.11.24", "title": "Детска градина на ужасите! Възпитатели блудстват, упояват с хапчета и инжекции малки дечица (СНИМКИ)"}
{"url": "https://www.blitz.bg/dnes-cherpiat/dnes-praznuvat-7-lyubimi-zhenski-imena-pravi-se-vazhen-ritual-za-zdrave_news559894.html", "text": "\n На 24 ноември Православната църква чества паметта на светите великомъченици Екатерина и Меркурий. Света великомъченица Екатерина от Александрия е дъщеря на бивш цар Конста. \n Света Екатерина живяла в края на трети век в Александрия. Била от знатен род. Същевременно била изключително красива и умна. Изучила модерните за времето си медицина и философия. Един скитник й разкрил мъдростта на християнството.  \nТя заявява на родителите си, че ще встъпи в брак с онзи, който я превъзхожда по слава, богатство, красота и мъдрост. Младежи от много богати семейства кандидатствали за ръката на красивата Екатерина, но никой не бил одобрен.  \nМайката на Екатерина тайно изповядвала християнството, я изпратила при един отшелник, който я посветил във вярата. \nПреданието разказва, как Екатерина се е срещнала с тогавашния император. Тя се е опитала да го убеди, че извършва грешка като преследва християните. Екатерина успяла да привлече към християнската вяра жената на императора и много мъдреци, изпратени от императора да я върнат към езичеството. Впоследствие те били убити и обявени за мъченици. \nИмператорът заповядал да я вкарат в затвора, където тя въвежда в християнството всички, които я посещават. Поради това е осъдена на смърт чрез разпъване на колело. Колелото се разпада, когато Екатерина го докосва, палачите не могат да я екзекутират по този начин и я обезглавяват. Затова главен символ на Св. Екатерина е колелото с шипове, което е известно като \"колелото на Екатерина\".  \nВ преданието се разказва как ангели отнасят тялото на мъченицата в планината Синай, където през VI век византийският император Юстиниан I основава Синайския манастир. Манастирът оцелява през вековете, като остава хранилище на безценни произведения на раннохристиянското изкуство, архитектура и илюстровани ръкописни книги В българските традиции този ден е познат като Катерининден и светицата се чества като покровителка на майките \nВ този ден жените месят бяла погача и намазана с мед я раздават цялата – за здраве. Според преданията така ще се избавим от шарка в началото на сезона на тези болести, а Света Екатерина ще ни закриля. \nВ Пловдивския край вярват, че тя предпазва децата от болести, най-вече от шарка. В този регион майките, които имат малки деца, рано сутрин омесват погача и малко кравайче, което намазват с мед. Погачата се раздава за здраве из махалата, а кравайчето се окача на вратата или се хвърля на покрива \"за Баба Шарка\". \nВ Родопската област вярват, че светицата помага при тежки болести и висока температура. На този ден жените не работят и не пипат остри предмети, защото се вярва, че ако се порежат, раната няма да зарасне. Днес имен ден празнуват:  Екатерина, Катерина, Катрин, Катя, Тинка ,  Катина, Тина \n. \n", "date": "2017.11.24", "title": "Днес празнуват 7 любими женски имена! Прави се важен ритуал за здраве"}
{"url": "https://www.blitz.bg/analizi-i-komentari/polski-voenen-razuznavach-trevozhno-nad-zapada-vitae-prizrakt-na-ruskata-agresiya_news560052.html", "text": "\n Въпросът за мащаба на произлизащата от Русия военна заплаха ни вълнува повече от 300 г. През последните десетилетия, след падането на комунистическия режим, а също и след включването на Полша в НАТО и ЕС ситуацията, естествено, се промени, само че нашият източен съсед се старае с всички сили ние да не забравяме риска от нападение и да го смятаме за напълно реален. И той всъщност е реален. Това коментира във в. „Ржечпосполита“, цитиран от БГНЕС, Радослав Куява, бивш служител на разузнаването и контраразузнаването, в периода 2008-2015 г. началник на Службата за военно разузнаване. \nУспоредно с това следва да се отбележи, че независимо от голямото количество публицистични работи и аналитична литература, намирането на вярна оценка на целите на Русия в нейната външна политика не е така лесно. При това въпросът от какво се ръководят и как действат руснаците вече много години си остава предмет на (често безплодни) дискусии на политици и експерти в най-важните столици по света. \nСъвършено очевидно е, че за да бъде разбрана стратегията на Русия в сферата на сигурността, е необходимо осъзнаването как тя подрежда своите приоритети и от какви критерии се ръководи в своята политика. Най-важната цел и задача на кремълската олигархия е в това да запазят властта и да не позволяват да се развиват заплашващи я процеси, и едновременно с това да отслаби политическите и идеологическите си противници. \nЗа да бъдат изяснени по-нататъшните разсъждения, трябва да бъде напомнена една банална истина: Русия е автократична държава, която не признава ценности като демокрация и свобода на словото. Нейните ръководители не се готвят да предават властта си в резултат на избори, и поради това възпрепятстват създаването на ефективна опозиция и се стараят да пресекат възможните опити за оказването на помощ [за опозицията] от чужбина. \nЗа защита на такава система беше създадена особена идеология, в рамките на която Русия е глобална точка за сравнение, а либералната демокрация е източник на слабост и упадък. Спрете ефекта на доминото През последните години Москва имаше повод за безпокойство: цветните революции в Грузия и Украйна, т. нар. Арабска пролет, най-сетне бунта на Майдана, който вече директно въздейства върху съзнанието на руското общество, а едновременно с това , по различен начин, на Кремъл. \nЖеланието за разкъсване на веригата от събития, в резултат на които във важни от гледната точка на руснаците държави биват отстранявани от власт диктатори (в резултат на усилията от низините, или както смята Русия, в резултат на външно въздействие), което стана непосредствена причина за нападението срещу Украйна и началото на операцията в Сирия. Москва успешно идентифицираше и отстраняваше заплахи, а след това благодарение на решителни и ефективни действия постигаше поставените цели. \nБашар Асад, без съмнение, ще стане най-силния партньор в преговорите за бъдещето на Сирия. За това вече не спорят дори нито американците, нито техните европейски съюзници. На свой ред в Украйна войната продължава. Това правителство се намира под постоянния военен и политически натиск на Москва, и в близките години шансовете за реален разговор за членство в ЕС и НАТО то няма да има. На украинските власти им се налага постоянно да се противопоставят на действията на Русия, стараеща се да постави под въпрос тяхната легитимност и да нанесе удар по техните жизнени интереси. \nСледващият общ елемент във войните в Сирия и Украйна – и това е основен съперник и отправна точка за руската външна политика – са Съединените щати. В руската картина за световен ред САЩ са главният фактор, формиращ световната политика – както в случаите, когато те планират и реализират конкретни решения, така и в ситуации, когато те (умишлено или не) се въздържат да го правят. Удивителното е, че през XXI Вашингтон отделяше твърде малко време на Русия (ситуацията в някаква степен се промени във връзка с намесата на Москва в американските президентски избори), но руснаците свързваха на практика всяко събитие по света с действията на САЩ. \nЦелият руски пропаганден апарат през украинската криза се занимаваше с налагането на идеята, че американците са вдъхновили държавния преврат и се допринесли за отстраняването от власт на Виктор Янукович, макар Съединените щати при Барак Обама (за разлика от Полша и от ЕС) де факто да не провеждаха по отношение на Украйна никаква политика. Именно САЩ, а не украинските съюзници в Европа, остават цел на руската пропаганда и политика. Своята игра по отношение на ЕС руснаците винаги са водили по-тънко и изкусно. Москва е ценила „прагматичния“ подход на Берлин, Париж или Рим, които отчитат нейните интереси. \nЗвучащите от тяхна страна критика на недостатъците на руската „суверенна“ демокрация беше просто показност. Те се ограничаваха до съобщения в медиите след официални срещи и практически никога не преминаваха в промяна на подхода към съвместните делови проекти (така беше, например, със строителството на газопровода „Северен поток“). Руснаците последователно се придържаха към един принцип: важните въпроси да се обсъждат директно с лидерите на европейските страни, без да се влиза в преговори с органите на ЕС и неговите представители. \nРазразилата се политическа криза след анексирането на Крим и нападението срещу Украйна усложни отношенията с германия и Франция, основни архитекти и „адвокати“ на Минските споразумения, само че методите на руската дипломация останаха непроменени, което може да бъде забелязано, например, в неотдавнашните изказвания на политици от страните от Вишеградската четворка или, да допуснем, България. \nТук стигаме до поредната цел на руската политика – дезинтеграцията на НАТО и Европейския съюз. Дори тогава, когато отделни държави, влизащи в тези две силно отличаващи се една от друга организации, водеха собствена политика по отношение на Русия, Брюксел (в две плоскости – европейска и натовска) се отнасяше към действията на Москва със здравословен критицизъм, произтичащ от ориентацията на собствените му ценности. Европейският съюз, считан от Москва за слаб, не представляващ опасност и дори недостоен за особеното внимание на обединените в него, стана за много страни от Източна Европа символ на социална стабилност, законност и благосъстояние. \nТой представлява пълна противоположност на „руския свят“, който се опира на логика, почерпена от опита на КГБ и позволяваща партньорите и противниците да бъдат подкупвани или заплашвани. Ако да излезеш победител от съперничеството с тях е невъзможно, значи следва да ги вкараш в кавги помежду им и да разединиш тази общност. Ръководейки се от този принцип, Русия поддържа националистически, сепаратистки, популистки и авторитарни тенденции и в Европа, доколкото те водят до разрушаването на НАТО и ЕС, чието съществуване се базира на солидарното сътрудничество между демократичните страни. \nВ такъв формат това сътрудничество представлява заплаха за интересите на Москва. Следващата задача, която поставя пред себе си руската политика – това е запазване на контрола върху постсъветското пространство, наричано в миналото „близката чужбина“. Правото на доминираща позиция във всички държави от бившия Съветски съюз, с изключение на Прибалтийските страни, стана един от крайъгълните камъни на руската стратегия. Макар Русия вече да се е примирила с това, че тя не може да играе ролята на хегемон по стария начин, на нея й се струва абсолютно необходимо и естествено да се бори срещу разпространяването на тази територия на влиянието на други действащи лица (на първо място на САЩ и ЕС, но също така на Турция или Китай). \nНа практика това се превръща в борба с демократизацията на тези държави, противодействието на тяхното потенциално сближаване с Евросъюза и НАТО, а също така в опити за създаване на алтернативни структури, такива като Организацията на независимите държави, Съюза Русия Беларус или Организацията на Договора за колективна сигурност и Шанхайската организация за сътрудничество. В този контекст нападението на Русия срещу Грузия или Украйна изглежда, от московска гледна точка, отбранителна операция, тъй като стратегическата цел се състои в това да се блокира пътя на тези държави към НАТО и ЕС. \nСъщественият фактор, който е позволявал да бъде предсказан мащаба на руската военна активност, винаги е била оценката на потенциалната ответна реакция на противника. Военните операции в Грузия, Украйна и Сирия станаха реалност, доколкото руснаците бяха убедени, че ще успеят да постигнат всичките си военни цели, без да се опасяват от отговор на Запада (НАТО, САЩ). Големи военни рискове не възникнаха по време на тези войни. Най-опасна стана ситуацията по време на конфликта в Украйна. \nРуснаците знаеха за катастрофалното състояние на украинската армия, само че за тях дойде изневиделица това, че доброволните отряди проявиха такава самоотверженост, а проруските настроения извън Донбас не се оказаха толкова силни, както се предполагаше. Решенията на Кремъл винаги са се базирали на хладно пресмятане и се реализират в живота по-рано от разработения план, в който потенциалните заплахи (както впоследствие се оказва), били определяни изключително вярно. Това не са били спонтанни авантюристични операции, а пример за практически образцово използване на военни средства за постигане на политически цели. \nКак казаното дотук помага за оценката на днешните военни заплахи за Полша и страните от източния фланг на НАТО? Руският, а в миналото съветският политически дебат, естествено, винаги се е градил върху идеята, че на Москва се налага да защитава своя суверенитет от посегателствата на Запада, НАТО и САЩ , но сега най-накрая той стана адекватен на реалността. С една уговорка: Западът представлява за руската държава не военна, а цивилизационна заплаха. Само че този нюанс липсва в логиката на кремълските стратези, защото се получава, че за отразяване на атаката е необходимо да се засилва военния потенциал и да се изолира руското общество от влиянието на демократичния свят дори с цената на собственото икономическо развитие. \nМосква днес, колкото и да е удивително, се приближи повече до северна Корея, отколкото към европейските държави. На Стария континент всички разбират, че руската външна политика носи разрушителен характер. Съдейки по всичко, на русия и омръзна да се преструва, че може да стане демократична и плуралистична държава. Ръководителите в Кремъл, стремящи се към запазването на властта, плашат света със своите оръжия, разбирайки, че нямат други инструменти. \nОсвен това взимайки стратегически решения, те могат да си позволят да не обръщат особено внимание на общественото мнение. Макар на руските военни и политиците, занимаващи се с разработването на планове, да не им дава покой въпросът би ли означавало нападението срещу някой от членовете на НАТО конфронтация с целия алианс, Русия в момента не е заинтересована сега от това да нападне Прибалтика, а още повече Полша. Кремъл предполага, че НАТО си е направила изводите от ,украинската криза и е успяла ясно да покаже, че е готова реално да защитава своите членове. \nРусия, също така (което понякога избягва от вниманието на анализаторите) помни за сериозния военен потенциал, с който днес разполага Украйна. При това Русия се стреми да си създаде репутацията на силна в организационен и военен план държава, способна да защитава своите интереси в региона и по света. Като пример за това служи пропагандното учение „Запад“, което позволи на няколко наши съюзници да видят реалния мащаб на руската заплаха. \nСега Москва иска да узакони присъединяването на Крим и да се добере до отмяна на икономическите санкции, а в подхода към световните кризи да постави на първо място въпроса какво влияние оказват те на цените на петрола и газа. Сегашният фронт на противопоставяне се намира там, където Русия се занимава с разрушаването на сплотеността на евроатлантическата общност. В тази сфера руснаците не се гнусят да прибягват до всякакви средства. \nОт тяхна гледна точка вътрешните европейски проблеми и напрежението, възникнало в отношенията между Европа и САЩ са прекрасен шанс, а „Алтернатива за Германия“, СИРИЗА, „Националният фронт“, партията „За по-добра Унгария“, привържениците на Брекзит или каталунските сепаратисти – това са „последните идиоти“ във версия 2.0. Благодарение на съюзниците в Европа и на разрешението от САЩ за това, властта в Русия да остане „суверенна“, т.е. Недемократична, руснаците могат да постигнат по-големи успехи не с нахлуване в Прибалтика или Полша, а с работа по разваляне на съществуващия ред. \nТака че засега можем спокойно да се радваме на класирането на нашия национален отбор в първата кошница за финалните жребии на световния шампионат по футбол, който ще се проведе в Русия. Само че в дългосрочна перспектива трябва внимателно да следим за развитието на политическата и военната ситуация в нашия регион. Нашият съперник е известен с това, че умело използва появяващите се за него възможности. Той играе хокей, шахмат и се занимава с бойни изкуства, а ние предпочитаме волейбола, ски-скоковете от трамплин, а напоследък, за съжаление, играта на догонване. \n \n", "date": "2017.11.24", "title": "Полски военен разузнавач тревожно: Над Запада витае призракът на руската агресия"}
{"url": "https://www.blitz.bg/svyat/bitkata-za-idlib-proamerikanskata-svobodna-siriyska-armiya-reshila-da-si-prisvoi-tsyalata-provintsiya_news560016.html", "text": "Все още значителни територии от сирийската провинция Идлиб се намират под контрола на терористичната групировка „Джебхат ан-Нусра”. Срещу тях противостоят отряди на „Свободната сирийска армия” (ССА), която същевременно води въоръжена борба с правителствените войски.\nТази организация възникна преди 6 г., а нейното командно ядро е образувано от дезертьори сред офицерите на въоръжените сили на Сирия. В редовия състав на ССА има сирийци, разни араби, палестинци, кюрди и голям брой доброволци от други страни. Организацията съществува за сметка на поддръжката на САЩ и техните съюзници. Затова армията може да бъде наречена „сирийска” само условно, пише warfiles.ru. \n  \nКакто съобщи онлайн-изданието riafan.ru, неотдавна командващият ССА полковник Ахмад ал-Сауд заявил, че неговата групировка възнамерява да вземе под свой пълен контрол цялата провинция Идлиб. Той уточнил, че там няма терористи от ИД. Останало само да се изтласка „Джебхат ан-Нусра”. Според официален Дамаск, фактът, че ССА воюва с терористите, не ги прави законни съюзници на законното правителство на Сирия. \n  \nБЛИЦ припомня, че „Джебхат ан-Нусра” завладя Идлиб след победата над групировката „Ахрар аш-Шам”, чиито остатъци се вляха в редовете на ССА. Освен тях в провинцията се намират турски военни, които се опитват да осигурят стабилност и сигурност в района, и заедно прикриват границата от проникване на ислямисти в Турция. \n  Превод и редакция: БЛИЦ \n \n", "date": "2017.11.24", "title": "Битката за Идлиб: Проамериканската „Свободна сирийска армия” решила да си присвои цялата провинция"}
{"url": "https://www.blitz.bg/svyat/v-moskva-pusnakha-koledni-igrachki-izrisuvani-s-tankove-i-iztrebiteli-video_news560063.html", "text": "Коледни играчки, изрисувани с картинки с военна техника, са изложени по рафтовете на универсален магазин в Москва. Украсата стои редом с традиционните топки за елха със снежни и празнични сюжети, носещи послание за мир, красота и доброта, пише Ruptly.\nКомплектът „военни“ коледни играчки дори си има име - „Нашите традиции“. На играчките са изрисувани танкове, бойни самолети, военни хеликоптери. \nЦената за комплекта показва, че той е само за ценители – струва почти 30 евро. \n  \n", "date": "2017.11.24", "title": "В Москва пуснаха коледни играчки, изрисувани с... танкове и изтребители (ВИДЕО)"}
{"url": "https://www.blitz.bg/svyat/tragediyata-s-arzhentinskata-podvodnitsa-veche-ima-litse-prvi-snimki-na-ekipazha-i-istoriite-mu_news560059.html", "text": "\n За пръв път се появиха снимките на екипажа на изгубената подводница на Аржентина. Вчера се появи информация, че надеждата те да са оцелели, постепенно изчезва, след като се разбра, че е имало експлозия, малко след като с плавателния съд бе изгубена връзка, пише \"Дейли мейл\". \nСред вероятните починали са офицерът Елиана Мария Краучик и капитанът на подводния кораб Педро Мартин Фернандес.\n \n25-годишният подводничар Луис Нил, който е трябвало да се ожени за годеницата си след по-малко от три седмици, също е бил на борда, както и 35-годишният Фернандо Сантили, който наскоро е станал баща.\n \n \nОще едно момиче няма да се омъжи за приятеля си, който е бил в подводницата. Мария Евгения Уливари Роди е била сгодена за 32-годишния Ренцо Мартин Силва и планирали да се оженят следващата година. \n \nОфициално аржентинският флот отказва да спекулира със съдбата на 44-те членове на екипажа на подводницата и обеща да продължи търсенето на плавателния съд.\n \n \nРоднините обаче са потънали в мъка и са ядосани. Те обвиниха аржентинския флот, че се е опитал да потули истината, но заради медийния натиск е бил принуден да потвърди, че е имало тежка експлозия в района, където е трябвало да бъде подводницата. \n \n \n \n Превод и редакция: БЛИЦ \n \n", "date": "2017.11.24", "title": "Трагедията с аржентинската подводница вече има лице! Първи СНИМКИ на екипажа и историите му"}
{"url": "https://www.blitz.bg/svyat/losh-ksmet-ukrainski-diversanti-se-natknali-napravo-na-kartechnitsi-na-oplchentsite_news560018.html", "text": "В Донбас в района на Светлодарската дъга (ЛНР) снощи към 18 часа е унищожена диверсионна група на украинската окупационна армия, съобщи warfiles.ru с позоваване на командира на батальон „Призрак” Алексей Марков.\nАвантюрата завършила с четирима убити украински войници и двама ранени опълченци. Днес трябва да бъдат предадени телата на мъртвите. „Един се оказа много тежък, към 120 килограма, въженцето два пъти се къса” – заявил Марков. \n  \n„И до сега не мога да разбера на какво са разчитали, изскачайки на 40 метра от двете картечници” – добавил командирът. \n  Превод и редакция: БЛИЦ \n \n", "date": "2017.11.24", "title": "Лош късмет: Украински диверсанти се натъкнали направо на картечници на опълченците"}
{"url": "https://www.blitz.bg/svyat/izteche-skandalno-video-na-koeto-maloletni-pravyat-seks-pred-kamera-a-posle-18_news560080.html", "text": "Неизвестни потребители са публикували видеоклип в мрежата, където 14-годишни правят секс пред камера. Полицията на Архангелск извършва проверка след публикуването на видеото с малолетните. Основните герои в клипа са двама деветокласници от местните училища, пишат руски медии.\nМомичето съжалява за случилото се и споделя, че дори е разказала сама на родителите си за инцидента. Тя е ограничила комуникацията си в мрежите и говори само със семейството си, които са призовали на помощ не само органите на реда, но и социалните.  \nПартньорът на момичето във видеото също е спрял всякаква комуникация с приятели, медии и социални мрежи. Той е актуализирал статуса на една от официалните си страници в социалната мрежа с фразата: \"Повече няма да пия и да пуша\". Превод и редакция: БЛИЦ \n", "date": "2017.11.24", "title": "Изтече скандално ВИДЕО, на което малолетни правят секс пред камера, а после... (18+)"}
{"url": "https://www.blitz.bg/lyubopitno/nauka-i-tekhnologii/rusiya-izprobva-nova-raketa-ot-protivoraketnata-otbrana-na-moskva-video_news560092.html", "text": "Руското министерство на отбраната публикува видео от изпитания на нова модернизирана ракета от ПРО, което вече се намира в YouTube.\nИзпитанията са извършени на полигон Саръ Шаган в Казахстан, съобщи rbc.ru. Според съобщението ракетата е поразила условната цел. \n  \nСистемата за ПРО защитава Москва от удари от въздуха, а също така е свързана със системата за предупреждаване за ракетно нападение и контрол на космическото пространство. \n  \nСега за отбраната на Москва отговаря системата А-135, имаща няколко стрелкови комплекса с противоракети за близък прехват 53Т6. \n  Превод и редакция: БЛИЦ \n \n \n", "date": "2017.11.24", "title": "Русия изпробва нова ракета от противоракетната отбрана на Москва (ВИДЕО)"}
{"url": "https://www.blitz.bg/svyat/tova-li-e-misterioznata-zhena-v-lilavo-blgarkata-zamesena-v-otvlichaneto-na-madi_news560020.html", "text": "\nЛовът за мистериозната \"Жена в лилаво\" в случая с отвлечената Мадлин Маккан продължава, пише Мирър. Следите довели полицията до българката Луиза Тодоров, която работи като сервитьорка. Самата тя обаче настоява: \"Не съм аз!\" \nКриминалист твърди, че е идентифицирал Луиза Тодоров като тайнствената жена, която издирват от години. \nОказва се, че жената живее на по-малко от миля от Прая да Луц в Алгарве, където Мади изчезна. \n58-годишната Луиза работила в блока, където семейство Маккан било отседнало. Но тя настоява, че не е жената в лилаво и не е била разпитвана от детективи от Скотланд ярд. \nТя казва пред Мирър: \"Нямам никаква идея за каквато и да е жена в лилаво. Не съм била аз. Говорих с полицията преди много време за случая с Мадлин. \nДори не искам да говоря за това, никой тук вече не говори, носи ни много лоши спомени. \nНикой не знае какво се случи на момичето. Ако английската полиция иска да говори с мен, няма проблем, но аз не знам нищо.\" \nДвама отделни свидетели казват, че мистериозната жена в лилаво е стояла отпред по времето, когато 3-годишната Мади изчезна през май 2007 г. \nКриминологът Хериберто Янош Гонзалес назова жената като Луиза, споменава и фамилното й име, което било Камара. \nРаботничката в ресторант, която иначе живеела в Мадейра, свидетелствата пред португалската полиция пет дни след изчезнавето на Мади. Показания дал и съпругът й Стефан - тогава 50-годишен. \nТой също работел в Оушън клуб - в кухните и се знае, че се е завърнал в родната си България без да е търсен повторно. \nДвамата категорично отричат каквото и да е участие в изчезването на момичето и са били само интервюирани като потенциални свидетели.  Превод: БЛИЦ \n \n", "date": "2017.11.24", "title": "Това ли е мистериозната \"Жена в лилаво\" - българката, замесена в отвличането на Мади?"}
{"url": "https://www.blitz.bg/svyat/oblechen-kato-boklukchiya-otkradna-superskp-mertsedes-snimka_news560008.html", "text": "\n В началото на ноември мъж се обърнал към полицията и разказал, че от автосалона му са откраднали  Mercedes Benz S 63 AMG 4 Matic без номера. Колата струвала повече от 10,5 милиона рубли, пишат местни медии. Престъплението станало в Красногорск. \nНеизвестен, облечен като боклукчия, минал през паркинга на автоцентъра. За липсата на автомобила разбрали чак след девет дни, когато техник дошъл да провери акумулатора. На записа от камерите се вижда, че елитното возило е подкарано от неизвестния и изчезва в посока Рижко шосе. По-късно се изяснило, че серийните номера на ключа не съвпадат, очевидно те блили подменени от престъпника. Превод: БЛИЦ \n \n", "date": "2017.11.24", "title": "Облечен като боклукчия открадна суперскъп мерцедес (СНИМКА)"}
{"url": "https://www.blitz.bg/svyat/izostaveni-sgradi-rukhnakha-v-meksiko-ima-zhertvi-video_news560024.html", "text": "\nЧетири разселени жилищни сгради рухнаха в основите на строящ се търговски център в мексиканския град Монтерей, пишат местни медии. В резултат загина един човек, а трима пропаднаха без вест. \n \n \n \nТрагедията станала около три и половина следобед. Първо се срутили три сгради, а след това, когато вече вървели спасителни работи, \"потеглил\" още един блок. \nИнцидентът бил случайно записан от очевидец. \nКъщите били опразнени няколко часа по-рано, но въпреки това се оказало, че има още хора. По предварителни данни, това била семейна двойка, която отказала да се изнесе, а също така и тяхна прислужничка. Бащата в семейството загинал, съпругата му и още двама се водят безследно изчезнали. Превод: БЛИЦ \n", "date": "2017.11.24", "title": "Изоставени сгради рухнаха в Мексико, има жертви (ВИДЕО)"}
{"url": "https://www.blitz.bg/svyat/brekzit-spira-britanski-gradove-za-evropeyska-stolitsa-na-kulturata_news560025.html", "text": "\n Британски градове няма да могат да се борят за \"Европейска столица на културата\" след 2019 година. Това ще бъде невъзможно, след като страната напусне официално Европейския съюз.  \n Припомняме, че текат преговори по \"развода\" между Лондон и Общността и двете страни срещат трудности по решаването на редица въпроси.  \n След 2 години Великобритания вече няма да е част от Съюза.  \n Редица градове трябваше да участват в надпреварата за \"Европейска столица на културата\". Сред тях са Нотингам, Лийдс, Дънди и други градове. Властите им вече изразиха разочарованието си от провалените усилия и надежди.  \n Първият министър Никола Стърджън не скри шока си от промените.  \n Според британските власти, участието на градове от държави извън ЕС е било възможно, но Брюксел е решил, че лишаването на Великобритания от тази възможност е част от последствията от Брекзит.  \n Инициативата \"Европейска столица на културата\" има за цел да насърчи богатството и многообразието на култури в Европа, както и да увеличи чувството за принадлежност на гражданите към едно общо културно пространство. Културната програма и инвестициите, събрани от инициативата, ще допринесат за нейното дългосрочно устойчиво развитие на градовете. \n", "date": "2017.11.24", "title": "Брекзит спира британски градове за \"Европейска столица на културата\""}
{"url": "https://www.blitz.bg/svyat/misteriya-v-kanada-mzh-zasne-s-mobilen-telefon-dve-letyashchi-chinii-video_news560026.html", "text": "\n Две летящи чинии се появиха над канадската провинция Манитоба. Те са снимани от местен жител с мобилен телефон, съобщава esoreiter.ru. \nСпоред очевидци, които ги забелязали от прозореца на колата си, мистериозните светещи тела във вечерното небе, са извънземни космически кораби. Това потвърждават и уфолози. \nНа кадрите от клипа, публикуван в YouTube, се виждат двата неидентифицирани летящи обекти. След няколко секунди една от предполагаемите летящи чинии изчезва. След около 2 минути вторият летящ обект отново се вижда и почти се слива с първия. \nСпоред уфолози, светещите тела на видеоклипа са космически кораби на представители на извънземна цивилизация. \nИзточник: \"Флагман\" \n \n", "date": "2017.11.24", "title": "Мистерия в Канада! Мъж засне с мобилен телефон две летящи чинии (ВИДЕО)"}
{"url": "https://www.blitz.bg/svyat/sled-2019-brekzit-zabranyava-na-britanski-gradove-da-se-boryat-za-evropeyska-stolitsa-na-kulturata_news560030.html", "text": "Британски градове няма да могат да се борят за \"Европейска столица на културата\" след 2019 година. Това ще бъде невъзможно, след като страната напусне официално Европейския съюз.\n Припомняме, че   текат преговори по \"развода\" между Лондон и Общността и двете страни срещат трудности по решаването на редица въпроси.  \n След 2 години Великобритания вече няма да е част от Съюза.  \n Редица градове трябваше да участват в надпреварата за \"Европейска столица на културата\". Сред тях са Нотингам, Лийдс, Дънди и други градове. Властите им вече изразиха разочарованието си от провалените усилия и надежди.  \n Първият министър Никола Стърджън не скри шока си от промените.  \n Според британските власти, участието на градове от държави извън ЕС е било възможно, но Брюксел е решил, че лишаването на Великобритания от тази възможност е част от последствията от Брекзит.  \n Инициативата \"Европейска столица на културата\" има за цел да насърчи богатството и многообразието на култури в Европа, както и да увеличи чувството за принадлежност на гражданите към едно общо културно пространство. Културната програма и инвестициите, събрани от инициативата, ще допринесат за нейното дългосрочно устойчиво развитие на градовете. \n", "date": "2017.11.24", "title": "След 2019: Брекзит забранява на британски градове да се борят за \"Европейска столица на културата\""}
{"url": "https://www.blitz.bg/analizi-i-komentari/fats-na-rusiya-y-predstoi-po-trudnoto-v-siriya_news560036.html", "text": "Събитията от последните дни изглеждат като временна равносметка от продължаващата вече шест години и половина война в Сирия: първо руският президент Владимир Путин прие сирийския си колега Асад, който именно благодарение на руската военна подкрепа все още е на власт; едновременно с това в Рияд се проведе среща на сирийската опозиция, на която нейният лидер се оттегли; а в Сочи президентите на Русия, Иран и Турция обсъждат как да протече политическият преход в Сирия. Страните, които интернационализираха войната там, сега се \"задължават\" да бъдат и гаранти на този преходен процес. Бъдещето на Сирия е в техните ръце, смята Райнер Херман от \"Франкфуртер Алгемайне цайтунг\".\n Когато през септември 2015 година Путин изпрати руски войници в Сирия, мнозина му предричаха един вид \"руски Виетнам\". Това обаче не се случи, напротив дори: днес Русия е най-силният играч в Сирия и продължава да разширява влиянието си. Тя вече не разчита само на подкрепата на Иран и шиитските милиции, а успя да спечели за своята коалиция и сунитска Турция. Дори Саудитска Арабия, която дълго време подкрепяше бунтовниците, напоследък се обръща към Русия. След (временната) военна победа над \"Ислямска държава\" (ИД) и без това не особено големият интерес на САЩ в Сирия намаля още повече. Изглежда Вашингтон се примирява с водещата роля на Русия в Сирия (а може би дори и в Близкия изток?). \n Лесното свършва, предстои по-трудното \n С това обаче Русия вече носи и отговорността за политическия процес. А той няма да е толкова лесен, както победите на бойното поле. Защото Асад се чувства като победител (макар в тази война да има само губещи) и продължава да игнорира противниците си. След смъртта на половин милион души и прокуждането на милиони сирийци, само едно голямо помирение може да излекува раните. Освен това много сирийци, но също и съседни държави, не могат да приемат иранското военно присъствие в Сирия, което променя страната. \n Сирийското общество продължава да е разединено. Страната - също. Защото режимът на Асад контролира само половин Сирия, не обаче и кюрдските области, където са концентрирани петролът, природният газ и водата. А без тези ресурси Сирия не може да съществува. Подкрепяните от САЩ кюрди биха се включили само ако Сирия стане федерация. На което режимът на Асад не е готов. \n Ето защо конфликтът съвсем не е приключил. А само навлиза в нова фаза. \n", "date": "2017.11.24", "title": "ФАЦ: На Русия й предстои по-трудното в Сирия"}
