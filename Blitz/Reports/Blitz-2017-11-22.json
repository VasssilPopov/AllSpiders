{"url": "https://www.blitz.bg/svyat/zvezdna-razdyala-v-kholivud_news559747.html", "text": "Актрисата Дженифър Лорънс и режисьорът Дарън Аронофски са се разделили преди месец, но остават приятели, съобщава Контактмюзик.\nВръзката на двойката продължи година. Те бяха забелязани заедно на почетни награди \"Оскар\" в Лос Анджелис на 11 ноември, като към онзи момент са били прекратили връзката си. \nЗвездата от \"Наръчник на оптимиста\" призна, че си е падала по Дарън Аронофски много преди да работят съвместно по филма \"Майка\", който излезе през септември. \nПредишната връзка на Дженифър Лорънс беше с фронтмена на британската група \"Колдплей\" Крис Мартин. Лорънс и Мартин се разделиха след продължил едва четири месеца романс през 2015 г. \n", "date": "2017.11.22", "title": "Звездна раздяла в \"Холивуд\"!"}
{"url": "https://www.blitz.bg/svyat/daily-mail-nashite-typhoon-ne-uspyakha-da-dogonyat-bombardirovachi-na-rusiya_news559717.html", "text": "Британски изтребители Еurofighter Typhoon били вдигнати по тревога от авиобаза Лоссимут в Шотландия, за да прехванат руски бомбардировачи Ту-160 край шотландските брегове в „зоната на британските интереси”. Опитът обаче се оказал несполучлив, пише британският Daily Mail, тъй като руските самолети завили обратно.\nБританските пилоти в случая не може да бъдат укорявани. Елементарна проверка показва, че Ту-160 имат по-висока максимална скорост в целия диапазон от височини спрямо „Еврофайтърите”. При бойни условия Typhoon могат прехващат руските бомбардировачи само в насрещни курсове, но не и да догонват. При рутинни патрулни полети обикновено Ту-160 летят на икономична скорост, която е близка до околозвуковия диапазон. \n  \nТова не е първият случай, когато на британски пилоти се наложило да се срещнат с руски бомбардировачи във въздушното пространство в непосредствена близост до Великобритания. \n  \nПрез май тази година два британски Typhoon за вдигнати по тревога при сходни обстоятелства. През юли един Typhoon излетя от база в Румъния, когато руски атомоносни Ту-22 приближиха „въздушното пространство на НАТО” над Черно море и ги проследи, докато не се отдалечиха на юг. \n  \nИзтребителите Еurofighter Typhoon са много добри съвременни изтребители. На въоръжение са 510 машини в 7 страни. На замяна подлежи чак след 20 г., за което време Airbus Defence and Space отсега разработва перспективния изтребител New Fighter. \n  Превод и редакция: БЛИЦ \n \n", "date": "2017.11.22", "title": "Daily Mail: Нашите Typhoon не успяха да догонят бомбардировачи на Русия"}
{"url": "https://www.blitz.bg/svyat/prokuraturata-privika-gruevski-na-razpit-toy-pk-izreche-skandalni-neshcha-za-blgariya-i-si-zabravi-snimki_news559687.html", "text": "\n След двучасов разпит в Специалната прокуратура /СП/ на Катица Янева бившият македонски премиер напусна сградата без зимното си палто. След като бе запитан от охраната \"Къде ви е палтото?\" Груевски се провикна: \"С палто ли бях? \". След това Груевски заяви, че \"днес е бил на разпит, защото управляващата партия е искала да отклони общественото внимание от проблемите си\".  \n \n \n\"Бях извикан като свидетел за някакво разследване. На Специалната прокуратура казах, че действията им са незаконни и че техният мандат отдавна е изтекъл. Всичко, което правят в момента е просто един тормоз над гражданите и техните действия се противозаконни. Аз дойдох тук, за да не кажат, че не идвам\", каза Груевски след като охраната му предаде палтото. \n \n \n\"Вместо да се говори за промяна на името, за увеличаването на заплатите на лекарите, за скандалния договор с България, за двуезичността, днес се говори, че аз съм бил на разпит в СП. Аз съм работил законно. Всичко това става по политически причини с цел да се отклони вниманието на обществото от основните проблеми, пред които е изправено\", каза още Груевски.  \nПрипомняме, че Груевски е разследван по няколко дела. От близо пет месеца той е с отнет международен паспорт. Днес стана ясно, че той е бил собственик на 35 банкови сметки. В една от тях има близо 10 млн. денари. \nИзточник и снимки: БГНЕС\n", "date": "2017.11.22", "title": "Прокуратурата привика Груевски на разпит – той пък изрече скандални неща за България и си забрави… (СНИМКИ)"}
{"url": "https://www.blitz.bg/svyat/mistichna-versiya-za-zloshchastieto-s-arzhentinskata-podvodnitsa-okaza-se-che-na-borda-y-e-imalo-snimkivideo_news559724.html", "text": "На борда на аржентинската подводница „Сан Хуан“, която изчезна на 15 ноември, се намират 4 души. Сред тях е и Елиана Мария Кравчик (Eliana Maria Krawczyk) – първата в историята на Аржентина жена подводничарка със званието офицер, която в родината си е наричаната „кралицата на моретата“.\nПодводницата „Сан Хуан“ престана да осъществява връзка с брега на 15 ноември, след като отплава от пристанището Ушуайя в град Мар дел Плата.\nЗапасите от кислород на борда на подводницата са достатъчни за 6-7 дни. По-рано бе съобщено, че в момента на последния контакт със сушата екипажът е съобщил за технически проблем. Изчезналата подводница е била построена в Германия и включена в състава на ВМС на Аржентина през 1985 година. Дължината ѝ е 66 метра, подводницата развива скорост от 25 възела. Решение за служба \nМестното издание La Nación съобщава, че Елиана Мария Кравчик се решила да служи във ВМС през 2004 година, след като тя, живеейки в родния си град Обера, видяла в интернет реклама за набирането на военнослужещи за военноморския флот. Изданието отбелязва, че преди това тя е планирала да учи за инженер в провинция Мисонес. В същата година Кравчик полага клетва в град Мар дел Плата, където за първи път видяла и трагичната подводница. \nПрез 2012 година Елиана Кравчик завършва школата за гмуркачи и подводничари. \nПреди да пристигне в Мар дел Плата тя никога не била напускала провинцията си Мисонес и дори никога не била виждала морето, отбелязват от списание Viva в брой, публикуван през 2015 година.  \nИзданието Primera Edición пише, че на подводницата „Сан Хуан“ жената е отговаряла за въоръжението. Но, както сама казвала Елиана, целта ѝ е била някога да стане капитан на подводницата. Тя призовавала всичките жени без страх да живеят живота си, защото всяка „може да прави онова, което правят и мъжете в сферите, които традиционно се смятат за мъжки“. Дело, което се харесва. \n„Тя е там (на подводницата), защото на нея наистина ѝ харесва. Мнозина си мислят, че подводничарите печелят много пари и че тя е отишла там именно, за да се напечели, но това не е така. Това е труден живот“, цитира изданието Primera Edición думите на Роберт Кравчика — брат на жената подводничар. \nГоворейки за жизнения път на Елиана, брат ѝ отбелязва, че тя „си е избрала работата на подводничар и на нея ѝ харесва този начин на живот“. На снимките, които Кравчик изпращала от своите пътувания и пътешествия, може да се види „колко тя е доволна от своята работа“, смята Роберто. \n \n \n \nТой също разказа за изданието, че е разговарял със сестра си, докато тя заедно с екипажа е била в Ушуай, където подводницата е била ремонтирана. След това, по думите му, те не са разговаряли. \nКакто сама по-рано е казвала Елиана Кравчик, службата на подводницата за нея се е превърнала във невъобразимо предизвикателство. „Службата на подводницата ми грабна вниманието. Хареса ми, защото бе нещо необичайно и неизвестно. От онзи момент реших, че искам да стана жена подводничар, защото такива все още нямаше. Тогава го приех като предизвикателство“, казва Елиана, цитирана от местните издания.   Превод и редакция: БЛИЦ \n \n", "date": "2017.11.22", "title": "Мистична версия за злощастието с аржентинската подводница! Оказа се, че на борда й е имало... (СНИМКИ/ВИДЕО)"}
{"url": "https://www.blitz.bg/intsidenti/stikhii/moshchno-strashilishche-se-e-zaptilo-km-ostrova-vlastite-preduprezhdavat-che-shche-e-strashno-grafika_news559727.html", "text": "\n Великобритания ще бъде ударена от мощен циклон още тази вечер, като се очаква дори и сняг. Циклонът Рейнхард ще властва над Острова утре, а от местните власти предупредиха за наводнения, както и за ветрове от над 115 км/ч.  \n Сняг ще вали над Шотландия, като е възможно да натрупа около 2 сантиметра покривка. По високите места и повече. Прогнозите са за тежка обстановка по пътищата, като се препоръчва предвижване на по-големи разстояния с автобуси или влакове.  \n Агенцията по околна среда е издала 25 сигнали за наводнения и десет предупреждения за Англия - повечето от тях са в северозападната част, а други в Югозападна. Шотландската агенция за опазване на околната среда издаде два сигнала. \n \nИзточник: novini.london \n", "date": "2017.11.22", "title": "Мощно страшилище се е запътило към Острова! Властите предупреждават, че ще е страшно (ГРАФИКА)"}
{"url": "https://www.blitz.bg/stsena/video-pokaza-nay-ocharovatelnoto-obyavyavane-na-zvezdna-bremennost_news559672.html", "text": "\n Манекенката Криси Тийгън и певецът Джон Леджънд ще стават родители за втори път, съобщи Контактмюзик. \n31-годишната Тийгън и 38-годишният Леджънд лично са съобщили радостната вест с видео, публикувано в сайта Instagram. \n \n \n \nКадрите показват как Криси посочва корема си и пита дъщеря си \"Луна, какво има тук?\". На въпроса на майка си момиченцето отговаря \"Бебе!\". \nКриси Тийгън и Джон Леджънд са семейство от 2013 г. Дъщеря им Луна се роди през април 2016 г. \n \n \n \nСлед раждането на първото им отроче Тийгън и Леджънд неведнъж са споделяли, че искат още деца и \"работят\" по въпроса, пише Дарик. \n \n", "date": "2017.11.22", "title": "ВИДЕО показа най-очарователното обявяване на звездна бременност"}
{"url": "https://www.blitz.bg/layfstayl/skorost/uchenik-si-kupi-nomer-za-kola-1111-za-400-000-dolara_news559692.html", "text": "Ученик на 12 години от Обединените Арабски Емирства си купи регистрационен номер за автомобил за 400 000 долара. Това се случи на аукцион, организиран от полицейското управление в Абу-Даби, съобщава BBC, цитирана от automedia.bg\nНомерът \"1111\" вече е собственост на момчето, което е участвало в наддаването със собствени средства. По-голямата част ученикът събрал, след като е победил в конкурс за четене на Корана, а останалите са осигурени от баща му. Специалният номер ще бъде поставен на Mercedes, с който момчето е возено до училище. \nТова съвсем не е най-голямата сума, платена за регистрационни табели за автомобили по време на търга, който бе организиран по случай 60-годишнината на полицията в Абу Даби. Местен предприемач не се поколеба да даде 2,75 млн. долара за номер \"2\" от серия 1. \nОбщо на аукциона бяха платени 14,9 млн. за регистрационни номера. Сред тях са 10, 60, 333, 600, 999, 1000, 1111, 5050, 6000, 6060, 6666, 9090, 9999, 10000, 55555, 60000, 66666. \nПарите отиват изцяло за благотворителни цели - за подобряване на пътната инфраструктура и за помощ на семействата на жертви от катастрофи. \n \n", "date": "2017.11.22", "title": "Ученик си купи номер за кола \"1111\" за... 400 000 долара!"}
{"url": "https://www.blitz.bg/stsena/seksi-tiyn-idol-ot-pozabravenata-grupa-backstreet-boys-be-ulichen-v-neshcho-zhestoko_news559701.html", "text": "\n Американската певица и актриса Мелиса Шуман обвини певецът от момчешката банда Backstreet Boys Ник Картър в изнасилване. 33-годишната музикантка, станала известна като член на групата Dream, разказва подробно случката в онлайн изповед. \nНик й посегнал през 2002 г. Тогава тя била 18-годишна и все още девствена. Той пък бил на 22 и вече се радвал на голяма слава. \nВсичко започнало, след като Мелиса приела да гостува в апартамента на певеца в Санта Моника. Взела със себе си и тогавашната си съквартирантка. Ник пък бил в жилището със свой приятел. \nСлед часове разговори и забавления, Ник поканил Мелиса в кабинета си, за да й пусне нови песни, върху които работел по онова време. Слушайки музика, двамата започнали да се целуват. \nСпоред актрисата и певица обаче колегата й от музикалния бизнес не се задоволил с това и в крайна сметка я принудил да прави секс с него. \nСлед неприятната случка Ник многократно се опитвал да се свърже с Мелиса. Звънял й и изпратил множество съобщения, но тя не отговаряла. \nСлед време споделила за посегателството с мениджъра си. Той обаче й казал, че дори да подаде жалба срещу Ник, няма да може да го осъди, тъй като за него работели изключително добри адвокати. \n„Сега обаче вече не ме е страх да говоря”, пише Мелиса в Twitter. \nТемата за сексуалните посегателства стана много актуална в САЩ след скандала с известния холивудския продуцент Харви Уайнстийн. От началото на октомври той беше обвинен в сексуално насилие от над 80 жени, сред които актрисите Анджелина Джоли и Гуинет Полтроу. \nСлед това заваляха обвинения и срещу куп други знаменитости за непристойно поведение. Сред тях са актьорите Кевин Спейси, Стивън Сегал и Дъстин Хофман, комикът Луи Си Кей, бившите президенти на САЩ Джордж Буш и  .   \nИзточник: Нова телевизия\n", "date": "2017.11.22", "title": "Секси тийн идол от позабравената група Backstreet Boys бе уличен в нещо жестоко"}
{"url": "https://www.blitz.bg/daydzhest/tova-e-nay-golyamata-aviokompaniya-v-sveta-no-ne-prevozva-ptnitsi-a_news559696.html", "text": "\n Товарният самолет често предизвиква закъсняла реакция – хей, той няма прозорци. Толкова сме свикнали да виждаме пътническите самолети на пистата на летищата, че когато лъскав, цилиндричен пощенски самолет мине покрай нас, това е леко шокиращо. \n Но тези самолети без прозорци са от ключово значение в индустрия за милиарди долари. В тази индустрия FedEx Express е един от основните играчи, като превозва товари от около 15.7 милиарда тона на година и изминава милиарди километри - над два пъти повече от някои от конкурентите си, пише Daily Telegraph. \n Зад тези масивни глобални операции се крият още фантастични числа. Товарният отдел на FedEx разполага с огромна флотилия от 691 самолета - два пъти повече от Ryanair, най-голямата авиокомпания в Европа. \n Със „суперхъб“ на летище Memphis International, компанията обслужва над 375 дестинации (Turkish Airlines, която е пътническата авиокомпания с полети до най-много страни в света, обслужва само 302 държави). \nFedEx Express транспортира около 5.5 млн. пакета всеки ден. Това е все едно цялото население на Финландия да изпрати колет в рамките на 24 часа. \n Гигантът в товарните полети, създаден през 1971 г., използва множество международни хъбове в допълнение към Мемфис, като европейските му бази включват летище „Шарл дьо Гол“ в Париж, „Малпенза“ в Милано и Кьолн-Бон. \n Какви са самолетите на компанията? \n Същите като пътническите самолети, само че нямат седалки. Често единствените хора в самолета са пилотите и може би един авиоинженер. \n FedEx започна да изважда от употреба някои от по-старите си машини, като замени Boeing 727 с по-ефективния откъм разход на гориво 757, а MD-11 отстъпиха мястото си на 777 за дългите полети. \n Въпреки новите попълнения, цялостната флотилия на FedEx е на средна възраст от 22 години, сочат данни на AirFleets.net. За сравнение, самолетите на EasyJet са на средна възраст от шест години. \nТоварната авиокомпания има 110 самолета 757 на средна възраст 25 години, седем Airbus A310 на средна възраст 30 години и 38 McDonnell Douglas DC-10 на средна възраст 39.6 години. \n \n Много товарни самолети са излезли от употреба пътнически самолети, които са пригодени да пренасят товари. Някои от тях разполагат с по-устойчиви врати, така че екипажът да не бъде премазан от товара в случай на катастрофа. \n Най-големият самолет на FedEx е 777, който може да превозва 102 метрични тона товари. Авиокомпанията съобщава, че тези самолети обслужват шест директни маршрута, включително от Мемфис до Дубай-Делхи-Париж и обратно в Мемфис. \n Какво е да летиш в товарен самолет? \n Патрик Смит, пилот и автор на книгата „Поверително от кокпита“, казва, че товарните самолети предлагат някои от най-добрите заплати в индустрията и са по-добре защитени от спадове на икономиката, което означава сигурност на работните места на служителите. \nТова обаче върви в комбинация със собствен вид стрес. \n „Пилотите могат да намалят риска да бъдат уволнени, като станат част от доходоносната, но не толкова бляскава среда на товарните полети“, пише Смит. „Няма да подписвате автографи за малки деца, но пък съкращенията не са често явление в бизнеса с товарни полети“, отбелязва писателят. \n По-лесно ли е, когато няма пътници? \n Несъмнено има някои позитиви, например никакъв шанс полетът да бъде отклонен заради излязло от контрол моминско парти. Но управлението на товарни самолети предлага други притеснения. \n Целият бизнес на FedEx е основан на бързи и надеждни доставки. Авиокомпанията съобщава, че може да стигне до всяко място в Северна Америка на следващия ден и до всяко място в света за не повече от четири дни. \n След това идва естеството на товара – от живи животни до опасни химикали. Без да споменаваме монотонността – никакви обръщения към пътниците, които да ви забавляват. Само вие, вашият втори пилот и товарът. \n А по-странните товарни самолети? \n Наред със 747 и 777, има някои самолети, които никога не са били предназначени за пътници, тяхната цел винаги е била да превозват товари. Такъв самолет е Airbus Beluga. \nПостроени са само пет самолета от „Супер превозвачите“, но целите им са най-разнообразни – от доставяне на химически вещества до превозване на огромна картина от XIX век от Южен Делакроа. \n През 2004 г. Beluga беше използван за доставяне на хуманитарна помощ за района на Индийския океан след голямото цунами. \n Сега Airbus разработва Beluga XL, който трябва да замени по-големия си брат до 2020 г. Отговорът на Boeing на Beluga е Dreamlifter. Въведени през 2007 г., четирите самолета в експлоатация са приспособени 747. \nПрезидентът на Boeing Commercial Airplanes Скот Карсън веднъж се извини на проектанта на 747 Джо Сътър, като заяви, че съжалява за това, което е направил със самолета му. \n", "date": "2017.11.22", "title": "Това е най-голямата авиокомпания в света, но не превозва пътници, а..."}
{"url": "https://www.blitz.bg/svyat/izvnredna-situatsiya-na-turskoto-letishche-atatyurk_news559667.html", "text": "\n Извънредна ситуация се разиграва на турското летище „Ататюрк“. Властите на истанбулския аеропорт проверяват сигнал за бомба на борда на самолети, един от който трябвало да лети за Киев. Това съобщи електронното издание на турския в. \"Хюриет\". \nИ двата летателни обекта, които се проверяват са на „Украинските авиолинии“.  \nЕдиният е бил върнат, след като потеглил по пистата преди излитане, и отклонен към празна зона на летището. Другият самолет на същата авиокомпания ще бъде претърсен като превантивна мярка, уточнява изданието. \n \n", "date": "2017.11.22", "title": "Извънредна ситуация на турското летище „Ататюрк“"}
{"url": "https://www.blitz.bg/svyat/dramatichno-video-voynik-ot-severna-koreya-byaga-prez-granitsata-sled-kato-e-prostrelyan-pet-pti_news559633.html", "text": "Смразяващи кръвта кадри се въртят в мрежата. На клипа войник от Северна Корея е прострелян от неговите войни другари, докато се опитва да избяга от страната. Командването на ООН в Южна Корея разпространи видеото, а режимът на Ким Чен Ун бе обвинен в нарушаване на примирието, постигнато през 1953 година след края на Корейската война, стреляйки през границата, както и заради пресичането на Военната линия за демаркация, пише в. \"Дейли мейл\".\nВойникът, чийто чин и самоличност се пазят в тайна, е бил откаран с американски военен хеликоптер до болница, след бягството си насред дъжд от куршуми на 13 ноември. \nВидеото е разделено на пет части. \nВ началото му дезертьорът се вижда как върви към демаркационната линия в джип, преди колата да заседне в канавка. Във втората част севернокорейски войници се втурват към дезертьора, който продължава бягството си пеш. \nВ третатата част се виждат моментите, в които се нарушава примирието, когато войниците от Народната армия на Корея стрелят по дезертьора, като единият от тях пресича разделителната линия. \nВ четвъртата част на клипа се вижда как севернокорейски войници се събират в група, за да решат какво да правят. В последната част на видеото южнокорейски войници се приближават към дезертьора и ги издърпват на безопасно място.   Превод и редакция: БЛИЦ \n \n   \n \n", "date": "2017.11.22", "title": "Драматично ВИДЕО! Войник от Северна Корея бяга през границата, след като е прострелян пет пъти"}
{"url": "https://www.blitz.bg/svyat/izvnredno-ot-sochi-putin-se-vidya-s-erdogan-i-rukhani-i-sobshchi-dlgo-chakana-novina-za-voynata-v-siriya-video_news559664.html", "text": "Руският президент Владимир Путин заяви за приключването на мащабните военни действия в Сирия. Той също отбеляза, че разпадът на Сирия е предотвратен, съобщават световните медии.\nТова се случи след   между руския президент, Реджеп Ердоган и Хасан Рухани в Сочи. \n„Успяхме да предотвратим разпада на Сирия. Появи се реален шанс за слагане на край на многогодишната гражданска война“, каза Путин.    \nПрезидентът подчерта, че това е постигнато благодарение на съвместните усилия на Турция, Русия и Иран. \nПутин също отбеляза, че за преодоляването на конфликта в Сирия е важен и хуманитарния аспект и оказването на помощ на населението, разминирането на териториите и помощ при връщането на бежанците. \nПутин също предложи на своите колеги от Турция и Иран заедно да разработят програма за възраждането на Сирия. „Отчитайки колосалния мащаб на разрушенията, може заедно да се помисли за разработването на комплексна програма за възраждането на Сирия“, каза той. Превод и редакция: БЛИЦ \n \n \n \n", "date": "2017.11.22", "title": "Извънредно от Сочи! Путин се видя с Ердоган и Рухани и съобщи дълго чакана новина за войната в Сирия (ВИДЕО)"}
{"url": "https://www.blitz.bg/svyat/razsekreteni-arkhivi-s-provokatsiya-ot-vzdukha-sashch-iskali-da-zapochnat-voyna-s-sssr_news559510.html", "text": "Вашингтон планирал да въвлече Москва във въоръжен конфликт, инсценирайки нападение на съветски самолет на американска или съюзническа база, се казва в документ, публикуван на сайта на Националния архив на САЩ.\nПредполагало се Пентагонът да „прекопира” или да купи от трета страна самолет съветско производство. Разглеждал е вариант за използване на техника, отвлечена от дезертьори. В списъка на „предпочитаната” техника попаднали изтребителите МиГ-17 и МиГ-19 или транспортният Ил-14. \n  \n„Такива самолети може да се използват за въвеждане на пилотите на противника в заблуда, за внезапни атаки по обекти на противника, а също за провокации, по време на които летателни апарати съветско производство ще нанесат удари по американски или съюзнически бази, давайки повод за намеса от страна на САЩ” – се казва в разсекретения файл. \n  \nЗа отбелязване е, че подобна провокация е обсъждана на най-високо равнище. На срещата на Специалната разширена група през март 1962 г., където е повдигнат този въпрос, присъствали авторът на плана Робърт Кенеди (тогава генерален прокурор), държавният секретар Дийн Ръск, директорът на ЦРУ Джон Маккоун, помощникът на президента по националната сигурност Макджордж Банди и председателят на комитета на началниците на щабове на ВС на САЩ Лаймън Лемнитцър, съобщи Sputnik International. \n  \nНа 17 ноември Националният архив на САЩ публикува още 11 хиляди документа свързани с убийството на Джон Кенеди на днешния ден (22 ноември) 1963 г.   \nПревод и редакция: БЛИЦ \n \n", "date": "2017.11.22", "title": "Разсекретени архиви: С провокация от въздуха САЩ искали да започнат война с СССР"}
{"url": "https://www.blitz.bg/stsena/dzhuliya-stayls-stana-mayka-za-prvi-pt-snimki_news559683.html", "text": "\n Актрисата от САЩ Джулия Стайлс и съпругът й Престън Джей Кук са станали родители за първи път, съобщи Контактмюзик. Бебето се е появило на бял свят в края на октомври. \n36-годишната Стайлс лично се е похвалила с радостната вест, публикувайки в Instagram снимка на бебешка ръчичка, придружена от надписа: \"На 20 октомври 2017 г. се роди Стръмър Нюкум Кук. Благодарни сме от цялото си сърце на невероятните лекари, сестри и персонал от \"Маунт Синай\", които помогнаха тази радост да споходи нашия живот\". \nДжулия Стайлс, позната на зрителите с ролите си във филми от екшън поредицата за Джейсън Борн, както и с превъплъщенията си в романтични комедии като \"10 неща, които мразя у теб\", \"Запази последния танц\" и \"Принцът и аз\", оповести през юни, че ще става майка. \nСтайлс се запозна с оператора Престън Джей Кук през 2015 г. на снимачната площадка на филма \"Блекуей\" (\"Blackway/Go with Me\"). На Коледа същата година двойката се сгоди, като събитието беше оповестено в началото на януари 2016 г. \nПрез септември тази година Джулия Стайлс и Престън Джей Кук сключиха брак, припомня изданието.\n", "date": "2017.11.22", "title": "Джулия Стайлс стана майка за първи път (СНИМКИ)"}
{"url": "https://www.blitz.bg/layfstayl/skorost/tayvanskiyat-elektromobil-miss-r-e-po-brz-ot-tesla-roadster-snimki_news559646.html", "text": "Тайванската компания XING Mobility представи прототип на мощен 1360 к.с. електромобил Miss R, който е по-бърз от Tesla Roadster II (вярно, само с 0,1 секунда, но по-бърз). По-интересното е, че разработчиците му твърдят, че това е първият по рода си автомобил, който освен на пътя, може да бъде управляван и извън пътя.\nДължината на суперавтомобилът е 4000 мм, широк е 1800 мм и е висок 1300 мм. Моделът е оборудван с четири електромобила, които генерират 1 мегават мощност (1360 к.с.) и 1720 Нм въртящ момент. Блокът батерии с капацитет 52 киловат часа е собствено производство. Батерията е изградена от 100 модула, всеки от които се състои от 42 литиево-йонни клетки.\n \nТеглото на Miss R е 1500 килограма. До 100 км/ч Miss R може да ускори за 1,8 секунди, до 200 км/ч – за 5,1 секунди. Дистанцията от 400 метра взима за 8,87 секунди, а максималната скорост е 270 км/ч. Пробегът с едно зареждане е около 250 км.\n \nMiss R ще бъде окомплектован със система за избор на режим за работа на електрониката, с настройка за шофиране на асфалт или извън него, два комплекта гуми, адаптивно окачване с електромагнитни амортисьори и система за векторен контрол на въртящия момент на четирите колела. \nВ завършен вариант моделът ще е готов в края на 2018 г. Miss R ще бъде пуснат в тираж от едва 20 бройки. Базовата цена: $1 000 000. Източник: vesti.bg \n", "date": "2017.11.22", "title": "Тайванският електромобил Miss R е по-бърз от Tesla Roadster (СНИМКИ)"}
{"url": "https://www.blitz.bg/svyat/politsiyata-zalovi-izobretatelno-momichentse-koeto-obiralo-khorata-s-pomoshchta-na-svoya-khamster_news559678.html", "text": "Полицията в руския град Барнаул успя да залови серийна крадла едва на 12 години, която успявала да обере жертвите си с помощта на своя любим хамстер, съобщи ria.ru.\n Момичето обирало къщите на хората, които живеят в съседния квартал. Още преди да бъде заловено за серията от домови кражби, , детето е било на отчет в детска педагогическа стая. \n Схемата била съвсем проста. Момиченцето дебнело жертвите си на улицата. Щом видело \"подходяща цел\", то се приближавало към нея, показвала хамстера си и обяснявало, че животинчето има нужда от нов дом. Именно така малката крадла успявала да се озове в чуждия дом. След това обяснявала на стопанина, че иска преди да си тръгне, да си поиграе с хамстерчето за последно. Докато собственикът бил разсеян, тя си набелязвала какво ценно може да се изнесе и изчезвала и с животинката, и с вещите. Източник: \"Петел\" \n", "date": "2017.11.22", "title": "Полицията залови изобретателно момиченце, което обирало хората с помощта на своя хамстер"}
{"url": "https://www.blitz.bg/layfstayl/shoubiznes/tereza-marinova-e-mayka-na-godinata_news559593.html", "text": "Тереза Маринова бе наградена с приза „Майка на годината 2017” на официална церемония под егидата на фондация „Българска памет” с председател д-р Милен Врабевски. Подготовка на бъдещи спортни звезди възпрепятства олимпийската ни шампионка да присъства на събитието в гранд хотел \"София\", което се провежда за пета година.\nСтефани Тонева от фондация „Българска памет” връчи награда на Красимира Василева, която направи чудо за изстрадало момче, а пътуващата писателка Маги Гигова зарадва с приза бизнесдамата Катя Ковачева, известна с благотворителните си инициативи. \nТв продуцентката Соня Момчилова се нагърби със задачата да предаде престижните призове на бизнесдамата-благотворителка Теодора Игнатова и на Весела Тотева, която вдъхновява българските деца да стоят далече от наркотиците. \nИван Яхнаджиев зарадва с картините си носителките на приза. Вокалистът на \"Конкурент\" Емо Анчев, който раздвижи залата с хитове, връчи приза „Майка със златно сърце” на Ати Бодева, а Зоя Паприкова, дъщеря на българската майка Тереза – Донка Паприкова, зарадва със същата награда Вергиния Маринова. Д-р Венета Павлова, носителка на приза „Майка на годината”, връчи награда на Мария Лазарова, която не спира да прави добрини, а дъщерята на докторката – Ева Павлова, награди дъщерите на Мария – Цвети и Хриси, с приза „Принцеса със златно сърце”, за дарените им коси. \nСестричките Алекса и Дара и малката Жасмина с голямо сърце също получиха награди за това, че са пожертвали косите си, за да зарадват жени, които се борят за здравето си. \nЦеремонията се осъществи със съдействието на Hitachi, Z&M Private, верига клиники ЕО Дент, ресторанти Петлето, Kwiat, бутик за цветя Emily, AMG Publishing, Амек тойс, Jim Beam, Campari, Metaxa, Plomari. \nПо време на събитието бяха събрани средства за подпомагането на лечението на Даниел Маринов от Враца, пострадал при нелеп инцидент. \n", "date": "2017.11.22", "title": "Тереза Маринова е \"Майка на годината\""}
{"url": "https://www.blitz.bg/svyat/izvnredno-voenen-samolet-na-sashch-s-11-dushi-na-borda-se-razbi-vv-filipinsko-more_news559568.html", "text": "\n Американски военен самолет с 11 души на борда се е разбил във Филипинско море. Инцидентът се е случил в момент, в който машината се е връщала обратно към самолетоносача „Роналд Рейгън“, поясниха военните на САЩ. В изявление командирът на Седмия флот на САЩ заявява, че е в ход операция за търсене на оцелели. \n „Самолет на Военноморския флот на САЩ с 11 души на борда - екипаж и пътниците, се разби в океана югоизточно от Окинава\", се казва в изявление на флота. От него става ясно, че предстои военните лекари да направят оценка на състоянието на членовете на екипажа на катастрофиралата машина. Уточнява се, че е в ход и спасителна операция, но не се привеждат конкретни данни за брой на пострадали или загинали. Причината за произшествието все още не е изяснена \n Причината за катастрофата все още не е известна. \n", "date": "2017.11.22", "title": "Извънредно! Военен самолет на САЩ с 11 души на борда се разби във Филипинско море"}
{"url": "https://www.blitz.bg/stsena/skrbna-vest-svetovnoizvestniyat-ruski-bariton-dmitriy-khvorostovski-e-pochinal-noshches-v-london_news559574.html", "text": "\n Дмитрий Хворостовски е починал тази нощ в Лондон. Това е съобщила за ТАСС говорителката на артиста в Русия Анна Илина. \"За съжаление това е истина\", е заявила тя. \nРазпространено е и официално съобщение от изпълнителния вицепрезидент на 21C Media Group Шон Майкъл Грос, който е официален представител на артиста в Лондон.  \n\"С дълбока скръб съобщаваме, че на 22 ноември в 3:20 в Лондон си отиде от живота  Дмитрий Александрович Хворостовски, обичан от всички оперен баритон, прекрасен мъж, баща, син и приятел. Той почина след две и половина години борба с тежка болест - рак на мозъка само на 55. Последните си дни той проведе в обкръжението на близките си в хоспис, недалеч от дома му в Лондон\", се казва в съобщението \nСемейството на певеца потвърди информацията за смъртта му на неговата официална страница във Facebook.  \nВ края на 2016 г. Дмитрий Хворостовски престана да излиза на оперна сцена, заради усложненията от болестта, но не прекрати концертите си. За последно пя през юни във Виена на концерта \"Дмитрий и приятели\" по време на австрийския фестивал \"Grafenegg\".  \nПрез септември т.г. оперният певец бе представен за висшата държавна награда на Руската федерация - орден \"За заслуги към Отечеството\". Превод: БЛИЦ \n \n \n \n \n", "date": "2017.11.22", "title": "Скръбна вест: Световноизвестният руски баритон Дмитрий Хворостовски е починал нощес в Лондон"}
{"url": "https://www.blitz.bg/svyat/rusiya-izpitala-v-siriya-novi-obraztsi-elektromagnitno-orzhie_news559508.html", "text": "Руските военни в Сирия от един месец изпитват образци електромагнитно оръжие, разработено от частни руски компании, съобщи „Российская газета”.\nТестваното оръжие е предназначено за смущаване на сигналите на GPS и Wi-Fi, използвани от терористите на ИД за управление на безпилотните летателни апарати (БЛА). \n  \nПо време на изпитанията е проверявана работата в условия на бойни действия, включително устойчивост към смущения. Изданието отбелязва, че подобни системи могат да бъдат използвани и от по-леки дронове (под 200 кг). \n  \nИзданието съобщава, че заплахата от БЛА на терористите е станала съвършено осезателна, след като такива апарати участвали във взривяването на склада с боеприпаси на правителствената армия на стадиона в Дейр ез-Зор. \n  Превод и редакция: БЛИЦ \n \n", "date": "2017.11.22", "title": "Русия изпитала в Сирия нови образци електромагнитно оръжие"}
{"url": "https://www.blitz.bg/svyat/tribunalt-v-khaga-dade-dozhivotna-prisda-na-ratko-mladich-toy-otgovori-s-lyuti-srbski-psuvni-video_news559605.html", "text": "\n На доживотен затвор бе осъден Ратко Младич, предаде сръбското радио Б92. Днес Международният трибунал за бивша Югославия (МТБЮ) се произнесе за съдбата на бившия командир на сръбските паравоенни формирования по време на войната в Босна и Херцеговина (1992-1995 г.). Младич бе признат за виновен в престъпления срещу човечеството, отвличане и геноцид. \nТой е отговорен за избиването на около 8000 босненски мюсюлмани в град Сребреница през лятото на 1995 г. Заседанието започна в 11 часа българско време с прочитане на обвиненията. Подсъдимият на около 40-ата минута прекъсна съдията Алфред Ори и заяви, че иска да отиде до тоалетната. Магистратът удовлетвори желанието на Младич и даде пауза от половин час. По данни на хърватския вестник \"Вечерни лист\" на Младич му е станало лошо по време на прекъсването и белградски лекари са му оказали медицинска помощ. \nСлед възобновяването на заседанието Младич употреби нецензурни изрази и започна да вика: Всички вие лъжете! Заради нарушението на правилата за поведението Ори нареди обвиненият да бъде изведен от залата. Младич следеше процеса на видеоекран. В залата присъстваха и съпругата на Младич – Босилка, и неговият син - Дарко. \n  \n", "date": "2017.11.22", "title": "Трибуналът в Хага даде доживотна присъда на Ратко Младич, той отговори с люти сръбски псувни (ВИДЕО)"}
{"url": "https://www.blitz.bg/lyubopitno/dzhadzhi/grmna-skandal-s-iphone-x-za-proizvodstvoto-mu-izpolzvat-robski-trud-na-uchenitsi_news559622.html", "text": "\n Основният партньор на Apple в Азия използва нелегално извънреден труд на ученици, за да навакса закъсненията в производството на новия смартфон iPhone X, предава Financial Times. \n Шестима китайски ученици се оплакват пред изданието, че редовно трябва да работят по 11 часа на ден във фабрика в Джънджоу, където да сглобяват новия модел смартфон на американската компания Apple. Според китайското законодателство, учениците нямат право да извършват извънреден труд. \n Шестимата младежи са част от група от 3000 ученици от Urban Rail Transit School в Джънджоу, които се подвизават като стажанти в местната фабрика на тайванската компания Hon Hai Precision Industry, по-позната по света като Foxconn. \n На младежите, които са на възраст между 17 и 19 години, било казано, че това е тримесечен стаж, необходим за успешно дипломиране в учебното заведение. \n „Накараха ни от училище да работим тук“, казва Янг - 18-годишна ученичка, която отказва да посочи първото си име поради страх от наказание. \n „Работата няма нищо общо с това, което учим“, казва тя. Момичето сглобява до 1200 камери за iPhone X на ден. \n От Urban Rail Transit School отказват коментар по темата. Пред FT от Apple и Foxconn заявяват, че действително са открили случаx на извънреден труд, полаган от ученици, и веднага ще предприемат мерки. Въпреки това и двете компании твърдят, че учениците работят доброволно. \n Пускането на юбилейния смартфон на Apple iPhone X бе съпроводено от производствени проблеми, които отложиха премиерата му с 2 месеца. Заради това отлагане и работата на празен ход печалбата на Foxconn на тримесечна база намаля с 39%. \nСпоред дългогодишен служител на тайванската компания, фабриката в Джънджоу наема ученици всяка година по време на натоварените месеци в периода август – декември. \n Тази политика се оказва особено благодатна, тъй като чрез наемане на ученици персоналът във фабриката може да скочи от 100 хил. души до 300 хил. служители, които произвеждат по 20 хил. броя iPhone на ден, разказва работникът. \n„Практиката на Apple и други компании е свързана със съкращаването на разходи и предприемане на мерки „точно на време“, казва Джени Чан, асистент в Hong Kong Polytechnic University. „Това води до използването на ученици като работна ръка, тъй като наемането им е гъвкаво“, казва тя. \n Foxconn посочват, че стажантската програма се поддържа „в сътрудничество с местните власти и редица професионални училища в Китай“. \n Министърът на образованието на Хънан, чиято столица е Джънджоу, е пратил съобщения до всички професионални училища в провинцията да изпращат своите ученици на работа във фабриката на Foxconn, споделя лице, видяло съобщението. \nВ местния завод идват да работят и младежи от други градове, намиращи се в близост. \n Осигуряването на гъвкава работна ръка е една от политиките на властите в Хънан, за да провокират Foxconn да остави фабриката си там. \n „Провинция Хънан прави всичко по силите си, за да се убеди, че Foxcinn ще останат там. Не става дума само за данъчни приходи – говорим и за развитие, изграждане на експортна индустрия и наличие на чуждестранни партньорства (като това с Apple)”, добавя представител на местната власт.  \nИзточник: \n", "date": "2017.11.22", "title": "Гръмна скандал с iPhone X! За производството му използват робски труд на ученици"}
{"url": "https://www.blitz.bg/svyat/namerikha-izcheznalata-arzhentinska-podvodnitsa-no-shche-stigne-li-vzdukht-snimki_news559637.html", "text": "Аржентинската подводница, която изчезна в южната част на Атлантика, „е намерена, след като топлинен сигнал е бил засечен“. Кислородът на подводния съд обаче вече е на приключване.\nПодводницата „Сан Хуан“ би трябвало да разполага с кислороден запас за седем дни, в случай, че няма пробив, казват официални лица. \nСедемте дни изтичат днес сутринта. Подводницата изчезна в сряда миналата седмица. \nПо последни данни, спасителните екипи, търсещи подводния кораб, са засекли топлинен сигнал под вълните.  \nНов периметър за издирване бе определен след засичането на сигнала, твърдят двама източници, цитирани от аржентинския новинарски сайт Clarin. \nСамолет и кораб, както се съобщава, са засекли сигнала около 185 морски мили от брега на Пуерто Мадрин, на 230 фута под морското равнище.   \n  \nКъм момента тази информация не е официално потвърдена.   \nСъобщава се, че кораби са се насочили към мястото на сигнала, за да установят, дали той наистина е дошъл от „Сан Хуан“.   \nВ последния си контакт с брега от подводницата са съобщили за технически проблем. Превод и редакция: БЛИЦ \n \n", "date": "2017.11.22", "title": "Намериха изчезналата аржентинска подводница, но ще стигне ли въздухът? (СНИМКИ)"}
{"url": "https://www.blitz.bg/svyat/goreshcha-informatsiya-ot-kreml-za-radioaktivniya-oblak-nadvisnal-nad-evropa_news559651.html", "text": "\n Не е известна причината за аварийната ситуация, при която може да е освободен изотопът рутений-106, независимо, че от Кремъл се допитаха до всички ведомства. Това съобщиха руските медии, позовавайки се на президентския говорител Дмитрий Песков. \n\"Към момента нямаме информация от нито едно наше ведомство за каквато и да е причина, аварийната ситуация, която може да доведе до подобно освобождаване не е известна\", заяви той. \nПо думите му, Кремъл е кореспондирал с всички ведомства, които имат отношение в тази сфера, но не са получили потвърждение от нито едно от тях. \nПо-рано Роспотребнадзор определи като безопасно нивото на рутений във въздуха. В свое обръщение главният онколог на Челябинска област Андрей Важенин посъветва хората да гледат футбол и да пият бира вместо да мислят за рутений. \n \n", "date": "2017.11.22", "title": "Гореща информация от Кремъл за радиоактивния облак, надвиснал над Европа"}
{"url": "https://www.blitz.bg/obshtestvo/intervyu/daniel-zlatkov-pred-v-shou-obicham-zhenite-da-izvrtat-vrat-sled-men_news558266.html", "text": "Даниел Златков излиза с позитиви от „ВИП брадър“. Футболистът успя да се покаже в най-добрата си светлина и да си спечели поддръжници. Играл е в Миньор (Перник), Славия, Болуспор - Турция, Ботев (Пловдив), а в момента – в шампиона на Беларус – Шахтьор. За хората, които не се занимават с футбол – той е българският Роналдо. Баща е на две прекрасни дечица, а най-голямата му опора в живота е неговата съпруга. Дани Златков отговори на всички неудобни въпроси на нашия репортер.\n-  Дани, очакваше ли да получиш такъв одобрителен отзвук от страна на зрителите на „ВИП брадър“? \n- Наистина чувам само добри отзиви за краткия период, в който съм навън. Радвам се изключително много. Докато бях вътре, нямах представа какво се случва и зрителите какво виждат. Не че съм имал притеснения – изобщо не ми е било на дневен ред това. В Къщата се случват хиляди неща, а зрителите виждат само малка част от тях.  - Ти бе единственият, който от началото до края държеше една позиция спрямо Шеф Петров и в нито един момент не се обърна като „фурнаджийска лопата“…  \n- Още от самото начало казах, че не харесвам този човек. Не е и задължително да го харесвам и да бъдем приятели. Казах му го в очите! Нямах против обаче да приема ръката, която ми подаде накрая или поздравленията. Но няма как 18 човека да се харесаме и да бъдем приятели. Първите няколко дни, докато се опознаем, всичко беше страхотно, настроението уникално. Впоследствие се разкриха някои черти от характера, които не съвпадаха с други и се получиха неразбирателства.  - Чувстваш ли се предаден от жените, след като ги защитаваше от Шеф Петров, когато ги нападаше, а те после си шушукаха с него? \n- Не ме интересува дали са си ставали приятели с него. Дочувал съм обаче техни реплики спрямо мен и неодобрението на конкретни мои действия. Не съм имал нужда от подобна подкрепа.  \n  - Ако агресията в Къщата беше позволена, щеше ли да го нокаутираш?   \n- (Смее се.) Не знам… Предполагам, че да! Но ако агресията беше позволена, той едва ли щеше да си позволи такова поведение и да ме изкара извън нерви. Можем само да гадаем…  - Опасяваше ли се, че Биг Брадър може да те изкара принудително, заради онази вечер, в която диша във врата на Шеф Петров и си разби носа в главата му? \n- Защо? Аз не съм проявил никаква агресия. В Къщата има камери и съквартирантите видяха, че няма такова нещо. Нито съм го удрял, нито нищо. Както винаги, той реагира по един и същ начин и преувеличи нещата в негова полза. Изкара ни, че с Тото сме се напили, което е пълна глупост. Аз не мога да пия алкохол, бях си сипал една чашка за наздраве.  - Доста се притесни от сериала, който трябваше да снимате вътре. Смути те всъщност, че трябва да го играеш гей и да се целунеш с Тото… \n- Това беше най-трудното нещо за целия ми престой. След заснемането и когато видяхме крайния резултат, всички бяхме на мнение, че се справихме добре. Получавам поздравления за това. На мен ми се случи за пръв път да играя роля и беше доста трудно. Направихме доста репетиции и не можахме да изкараме и една сцена... без някой да се засмее. Доста е трудно да целунеш мъж.  - Но пък вероятно си свикнал на неприлични предложения от мъже…  \n- Това вече са глупости… (смее се)  - Липсата на секс как ти се отразяваше в Къщата? Да гледаш толкова хубави жени пред теб, и то оскъдно облечени, сигурно не е било лесно… \n- Ежедневно се виждаха такива неща, но когато знаеш, че имаш прекрасна жена, ти дори не мислиш за изкушенията по пътя си.  - Какво си казахте с твоята съпруга, след като се прибра вкъщи?  \n- Ние си говорихме много, най-вече за това колко сме си липсвали един на друг. Почти не сме обсъждали предаването. Отделихме време за себе си.  - Вярно ли е, че твоето дете ти е казало да не се прибираш, защото жена ти те е видяла с две момичета преди началото на формата? Така поне каза Антон Стефанов, визирайки ваш разговор…  \n- Нещата се преувеличиха доста. Всички знаят, че участниците с малки деца имат право на свиждане от тях веднъж седмично. Детето ми беше болно, лежеше на дивана и аз изтълкувах нещата по погрешен начин. Стана недоразумение, няма нищо страшно. Няма да се развеждам. Всичко при нас си е наред. Антон Стефанов е журналист и обича сензациите.  - Обръщаш внимание на външния си вид, което е похвално, но вероятно целиш и одобрение сред жените. Обичаш ли да извъртат вратове по теб? \n- Кой не обича?! Ако някой ти каже така, значи жестоко те лъже!  - Шеф Петров твърди, че жените харесват повече него?  \n- Да е жив и здрав. Приемам думите му с усмивка. - Докато беше вътре упорито се обсъждаше етническата ти принадлежност. Може би всичко тръгна от предположенията на Сашка Васева, че си от ромски произход…  \n- Сашка Васева искаше просто да ме обиди, никой друг не го е обсъждал това. Разбрах за това, когато Цуни номинира Сашка заради тези й думи. Обичам да ходя на солариум и да поддържам тена си, но това едва ли е предпоставка, че принадлежа към някакъв друг етнос.  - Смяташ ли, че в България ще започнат вече да те възприемат повече като Даниел Златков, а не толкова като двойника на Роналдо?  \n- Смятам, че да. И вече го усещам това нещо.   \n", "date": "2017.11.22", "title": "Даниел Златков пред в. \"ШОУ\": Обичам жените да извъртат врат след мен"}
{"url": "https://www.blitz.bg/svyat/kray-dnes-tribunalt-v-khaga-kazva-tezhkata-si-duma-za-ratko-mladich-i-rolyata-mu-v-klanetata-v-srebrenitsa_news559537.html", "text": "\n Днес в Хага Международният трибунал за военните престъпления в бивша Югославия трябва да произнесе присъдата срещу Ратко Младич. Бившият командир на босненската сръбска армия е в затвора от шест години и е съден за геноцид, престъпления срещу човечеството и военни престъпления по време на войната в Босна между 1992 и 1995 г. \n За босненците Младич е убиец, наредил избиването на повече от 8 хиляди мюсюлмани в Сребреница.  \n\"Те бяха господари на смъртта и живота, на нашите любими същества и на нас, които оцеляхме. Оставиха ни да страдаме, осъждайки нашите деца, съпрузи, братя на смърт и мъчения\", разказва Хатиджа Мехмедович, жителка на Сребреница. \n 22 години след края на войната някои сърби все още смятат, че 74-годишният Младич е достоен генерал, печелил територии, и не признават геноцида в Босна. \n Войната в Босна отне живота на повече от 100 хиляди души и прокуди от домовете им над 2 милиона други. \n Днешната присъда обаче ще сложи точка на тази страница. Малко след произнасянето ѝ Трибуналът в Хага ще затвори врати. Кой е Ратко Младич? \n", "date": "2017.11.22", "title": "Край! Днес трибуналът в Хага казва тежката си дума за Ратко Младич и ролята му в кланетата в Сребреница"}
{"url": "https://www.blitz.bg/analizi-i-komentari/die-zeit-uspokoi-merkel-kantslert-ne-tryabva-se-strakhuva-ot-tsareubiystvo_news559553.html", "text": "\n В случай на организирането на нови парламентарни избори в Германия, Ангела Меркел ще участва в тях. В редиците на водения от нея Християндемократически съюз (ХДС) не се забелязва еуфория, но няма и съпротива. По всичко личи, че канцлерът на ФРГ не бива да се притеснява от „цареубийство“, коментира националният ежедневник Die Zei, цитиран от \"Фокус\". \nЮлия Клокнер бе една от първите, които се хвърлиха в пропастта в името на Ангела Меркел. „Щастливи и облекчени сме, че тя е на разположение\", бе коментарът на фракционния лидер на ХДС в провинция Рейнланд-Пфалц по повод решението на Меркел да се кандидатира, в случай че в Германия се стигне до нови избори. Съгласно думите на Кльокнер, тя е „котва на стабилността“. \nНе толкова еуфорично, но все пак позитивно бе изказването и на Пол Цимиак, председател на Младежкия съюз на ХДС. Хубаво е, че Меркел е решила отново да се бори, заяви християндемократът в дискусионно шоу. От друга страна, не бива да се забравя, че все още не са изслушани критиките на съпартийците на Меркел. \nВсе пак, под нейно ръководство, Съюзът (ХДС/ХСС) получи най-слабите изборни резултати в целия следвоенен период на Германия. След колапса на преговорите за „ямайска“ коалиция и безпрецедентното положение, което може да доведе до нови избори в страната, дали ХДС иска да бъде воден от Меркел? „Точно така“, е категоричният отговор на германските християндемократи. \n", "date": "2017.11.22", "title": "Die Zeit успокои Меркел: Канцлерът не трябва се страхува от \"цареубийство\""}
{"url": "https://www.blitz.bg/svyat/situatsiyata-v-siriya-proamerikanskite-sdf-spasili-150-teroristi-ot-id-v-damask-i-alepo-artileriyski-obstreli-ot-umerenata-opozitsiya_news559512.html", "text": "Не по-малко от 150 терористи от ИД са евакуирани от района на Абу-Кемал в контролирани територии от проамериканските SDF (Сирийски демократични сили), съобщи newinform.com.\nМедията съобщава също, че ислямисти от радикалната опозиция продължават да обстрелват сирийската столица Дамаск. За денонощие са убити 8 граждани, ранени са 30. \n  \nСпоред Telegram(@SRNN2011), правителствените сили в отговор обстрелват предградия и зони, в които са дислоцирани въоръжени групировки – Дума, Хараста и Мадира. Поддръжката от въздуха е оказвана от сирийската авиация. \n  \nВ Алепо не стихват залповете от оръдията на опозиционните групировки, които продължават да обстрелват предградията на града, най-силно е атакуван районът Захра. \n  \nВ западната част на провинция Алепо ССА воюва с кюрдски отряди. Кюрдите на свой ред обстрелват укрепени райони на ССА в околностите на Дарат Изза. \n  \nВойната в Сирия видимо скоро няма да завърши, Асад се закрепи на власт и наистина е време руската армия да се изтегля, пишат руски медии. \n  Превод и редакция: БЛИЦ \n \n", "date": "2017.11.22", "title": "Ситуацията в Сирия: Проамериканските SDF спасили 150 терористи от ИД, в Дамаск и Алепо - артилерийски обстрели от „умерената опозиция”"}
{"url": "https://www.blitz.bg/layfstayl/izvestnite-rozhdenitsi-na-22-noemvri_news559557.html", "text": "\n Днес повод за празнуване и почерпка имат: \n  У нас: Бранимира Антонова , актриса, първата „Мис България“ \nИван Киров, бизнесмен Милен Люцканов , генерален консул на България в Ню Йорк Росица Вълканова , актриса, режисьор на документални филми и продуцент на множество български киноленти от последно време, включително на спечелилия награди „Златен леопард“ и \"Златна роза\" 2016 г. филм \"Безбог“ и на последното творение на Иглика Трифонова „Асансьор за пациенти“, което имаше своята кино и телевизионна премиера в рамките на една седмица през този месец Явор Хайтов , зам.-председател на 43 НС, депутат от БДЦ \n  По света: Адел Екзаркопулос , актриса, родена в Париж, носителка на „Златна палма“ от фестивала в Кан, награда, присъдена за ролята й в \"Живота на Адел\" (разпространяван на английски като „Синьото е най-топлият цвят“) Борис Бекер , бивш тенисист от Германия. В кариерата си има 6 титли от Големия шлем и титла на двойки от олимпийски игри Виле Вало , вокалист и фронтмен на финландската метъл група ХИМ Джейми Кембъл Бауър , британски актьор, познат от „Хари Потър и даровете на смъртта: Част 1“, „Здрач“, „Реликвите на смъртните: Град от кости“ Джейми Лий Къртис , американска актриса, носителка на два Златни глобуса, участвала в различни по жанр филми, във филми на ужасите, в комедиите „Риба наречена Уанда“ и „Смяна на местата“, донесъл й награда на БАФТА, в „Истински лъжи“ и „Шантав петък“. Авторка е и на детски книги Мадс Микелсен , датски актьор, носител на награда „Сатурн“, награда в категория „Най-добър актьор“ от кинофестивала в Кан, „Европейска филмова награда“ и две награди „Бодил“ Мариъл Хемингуей , актриса, внучка на известния писател Ърнест Хемингуей и героиня от филма „Манхатън“ на Уди Алън Марк Ръфало , американски театрален и филмов актьор, познат от филмите „Блясъкът на чистия ум“, „Събудих се на 30“, „Зодиак“, „Злокобен остров“, „Отмъстителите“, „Зрителна измама“ и др. Скарлет Йохансон , американска актриса и певица, най-добре платената актриса за 2016 г., носителка на награда БАФТА за ролята си в „Изгубени в превода“, участничка в сериозни проекти като \"Престиж\" и \"Момичето с перлената обица\" и касови хитове като \"Отмъстителите\" и \"Железният човек 2\". \n \n", "date": "2017.11.22", "title": "Известните рожденици на 22 ноември"}
{"url": "https://www.blitz.bg/layfstayl/shoubiznes/gala-izvadi-nova-snimka-ot-letishche-na-vlyubenite-i-ukhileni-do-ushi-desi-banova-i-plevneliev-ne-bili-v-sashch-a-v_news559562.html", "text": "Гала проговори за връзката между Росен Плевнелиев и Деси Банова. Водещата на \"На кафе\" призна, че колежката й от Нова телевизия е много щастлива с бившия президент.\n \nТова обаче не е вярно по думите на Гала, която е говорила със синоптичката. \"Не са пътували за Щатите, в момента двамата са в Атина. Полетът, за който са чакали, е бил пълен и те самите са останали да чакат. Всъщност ходенето им до гишето е било просто информативно, поинтересували са се\", каза водещата и показа снимка на влюбените. \"Те сами ми я изпратиха\", добави тя. \n\"Много са щастливи, много са влюбени, много им се радваме, истина е, че са заедно. Мога да ви кажа вече, че те ще дадат първото си телевизионно интервю като двойка следващата седмица в четвъртък при нас, където всички ще могат да разберат това, което ги интересува\", похвали се водещата на \"На кафе\". \n \n \n", "date": "2017.11.22", "title": "Гала извади нова СНИМКА от летище на влюбените и ухилени до уши Деси Банова и Плевнелиев, не били в САЩ, а в..."}
{"url": "https://www.blitz.bg/obshtestvo/ucheni-ot-sadovo-s-shokirashchi-razkritiya-s-kakvo-e-bkan-khlyabt-koyto-kupuvame-ot-magazinite-i-yadem-snimki_news559558.html", "text": "\n Хлябът в магазините масово се прави от некачествена пшеница. Тя е произведена от вносни сортове, които дават високи добиви, но имат лоши хлебопекарни качества.  \nЗа да бухне насъщният и да изглежда бял и апетитен, голяма част от производителите влагат в брашното прекалено много консерванти, подобрители и коректори, сочат наблюденията на гл.ас. Иван Алексиев, ръководител отдел „Бюро за научно обслужване и маркетинг” в Института по растителни генетични ресурси „К. Малков” в Садово, съобщава \" \". \n „Хлябът е основна и ежедневна част от трапезата на българите и затова трябва да има много строг контрол върху качеството му в магазинната мрежа. Самите производители също трябва да са внимателни какво брашно влагат, от каква пшеница е приготвено. За предпочитане е да се използват качествени пшеници, селекционирани у нас, а не вносните, които дават високи добиви, но нямат качество”, е категоричен гл.ас. Алексиев. \n \nХляб, приготвен в технологична лаборатория на института. Вляво е хлебче от широко разпространен западен сорт. Вдясно е хлебче от сорт, създаден в ИРГР-Садово.\n По думите му, ако при хляб с етикет „бял” филийката сивее или е с бледо кафеникав цвят, то със сигурност брашното не е било от българска пшеница. „Това е вредно за всички. Както за българския зърнопроизводител, още повече за потребителите, а и за всяко едно производство. Белият хляб трябва да е качествен и бял не само на етикета, но и вътре като съдържание”, смята той. \n Гл.ас. Алексиев е категоричен, че българите не консумират и истински ръжен хляб. Такъв няма и не се продава по магазините у нас. „Ръжен хляб в България няма. Една част от продавания като такъв е направо „оцветен“, а преобладаващата част е получен при смесване на ръжено и пшеничено брашно. От чисто ръжено брашно хляб с добър външен вид не се получава. Той е плосък, хлътнал, без обем, средината е влажна, има кисел аромат, на вид не е хубав, и не е вкусен”, казва ученият. Той е разговарял с производители, които правят ръжен хляб за масовия потребител и те са му признавали, че повече от 10-15% ръж не влагат в хляба, въпреки че на етикетите пише „Ръжен хляб”.  Това е така защото докато при пшеницата у нас сеят над 10 милиона декара и се получава над 5 млн. тона зърно, докато при ръжта площите са едва 40 – 50 000 дка, а продукцията 12-13 хил. тона. \n \nЗа предпочитане при производството на хляб е да се използват качествени пшеници, селекционирани у нас, а не вносните, които дават високи добиви, но нямат качества\n Добре е да се обърне и специално внимание на модерния през последните години лимец. Задължително е да се знае, че под това наименование са известни два вида от рода на пшениците  Triticum. Това са T. monococcum  - еднозърнест лимец и T. dicoccum – двузърнест лимец. Основна и важна разлика при тях е, че в еднозърнестия лимец съдържанието на глутен е нулев и той е подходящ за безглутенови диети и най-вече за хората с алергии (непоносимост) към глутена, но е възможно и при него да има съдържание на глутен до 2-3 %. В двузърнестия лимец глутенът си е като при качествена пшеница, 26-28 %. \n „Спекулацията с това е страшна, защото може да убие човек. Опасно е, нека да не си играят със здравето на хората. На етикета пише – безглутенова храна, безглутенов лимец. Взимам го от магазина, меря и ми дава 18% глутен. Това е недопустимо”, ядосва се главният асистент.  Той опровергава и написаното на етикетите  за чисто  брашно от лимец, тъй като продаваните пакетчета с такива етикети в магазините, не винаги отговарят на истината. „Това, което се предлага в магазините за продажба и на етикетите е изписано  „брашно от лимец”, всъщност почти навсякъде е шрот”, заявява той. По думите му шротът е от цялото зърно на лимеца, смляно с външната обвивка. „Чистото брашно от лимец е много фино, красиво жълто, сладко, със захарен аромат. Много приятно на вид, но чисто брашно от лимец досега не съм срещал. Обичам да влизам в биомагазините, но не съм виждал. Пише брашно от лимец, но се предлага за  продажба “пълнозърнест” шрот”, казва ученият. \n В Института по растителни генетични ресурси „К. Малков”- Садово са създадени много сортове българска пшеница. Техен е стандартът за качествените пшеници – сорт „Победа”, както и комплексният стандарт „Садово 1”. Последният признат сорт обикновена зимна пшеница е „Гинра”. През тази година той спечели конкурса за иновации на международната изложба „АГРА 2017”. Сортът „Гинра” има висок добив, устойчивост на болести и качества, които го правят подходящ за включване в системите за биологично земеделие.  \n", "date": "2017.11.22", "title": "Учени от Садово с шокиращи разкрития с какво е бъкан хлябът, който купуваме от магазините и ядем (СНИМКИ)"}
{"url": "https://www.blitz.bg/lyubopitno/nauka-i-tekhnologii/bivsha-sluzhitelka-na-nasa-obyavi-senzatsionno-prvite-khora-katsnakha-na-mars-prez-1979-a-no_news559434.html", "text": "Бивша служителка на НАСА направи сензационното разкритие, че всъщност първите хора вече са кацнали на Марс, и то преди близо 40 години.\nЖителката на северния американски щат Пенсилвания твърди, че е видяла запис как хора са кацнали на повърхността на Червената планета през 1979 година, пише в. \"Филаделфия нюз\". \nДжеки О. също така разказва, че е бивша служителка на Американската аерокосмическа агенция (НАСА). \n\"Тогава шестима астронавти кацнаха на Марс. Аз работих в НАСА и видях запис как хората кацнаха на повърхността на планетата. \nФилмът трябваше да бъде показан на света. Ръководството на НАСА обаче взе решение записът да се изтрие\", разказва жената. Превод и редакция: БЛИЦ \n \n", "date": "2017.11.22", "title": "Бивша служителка на НАСА обяви сензационно: Първите хора кацнаха на Марс през 1979-а, но..."}
