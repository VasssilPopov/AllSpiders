{"url": "https://www.blitz.bg/layfstayl/stoyka-pipirudata-razkri-grozni-nerednosti-ot-yaslata-na-dshcherya-si_news613501.html", "text": "Актрисата Стойка Стефанова, по-позната като Пипирудата от първия сезон на „Биг Брадър“, изрази острото си възмущение от условията в детската ясла, в която растяла дъщеря й Андреа. Припомняме, че тя роди в началото на октомври 2015 г. и явно е доста фиксирана в отрочето си, което чакала дълги години.Брюнетката твърди, че в детската ясла на малката царяло насилие и агресия. Когато повдигнала въпроса пред учителките, била тотално игнорирана и недопускана в сградата, пише HotNews.  Стойко Пипирудата нашумя в първото издание на риалити формата „Биг Брадър“, който спечели Здравко от Приморско.", "date": "2018.07.14", "title": "Стойка Пипирудата разкри грозни нередности от яслата на дъщеря си!"}
{"url": "https://www.blitz.bg/layfstayl/khoroskop-za-vsichki-zodii-eto-kak-shche-ni-vliyae-retrogradniyat-mars-prez-tsyaloto-lyato_news613533.html", "text": "Огненият Марс със сигурност е войнът сред планетите, а главната му функция е една – да върши нещата докрай. Марс винаги може да се отърве от ненужното и да завоюва онова, от което се нуждае. Безстрашният Марс преминава през всички 12 зодиакални знака за около 2 години, но също така и на всеки две години започва своето движение назад.Зажаднелият Марс в момента се нуждае от почивка, за да се презареди и да обмисли стратегиите си.  Ретроградният Марс ще ни кара да се чувстваме раздразнени, ядосани и ще иска от нас да се държим така, сякаш имаме нещо за доказване.  Марс е ретрограден от 26 юни до 27 август, а това ще бъде период, в който трябва да си починем и да си направим равносметки. Хубаво е да помислите за своите цели през периода, да опитате да се справите с гнева си и да презаредите енергията си. Овен  – Марс е планетата, която управлява тази зодия, така че ретроградността ѝ ще бъде особено дразнеща за Овните. Те са късметлии по природа и са доста импулсивни, но сега е времето да действат по-предпазливо. Каузите, в които сте били нетърпеливи да се включите, сега може да ви изглеждат безинтересни. Ще се чувствате по-нервни от обичайното и е хубаво да потърсите подкрепа в близките ви приятели. Когато този период приключи, ще се завърнете с нови сили и свежи идеи. Телец  – Може да ви смятат за лениви и мързеливи, но вие знаете, че винаги вършите работата си идеално. ретроградният Марс ще ви завари, докато преосмисляте професионалния си път и се чудите дали не ви трябва почивка от тази работа. На кръстопът сте и не сте сигурни на кой можете да се доверите, възможни са и проблеми с интимния ви партньор. Най-важното в момента е да си починете. В края на ретроградния Марс ще имате ясна представа от какво имате нужда. Близнаци  – Близнаците са хора на логиката, но Марс ще ви накара да осъзнаете, че не всичко е само сухи факти и така ще отвори доста въпроси пред вас. Не се страхувайте да опознаете духовната си страна – няма да сбъркате ако се отдадете на медитация и отделите повече време за себе си. Една хубава ваканция е страхотна идея, но внимавайте с пътуванията, защото трафикът този сезон е ужасен. В края на периода ще имате по-ясна представа какви са вярванията ви и ще видите нови хоризонти. Рак  – Вие сте познати като спокойни и уравновесени хора, но ретроградният Марс няма да направи периода много лек за вас. Ще изхабите доста емоции, ще ви се случат много неща и само от вас ще зависи как ще се справите с емоционалната ситуиация. Възможно е да отстраните някои токсични хора от живота си, защото ще имате нужда да мислите повече за себе си. Възможно е да изпитате и известни финансови затруднения в този период, но в крайна сметка ще излезет по-силни. Лъв  – Лъвовете обичат драмата, а ретроградният Марс ще им предложи именно това – драматични изживявания. Бивша тръпка или пък враг от миналото, могат да се появят на сцената и да объркат живота ви. Марс обича да спори и обикновено е страхотен в това, така че през периода определено ще ви върви на подобни изяви. Хубавото е, че в края на периода ще сте наясно какво искате от връзката си и дали тя има бъдеще. Дева  – графикът е нещо много важно за Девите и те мразят, когато някой промени плановете им, начина им на работа или пък не се подчинява на графика им. Времето е чудесно а свършите много от задачите си, но ретроградният Марс не е на същото мнение. Той ще ви предложи известни трудности и ще ви създаде пречки, особено в работата. Също така трябва да обърнете повече внимание на здравето си, защото стресът ще ви бъде в повече. В края на периода всичко ще се успокои и работата ще ви потръгне. Везни  – Марс обича битките, а Везните пък не. Още тук започват трудностите за зодия Везни през този период. Дебатите не са любимото ви занимание, но пък ще осъзнаете, че от вас ще излезе отличен адвокат. За съжаление през периода романтиката и безгрижието на лятото ще бъдат заменени от малко повече напрежение и агресивност. Енергията ви няма да бъде на идеалното ниво и това ще ви дразни. В края на периода ще получите нова възможност за изява и любовна тръпка. Скорпион  – Вие сте най-мистериозният знак в зодиака и личното пространство е много важно за вас, но уюта ви ще бъде разтърсен по време на ретроградния Марс. Може би ще трябва да започнете ремонт или пък да смените жилището си, а това ще ви изнерви, защото има неща, които не са под вашия контрол. Важното е да се опитате да бъдете позитивно настроени и добре хидратирани, защото ще ви очакват и неразбории в семейството. В крайна сметка всичко ще завърши благополучно. Стрелец  – Голямата ви уста често ви забърква в беди и Марс ще ви помогне още повече за това. Ще искате да се скарате с всички – от най-близките ви хора до продавача в супермаркета. Ще се ядосвате за дреболии, а самочувствието ви на всезнайковци определено няма да помога в този период. Внимавайте какво говорите и пред кого! Не всички са търпеливи като хората, които държат на вас. В края на периода ще сте научили много за комуникацията между хората. Козирог  – Козирозите са хора на стратегията. Те премислят добре всеки свой ход и знаят какво искат. Заели сте се да работите здраво за постигането на целите си, но Марс има други планове за вас – ще направи периода доста по-стресиращ от превиденото. Обикновено следите стриктно бюджета си, но сега може да се окажете във финансово затруднение. Хубавото е, че в края на периода ще сте още по-сигурни в себе си и възможностите си. Водолей  – Марс ще бъде ретрограден именно във вашия знак това лято, което значи, че ще се чувствате уморени. Хората може да реагират по-остро спрямо вас, защото ви намират за агресивни и раздразнителни, което ще бъде така заради липсата ви на енергия. Добрата новина е, че когато обратният ход на Марс приключи, ще сте се научили да владеете емоциите си много по-майсторски. Риби  – това лято ще трябва да се справите с доста подтискан гняв. Ще ви е трудно да се наспивате и да си почивате качествено, което ще ви направи още по-раздразнителни. Най-важното е все пак да намирате време за почивка и да държите пространството около вас чисто и подредено. Не искате да си губите времето в глупави спорове, но не е изключено да ви се случи и това. В края на периода ще сте си научили урока и няма да подхождате толкова агресивно.", "date": "2018.07.14", "title": "Хороскоп за всички зодии - ето как ще ни влияе ретроградният Марс през цялото лято"}
{"url": "https://www.blitz.bg/svyat/ruska-zvezda-iskashe-da-izglezhda-seksi-no-ya-sravnikha-s-kuche-snimka_news613590.html", "text": "Руската звезда от телевизионното риалити \"Къща-2: Изградете своята любов\" Алена Водонаева сподели на своята страница в Instagram нова разголена снимка. На фотоса тя позира на шезлонг в бански костюм. Но нещо се обърка и вместо ентусиазирани коментари за нейната сексуалност тя получи критики и подигравки в коментарите. Един от абонатите сравнява \"сексуалната\" позиция на Водонаева с \"куче, което пикае върху дърво\".  Други разкритикуваха странния израз на лицето на звездата и я помолиха да не показва кръвожадната жена в себе си.    ", "date": "2018.07.14", "title": "Руска звезда искаше да изглежда секси, но я сравниха с куче (СНИМКА)"}
{"url": "https://www.blitz.bg/layfstayl/svetski/viktor-nikolaev-zdravo-go-zaksa-zaradi-krediti-nalaga-se-da-prodade_news612229.html", "text": "Водещият на сутрешния блок на Нова телевизия \"Здравей, България\" Виктор Николаев е решил да се раздели с апартамента си на столичната улица \"Раковски\", твърди \"Уикенд\". Според слуховете новинарят имал забавени вноски по ипотечния си кредит и затова го обявил за продажба. Журналистът предпочитал сам да изтъргува апетитния имот за повече пари, вместо да бъде обявен за публична разпродажба от частен съдебен изпълнител.  Преди да заживее в апартамента, оценен за около 100 000 евро., Николаев обитавал панелка от 35 кв. м. в кв. \"Сухата река\". На 7 август 2017 година Виктор и Людмила, с която журналистът няма сключен брак, закупили имота, който е на метри от сградата на Европейския парламент. Станали собственици и на таванска стая над апартамента, за да превърнат жилището в мезонет. Няколко месеца след изповядването на сделката Николаев продал ергенската си квартира в \"Сухата река\". Журналистът и съпругата му имали и още един имот в топ центъра на столицата. ", "date": "2018.07.14", "title": "Виктор Николаев здраво го закъса заради кредити, налага се да продаде..."}
{"url": "https://www.blitz.bg/intsidenti/nechuvano-zhena-napravi-belya-za-20-bona-iskala-da-spre-zombi-apokalipsis-snimki_news613616.html", "text": "39-годишна жена от Калифорния бе арестувана, след като миналия месец подпали 900 бали със сено на стойност 10 800 долара в близост до град Халф Мун Бей. На въпроса защо е направила палежа, Моника Берлин излезе със странно извинение. Тя каза, че искала да спре зомби апокалипсис. Това пише в.\"Метро\". Седмица по-късно Моника в същата област повтори престъплението си. Този път огънят повреди 765 бали със сено струващи 9810 долара.   Полицията трябвало да гони Моника, която пътувала със скорост от 160 км/ч, за да я задържи.  Жената в момента е в ареста в очакване на процеса и ще трябва да се подложи на психиатричен преглед. За нея бе даден залог от 100 000 долара.  Превод: БЛИЦ    ", "date": "2018.07.14", "title": "Нечувано! Жена направи беля за 20 бона, искала да спре \"зомби апокалипсис\" (СНИМКИ)"}
{"url": "https://www.blitz.bg/obshtestvo/tova-li-e-nay-tragichniyat-kadr-zasnet-prez-poslednite-dni-v-blgariya-bolkata-koyato-strui-ot-tazi-snimka-e-neopisuema_news613520.html", "text": "Снимка на баба, която държи коза и плаче в истинска агония обиколи за часове интернет пространството. Гениалният и емоционален кадър е направен от Даниел Стефанов и отразява неописуемата болка на една жена, която знае, че на другия ден цялото й стопанство ще бъде изтребено.\"Баба Дора...от няколко дена плаче, не може да спре... и утре ще плаче...може би за последно. Живее с 30-те си козички и още толкова ярета, всички си имат имена, Гергана, Тодорка.... това са децата ѝ... не спира да им говори, за тях живее, с тях става и с тях ляга... тази нощ за последно... утре ще бъдат евтанизирани... всичките около 60 нейни ЗДРАВИ деца, с които тя живее и с които се изхранва. От утре баба Дора ще е празна... Толкова болка, сълзи и мъка видях днес... най трудната ми снимка... баба Дора искаше да я снимам...плаках..\", признава авторът на снимката.  От няколко дни в Странджа тече умъртвяване на животни от селски стопанства. Причината – предполагаема зараза с чума. Дори и само едно животно да бъде диагностицирано с това заболяване се евтанизират всички в голям радиус.  \"Все още не е категорично установен източникът на инфекцията на чумата по животните. Най-вероятно причината е нелегална търговия или неспазени мерки\". Това каза министърът на земеделието Румен Порожанов в парламента в отговор на въпрос за избиването на животни в Странджа планина заради случаи на чума. Той подчерта, че става дума за чума по дребните преживни животни и не подлежи на лечение, но не е опасна за хортата. \"Болестта се предава основно чрез пряк контакт на животните. Инкубационният период варира от една до три седмици.Там, където болестта се явява за първи път, протича остро и с висока температура над 41 градуса\", добави Порожанов. Министърът каза още, че заради чумата са били евтаназирали общо 1946 дребни преживни животни в двете първи констатирани огнища в село Воден и село Кости. Ограниченията за търговия с дребни преживни животни и продукти от тях остават за общините Болярово и Елхово в област Ямбол, както и за общините Царево, Малко Търново, Средец, Приморско и Созопол. Пострадалите земеделски стопани в засегнатите общини на област Ямбол и област Бургас ще плучат компенсация компенсирани с 25 лв. заради нереализираните продажби на мляко. Те обаче обаче протестират и искат компенсацията да бъде 40 лева. \"Това ни е един от споровете с протестиращите овцевъди днес. Те желаят да има 40 лв. компенсация, което смятаме за нереалистично\", каза министърът. \"Всяка седмица се извършват клинични прегледи за откриване на отклонения от здравия вирус, както и във всички обекти с дребни преживни животни в общините по границата с Турция\", каза той. Порожанов каза още, че следващата седмица ще започне и изплащането на обезщетенията за собствениците на евтанацираните животни в Кости и Воден. \"Мисля, че обезщетенията са цени, които са изключително разумни. По най-бързия начин ще организираме оценката и на животните, които за съжаление през тези дни трябва да бъдат евтанизирани\", обясни той. \"Средната за овцете, които са по селекционен контрол цена, която се получава за обезщетение е 225 лв. За овцете, които не са по селекционен контрол, оценката е по наредба. Вчера я върнах за ревизия, за да бъдат защитени пострадалите животновъди. Средната стойност няма да бъде по-малко от 150 лв.“, поясни министър Порожанов. Той каза още, че за евтаназираните овце майки и кози майки ще бъдат изплащани и 25 лв. Първоначалната оценка е била за 20 лв  „Пострадалите земеделски стопани в засегнатите общини на област Ямбол и област Бургас ще бъдат компенсирани чрез минималната помощ de minimis в размер на 25 лв. за овце майки и кози майки. Ставките са формирани на база прогноза, нереализиран остатък сурово мляко по средна  пазарна цена“, каза министърът. По думите му първоначалната оценка е била 20 лв. на животно, но са решили 25 лв.   ", "date": "2018.07.14", "title": "Това ли е най-трагичният кадър, заснет през последните дни в България? Болката, която струи от тази СНИМКА, е неописуема!"}
{"url": "https://www.blitz.bg/lyubopitno/tova-li-e-nay-nelepiyat-ptnik-v-samolet-internet-se-trese-ot-smyakh-s-tova-video_news613586.html", "text": "Видео, в което мъж се приготвя за полет със самолет, обиколи социалните мрежи и е сред най-споделяните последните дни. На кадрите се вижда как той води истинска битка, опитвайки се да вкара куфара си в мястото за багаж. Сигурно с този проблем са се сблъсквали и много други пътници, но всъщност не това е необичайното. А абсолютната невъзможност на мъжа да прецени точно как трябва да пъхне чантата си в мястото за багаж.   Накрая се налага намесата на стюардесата, която с едно движение намества куфара, докато пътниците вече се тресат от смях.   Видеото е заснето от Александър Сейляк, който твърди, че въпросният мъж поне четири минути е опитвал да си вкара куфара, без да се сети, че трябва да го завърти. Под поста му във Фейсбук има и възмутени коментари от потребители, които го критикуват, че е снимал, вместо да се намеси и да помогне.    ", "date": "2018.07.14", "title": "Това ли е най-нелепият пътник в самолет? Интернет се тресе от смях с това ВИДЕО"}
{"url": "https://www.blitz.bg/svyat/epichni-gafove-feysbuk-se-trese-ot-smyakh-zaradi-tezi-svatbeni-provali-video_news613450.html", "text": "Понякога и най-добрите намерения могат да се провалят. Особено, когато става въпрос за сватбения ден. Видео, в което са събрани няколко епични сватбени гафа, разсмива потребителите в социалните мрежи. На кадрите се вижда, че когато нещо трябва да се провали, то това задължително става.   Отсъдете сами:", "date": "2018.07.14", "title": "Епични гафове! Фейсбук се тресе от смях заради тези сватбени провали (ВИДЕО)"}
{"url": "https://www.blitz.bg/lyubopitno/istinski-geroi-tova-video-s-mzhe-izvedeni-nasila-iz-magazinite-shche-trogne-i-nay-zakoravyaloto-srtse_news613581.html", "text": "Едва ли има по-отчаяна гледка, от мъж, изведен почти насила от половинката си да обикалят из магазините. И докато всяка уважаваща себе си жена може да прекара часове в обиколка из моловете, за мъжете това е истинска трагедия. Веднага придобиват едно характерно, измъчено изражение и именно в такива моменти си проличава техният стоицизъм. Защото представителите на силния пол знаят - никак не е лесно да имаш търпението, докато чакаш любимата да се напазарува.   Всичко това си личи и от ето това забавно видео, което обикаля социалните мрежи и предизвиква букет от емоции:", "date": "2018.07.14", "title": "Истински герои! Това ВИДЕО с мъже, изведени насила из магазините ще трогне и най-закоравялото сърце"}
{"url": "https://www.blitz.bg/obshtestvo/drama-v-madan-mlado-momche-trgna-da-trsi-batko-si-v-gorata-i-popadna-na-uzhasyavashcha-gledka_news613492.html", "text": "23-годишен мъж направи опит да сложи край на живота си, след като увисна на въже, вързано на дърво в гората, съобщава 24smolian.com. Инцидентът става в гората над общинска администрация в Мадан. Младият мъж бил свален от въжето от своя по-малък брат, който попаднал на ужасяващата гледка. Момчето получило обаждане от майка си, че не можела да открие брат му.  На място пристигнали полицаи и спешни медици. Момчето било в безсъзнание, успели да го свестят. По първоначални данни има парализа на част от тялото, заради прекъсването на кислорода към мозъка. В момента пострадалият се намира в ОАРИЛ на Смолянската болница.  „Спасен и преведен е в болницата, надяваме се всичко да приключи благополучно\", коментира директорът на полицията старши комисар Николай Димов.    ", "date": "2018.07.14", "title": "Драма в Мадан: Младо момче тръгна да търси батко си в гората и попадна на ужасяваща гледка"}
{"url": "https://www.blitz.bg/obshtestvo/dezhurniyat-sinoptik-khristo-khristov-obrka-planovete-na-otpuskarite_news613510.html", "text": "В събота ще е предимно слънчево. В следобедните часове отново, главно над източните и планинските райони, ще се развива купеста облачност, но само на отделни места там ще превали и прегърми. Ще духа до умерен северозападен вятър. Максимални температури между 28° и 33°. Такава е прогнозата за времето на Националния институт по метеорология и хидрология (НИМХ) при БАН, съобщи дежурният синоптик Христо Христов.  Атмосферното налягане ще се задържи близко до средното за месеца и през деня ще бъде почти без промяна.  Над Черноморието ще бъде предимно слънчево, но в следобедните часове ще се развие купеста облачност и на места, главно по северното крайбрежие, ще превали и прегърми. Ще духа до умерен север-северозападен вятър. Максимални температури между 27 и 29°. Температурата на морската вода е 26°. Вълнението на морето ще бъде 1 -2 бала.  Над планините ще духа умерен до силен северозападен вятър. Ще бъде предимно слънчево, но през деня ще се развива купеста облачност и на отделни места ще превали краткотраен дъжд и ще прегърми. Максималната температура на височина 1200 метра ще е около 22°, на 2000 метра - около 14°.  В неделя и понеделник ще продължи да духа до умерен северозападен вятър. Ще преобладава слънчево време, над източните и планинските райони с временни увеличения на облачността и на отделни места ще превали краткотрайно. Температурите слабо ще се понижат и максималните ще бъдат 27° и 32°.  Във вторник въздушната маса отново ще стане неустойчива. Преди обяд ще бъде предимно слънчево, след обяд и преди полунощ ще се развива купеста и купесто-дъждовна облачност. На много места из страната ще има краткотрайни валежи и гръмотевични бури. В планинските райони има условия за значителни валежи. Възможни са градушки.    ", "date": "2018.07.14", "title": "Дежурният синоптик Христо Христов обърка плановете на отпускарите"}
{"url": "https://www.blitz.bg/layfstayl/mis-rusiya-bez-bikini-nazhezhi-mrezhata-do-cherveno-ss-seksi-snimka-18_news613475.html", "text": "„Мис Русия 2006” Татяна Котова провокира бурна дискусия на страницата си в Инстаграм. 32-годишната красавица и бивша солистка на „ВИА Гра” разбуни духовете с гореща снимка, на която позира по бяла дантелена блузка и без долно бельо. Смелият кадър събра над 30 000 лайка.  Една част от последователите й не спират да я хвалят за стройната фигура и не крият възторга си от апетитната снимка. Други обаче обвиняват миската в разврат и настояват тя да свали неприличния кадър.     Намират се и такива, които забелязват, че Котова е леко понапълняват и я критикуват заради излишните килограми. Красавицата обаче им отговаря, че е напълно доволна от външния си вид. Превод: БЛИЦ    ", "date": "2018.07.14", "title": "\"Мис Русия\" без бикини нажежи мрежата до червено със секси СНИМКА 18+"}
{"url": "https://www.blitz.bg/lyubopitno/goreshcho-v-shou-top-10-na-blgarskite-zvezdi-s-nay-golemi-grdi-snimki-18_news613455.html", "text": "Фолкпевици, манекенки, тв водещи и въобще жените от родния хайлайф се състезават коя е с най-големи гърди. Добре, че е пластичната хирургия, която им дава тласък в това комерсиално общество, където силиконът се превърна в нещо обичайно. Някои дами се оливат в стремежа си да са „едни гърди пред конкуренцията“. Пищните бюстове станаха нещо обичайно за хората от шоубизнеса и вече дори не правят особено значение на обикновените хора. Има обаче и такива, които предизвикват интерес с огромното си деколте и решихме да ги съберем в тази класация за най-надарени жени, без значение дали са истински гърдите или са наблъскани със силикон. Има и от двата вида, а вие решете кои предпочитате!   Джулиана Гани води класацията с най-голям бюст, макар и силиконови. Тя обича да има по много от всичко и преди малко повече от година уголеми за пореден път бюста си. Тя изду деколтето си с почти 2000 кубика силикон. Операцията се е състояла в пловдивска болница. Сложила е по 985 кубика във всяка гърда. „Всички са много заинтересовани от моя бюст. Тя и Сашка Васева през цялото време във „ВИП брадър“ се чудеше как ще кърмя,  как от това пластмасово нещо ще излиза кърма  дали не ми тежи… Бюстът ми си е много добре. Да, аз имам малка талия, но пък ми седи ефектно. Нямам никакви намерения да го намалявам“, категорична е най-цицорестата българка.  Гани е носителка на титлата „Мис Силикон“ за 2013 година, но оттогава е увеличила гърдите си почти двойно. „Не се плаша изобщо, обичам да съм ексцентрична. Аз търся ефекта – колкото повече, толкова повече“, заявява тя.  Няколко доктори са й отказали да й сложат толкова големи цици, защото се страхували, че може да получи гръбначно изкривяване. Това обаче не спряло силиконовата бомба и я амбицирало още повече да постигне целта си, а именно да се превърне в най-едрогърдия български модел.     Скандалната Анита Мейзер също се прочу със своята гръдна обиколка. Името й нашумя покрай участието й в конкурса „Мисис Свят 2014” в Мериленд, на който тя представи България. Нейният образ беше, меко казано, изненадващ. Така и никой не разбра как тя се е озовала на световния форум, а външният й вид седмици наред беше сред най-обсъжданите теми в интернет. Оттогава досега тя се е забърквала в не един и два скандала, а негативните реакции по свой адрес тя обяснява единствено със злоба и завист.  Основното й достойнство е силиконът. Тя има най-големия силиконов бюст у нас – с цели 14 см по-голям от този на самата Памела Андерсън. Дамата е напомпала 2 по 750 кубика в гърдите си. Твърди, че самият Майк Тайсън й е предлагал 10 000 долара за една нощ с нея, но тя не приела офертата и трудно се измъкнала от лапите на боксьора на едно плейбой парти.  Гърдите на Анита станаха още по-популярни и след смъртта на приятеля й Николай, който умря при крайно нелепа ситуация. Една от версиите е, че е бил задушен именно с бюста на Мейзер. Тя бе обвинена в убийство и получи три години затвор. Наскоро бе пусната под гаранция.     Сашка Васева е от по-старото поколение звезди с пищен бюст и все още държи първенството, тъй като нейната гръдна обиколка е естествена без силиконови импланти.  Толкова години мъжете въздишат по нея, а тя от своя страна подхранва интереса с огромни деколтета, които разкриват даровете й от Бога.  Преди няколко години тя реши да спечели медийно внимание, показвайки си гърдите. Това се случи в клипче, което пусна в Интернет. Шокиращият клип е заснет в автомобил, на чиято задна седалка се настанява певицата. Няколко секунди по-късно тя опипва гърдите си, след което ги вади, гали, опипва, а накрая и мачка.  51-годишната Сашка все още не изневерява на стила си и на всяко светско събитие се появява с огромно деколте и приковава към себе си всички погледи.     Никой не подозираше, че тийнсензацията Тита крие в пазвата си толкова огромни гърди. Докато един ден не се пусна на плажа по бански и буквално за минути успя да взриви социалните мрежи.  Някои предположиха, че протежето на Криско е легнала под ножа, за да се наблъска със силикон и да стане по-конкурентна на едрогърдите си колежки Гери-Никол и Дара. Наборките й, които първи се прочуха след участието си в „Х фактор”, могат да се похвалят със завидни природни дадености, които събират погледите на мъжката аудитория.  Други заподозряха, че Тита е уголемила гърдите си с помощта на фотошоп. От следващи изяви се видя, че тази версия отпада. \"Нямам силикон в гърдите. Всичко е натурално и дар Божи\", отговори тя на хейтърските коментари.     От край време гърдите на Катя от „Ритон“ са били актуална тема за обсъждане. Певицата, омагьосала хиляди мъже с гигантския си бюст, препоръча, освен на лицето, жените да поставят и част от маската на деколтето.  Катя се осмели да покаже „ритонките“ едва на 55-годишна възраст в еротична фотосесия за „Плейбой“. Тя се съгласила да позира не само защото броят е специален, но и защото видяла как са правени подобни издания на списанието в чужбина. Една от кориците, които й допаднали, била на Моника Белучи в Италия. Снимките на Катя приключили за ден. Певицата твърди, че изобщо не се е притеснила, а и е свикнала да позира пред камера.  В сайта на \"Плейбой\" ритонката е наредена на 5-о място в ранглистата на най-сексапилните зрели жени по света и у нас, като го дели с Деми Мур. От изданието напомнят, че навремето даже имаше и виц за надарената певица: \"Каква е основната мерна единица за големина на дамски бюст?\", а отговорът бе \"Един ритон!\". Докато Катя позирала, съпругът й и нейна сценична половинка, Здравко пък дал интервю за списанието и така \"кръгът се затворил\".     Певицата Преслава е първата, която реши да легне под ножа и обратно на своите колежки намали драстично гръдната си обиколка. В миналото Преси се оплакваше от огромните си природни дадености, които й причиняваха болки в гърба. Тя намали естествения си бюст с цели 15 см, от 105 на 90, в немска клиника.  Откакто реши да копира колежките си и се подложи на зверски диети и усилени тренировки, тя отслабна драстично. С това се стопиха и огромните й гърди. Много от почитателите й я намират за по-малко привлекателна сега, отколкото като по-пухкава и с огромен бюст, който определено й седеше добре.     Още в първите дни на новата година Рут Колева си подари ваканция в Индонезия. Досущ като напъващите за слава млади певици и плеймейтки и тя реши да се щракне от плажовете на Бали.  Рут зарадва своите почитатели с кадър по бански, а отдолу представители на силния пол я похвалиха, че е \"с едни гърди напред\". Други я засипаха с похвали, има и нейни последователи, които я сравниха с фолкпевица.  До този момент за публиката бе тайна, че Рут има такива природни дадености, които незнайно защо е крила от публичния небосклон.  След бурната реакция на бюста й, тя реши да заснеме и фотосесия, в която отново да акцентира върху огромните си гърди. На кадъра се вижда, че изпълнителката на \"Близо\" е сложила латексов панталон, а нагоре е решила да е по без нищо.     Рекордьорка в тази класация при актрисите е Ева Тепавичарова, нашумяла като Йовка от сериала „Столичани в повече“. Ние харесваме бюста й, но на нея със сигурност й идва в повече. Всички видяхме и нейна гола снимка от 2006 г., когато е бременна със сина си Борил. Може би рекордьорка в тази класация е актрисата Ева Тепавичарова, нашумяла покрай сапунката „Столичани в повече“. Ние харесваме бюста й, но на нея със сигурност й идва в повече.  Неотдавна едрогърдата Ева сподели, че откакто е станала толкова известна, няма начин вече да се пече по цици на морето. Актрисата доверява още, че ако някое еротично списание й отправи оферта за гола фотосесия, би се съгласила на мига.      Певицата Белослава се пече по монокини на плажа, което е радост за мъжките погледи, тъй като тя има огромен естествен бюст. Белослава не пропуска да афишира основаното от нея движение „Без тунинг”, което се обяви срещу силикона и пластичните операции. Биожените изтъкнаха, че естествената красота е най-истинска и призоваха: „ Да остаряваме достойно!”.  Къдрокосата хубавица с перфектно тяло и напълно естествен бюст има голяма къща в Лозенец и прекарва там по цяло лято със семейството си.  Рядко обаче може да бъде засечена на плажа, затова появата й била истинско събитие за курортистите.  Белослава и майка й, актрисата Анета Сотирова, основаха неформалното движение на биожените. Те не укоряват онези, които в стремежа си към красотата лягат под скалпела на пластичния хирург. Просто искат да се чувстват перфектно в своята си кожа.     Актрисата Ани Михайлова от „Шоуто на Канала“ признава, че гърдите й пречат. Тя нашумя преди 17-18 години с кратка, но незабравима еротична роля в предаването на Влади Въргала “Коктейлите на Влади”. Тогава Ани се въплъти в ролята на медицинска сестра, а кадрите, в които тя си свали бялата престилка, шокираха драгите зрители – от екрана се “разля” гола женска плът в национален ефир, в зората на демокрацията.  Актрисата признава, че би искала да е по-слаба и не толкова секси – т.е. с по-малки гърди, друга структура. “Едно по-слабо тяло не е толкова претенциозно. Но в крайна сметка всеки може да си прави, каквото си прецени. Аз лично не съм си слагала силикон. От мен по-скоро трябва да се маха, а не да се добавя. Господ ме е направил по-пухкава”, откровено признава Ани.  Тя допълва, че се опитвала да сваля килограми с диети, но в крайна сметка всичко опира до факта, че човек трябва да щади личното си здраве. За Ани външният вид не е водещ, тя не е от хората, които робуват на суетата. Разкрива ранимата страна на душата си – изпада в отчаяние, когато е безсилна да отвори някой към себе си или когато вижда болката на другите и не може да реагира. “”Ужасявам се и изпадам в депресия от наранени бездомни кучета”, казва русокосата дама.                               ", "date": "2018.07.14", "title": "Горещо в \"ШОУ\": Топ 10 на българските звезди с най-големи гърди (СНИМКИ 18+)"}
{"url": "https://www.blitz.bg/obshtestvo/izvnredno-boyko-borisov-pak-prati-speshno-ministr-v-krizisen-rayon_news613622.html", "text": "Бойко Борисов с реакция по темата за избитите животни в Странджа. Той гарантира, че са взети всички мерки, за да се ограничи проблемът с разпространението на чумата.\"Разпоредих на министъра на земеделието, храните и горите Румен Порожанов да посети населените места, където има открити огнища на чума. Той ще се срещне с всички засегнати стопани и фермери и лично ще следи за изпълнението на мерките срещу разпространението на болестта по дребни преживни животни и ще ги информира за реда и условията за получаване на обезщетения\", написа премиерът.  \"Средната за овцете, които са по селекционен контрол цена, която се получава за обезщетение е 225 лв. За овцете, които не са по селекционен контрол, оценката е по наредба. Вчера я върнах за ревизия, за да бъдат защитени пострадалите животновъди. Средната стойност няма да бъде по-малко от 150 лв.“, поясни министър Порожанов. ", "date": "2018.07.14", "title": "Извънредно! Бойко Борисов пак прати спешно министър в кризисен район"}
{"url": "https://www.blitz.bg/obshtestvo/eto-go-politsaya-geroy-ot-lyulin-gonil-kradetsa-300-metra-povalil-go-na-zemyata-a-kogato-mu-slozhil-beleznitsite_news613585.html", "text": "Столичен полицай стана свидетел на обир в извънработно време и залови двама крадци. Случаят е от четвъртък. Както БЛИЦ съобщи, екшънът се е разиграл в столичния кв. \"Люлин 9\". Старши полицай Милен Митрев от 9-то районно разказа повече за случая пред Нова телевизия.  \"Бях в магазина за атвочасти. Връщах се от работа, идвах от нощна смяна. Чух суматоха отвън и се показах. Видях мъж с дънкови къси панталони и черен суичър с качулка и дълъг ръкав, което беше нехарактерно, защото беше много топло. Същият тичаше, по него бягаха жена и още един мъж. Жената крещеше: \"Помощ, откраднаха ми телефона\", споделя полицаят.  \"Извършителят бързо напредваше в градинката, затичах се по него и след около 200-300 метра го повалих на земята и го задържах. Когато му сложих белезниците, ми съдействаха граждани от градинката, понеже лицето се противеше. Имаше друго лице с видими прилики с крадеца. Той проявяваше странен интерес. Поисках му документи. Каза, че няма. Оказа се брат на задържания. Двамата са били заедно. Той също бе задържан\", добави Митрев.  В районното се оказало, че двамата имат и други криминални прояви от близкото минало - за кражби, грабеж и наркотици.   \"Доколкото знам, телефонът е върнат на жената. Тя самата пристигна доста бързо на залавянето му, защото тичаше по нас\", каза още полицаят.  На въпрос дали се смята за герой, той отвърна: \"Не мисля, че съм герой. Всеки колега би реагирал така в подобен случай\".   ", "date": "2018.07.14", "title": "Ето го полицая-герой от \"Люлин\"! Гонил крадеца 300 метра, повалил го на земята, а когато му сложил белезниците..."}
{"url": "https://www.blitz.bg/kriminalni/prestplenie/ivan-stoyanov-ot-fabrikata-za-bebeta-v-kameno-opita-da-se-izmkne-ot-3-godishna-prisda-v-grtsiya_news613528.html", "text": "Гърция поиска да им предадем Иван Стоянов от Камено, тъй като там той е осъден на три години затвор заради продажба на малко дете - пеленаче. Схемата работи от години в Камено, където има цели \"фабрики за бебета\". Жени раждат на конвейер, а след това продават бебета на гръцки семейства. Законодателството в южната ни съседка бе променено в тази насока и сега търговците се преследват и съдят до дупка. Такъв е и случаят с Иван Стоянов, пише \"Флагман\".   Искането бе разгледането на заседание на Окръжния съд в Бургас днес. Иван, който е под гаранция, пристигна заедно с жената, с която живее и започна с процесуалните врътки, за да забави делото.   „Моля за допълнителна информация за европейската заповед за арест по отношение на водения процес там, тъй като моят клиент не е бил уведомен, че е се води такъв в Гърция“, каза в съдебната зала защитникът на Иван  адв. Тодоров.  По думите му, ако е било водено дело пред гръцките власти, не е ясно дали Стоянов изобщо е имал защитник, който да го представлява или дали му е бил назначен служебен такъв.  „Ако е имало дело и то е гледано задочно, бих искал да бъде гледано отново отначало и моят клиент да има защитник, който да участва в процеса. Нито едно от тези условия не е на лице. Нямаме доказателства за такива събития“, категоричен е адв. Тодоров.  Бургаският окръжен съд посочи, че тези въпроси за изпратени към гръцките власти на 10.07 т.г., но отговор по тях все още няма.  Бургаските магистратите насрочиха делото за друга дата, а именно 19.07 от 11 часа. ", "date": "2018.07.14", "title": "Иван Стоянов от \"Фабриката за бебета\" в Камено опита да се измъкне от 3-годишна присъда в Гърция"}
{"url": "https://www.blitz.bg/obshtestvo/regioni/prvo-v-blits-srednoshchna-drama-s-3-zheni-do-paraklis-kray-asenovgrad_news613636.html", "text": "Трима души са били спасени тази нощ и днес сутринта, след като са се загубили в планината, разбра БЛИЦ от свои източници. Две жени от Пловдив, едната на 90 години, а другата около 80-те са се отделили от туристическа група в местност над Асеновград, където са били на организирана екскурзия.  Те са посещавали параклис. След като са се изгубили, по-младата пловдивчанка тръгнала да търси помощ за по-възрастната си приятелка, но също загубила ориентация къде се намира.  Полицията в Асеновград веднага е била вдигната на крак. Целият наличен състав е бродил из гората. Около 23:30 часа е била намерена едната туристка, а сутринта около 8:30 другата. За щастие те са живи и здрави. Нямат наранявания, съобщиха за БЛИЦ разследващи.  Вчера мъж на около 55 години е тръгнал от Калофер за връх Ботев. Той също се е отклонил от маркировката на пътя и се е изгубил. Също е бил намерен от полицията още снощи. Невредим е.  Кристина ИВАНОВА, БЛИЦ ", "date": "2018.07.14", "title": "Първо в БЛИЦ! Среднощна драма с 3 жени до параклис край Асеновград"}
