{"url": "https://www.blitz.bg/svyat/kradla-na-bebeta-preryaza-grloto-na-priyatelka-ot-detstvoto-si-v-denya-na-svatbata-za-da-ne-kreshchi-dokato-izryazva-ploda-ot-utrobata_news546415.html", "text": "Жена от Бронкс е обвинена в това, че прилежно е прерязала гърлото на своя приятелка от детството си в деня на нейната сватба, за да не може тя да вика, докато изродката е изрязвала цялата ѝ утроба, за да открадне момиченцето, което носи в нея. След това крадлата на бебета е захвърлила органа на пода на банята, пише в. \"Дейли Мейл\".\nПрез 2015 година 22-годишната Анджелик Сътън е била в деветия месец на бременността си и на път за местния съд, където е трябвало да сключи граждански брак с Патрик Брадли, когато се е отбила в дома на своя приятелка Ашли Уейд в Бронкс.    \nУейд примамила Сътън в апартамента си, обещавайки ѝ подарък. Тя обаче имала други планове за нея. По думите на прокурорите, Уейд е прерязала гърлото на Сътън, което попречило на бременната жена да вика за помощ, докато крадлката рязала нейната утроба, за да извади бебето ѝ. Процесът срещу изродката е започнал в понеделник. \nИзвестно е, че Уейд се е преструвала на бременна в месеците преди ужасното убийство. „Обвиняемата е нападнала Сътън, като я е ръгала и рязала по лицето и врата. Тя е прерязала ларингса. Сътън не е могла да вика, дори не е могла да каже и дума. Тя е прерязала важни кръвоносни съдове. Това, което обвиняемата е направила с жертвата си, е неописуемо. След като се е уверила, че Сътън не може да вика и да се движи, обвиняемата е взела кухненски нож и е разрязала корема на Сътън в долната му част. Разпорвайки корема на Сътън, обвиняемата е изрязала изцяло матката ѝ. Тя е извадила от нея бебето Дженасис, а след това е захвърлила матката на пода на банята“, каза прокурорът по делото. \nНа присъстващите в залата бяха показани ужасяващи снимки от мястото на престъплението. На тях се виждаха останките на Сътън.   \nКато по чудо, дъщерята на Сътън успява да оцелее при атаката. \nУеид е била заварена от своя приятел, докато гушка Дженасис до тялото на майка ѝ. Тя също е крещяла на полицаите „това е моето бебе“, докато те я отвеждали в ареста   \n \n", "date": "2017.09.26", "title": "Крадла на бебета преряза гърлото на приятелка от детството си в деня на сватбата ѝ, за да не крещи, докато изрязва плода от утробата ѝ."}
{"url": "https://www.blitz.bg/lyubopitno/na-prv-pogled-tova-e-samo-edna-krasiva-zhena-no-ako-se-zagledash-po-otblizo-snimki_news546453.html", "text": "Скулптурата е изкуството да се създават обемни вещи от глина, восък, камък, метал, дърво, кости и други материали. Китайската скулпторка Лу Ли Ронг обаче е достигнала ново ниво. Тя умее да прави фигурите си крайно реалистични, сякаш направо дишат, изпълнени са с живот и потенциални движения.\n Лу Ли Ронг е завършила Китайската академия за изкуства, където е учила всичко, което може, по своята специалност. На скулпторката са били достъпни всичките съвременни методи на работа и най-новите материали. Тя обаче се обърнала към опита на европейските творци от епохата на Възраждането и барока, комбинирала е техниките и ето какво се е получило.    \n \n  Момичето се стреми да предава красотата на женското тяло. И това ѝ се получава: всичките ѝ скулптури са изпълнени с естествена величина. Ако се гледат отдалеч, може човек направо да се обърка и да си помисли, че те са живи. Само когато се погледне отблизо, тогава може да се разбере, че в създанията на Лу Ли Ронг не тече кръв.    \n \n  Всичките те са от бронз. Скулпторката отделя голямо внимание на детайлите, затова пропорциите винаги са правилно пресметнати. Извивките на ръцете, завъртането на ставите, дрехите - всичко си е на мястото.   \n Нейните жени сякаш току що са се радвали на случващото се наоколо и изведнъж са застинали за снимка.   \n Така изглежда процесът по създаване на скулптурите. Първо тя взима безформено парче мед и олово. И само в ръцете ѝ то се превръща в прекрасно творение. Лу Ли Ронг е вълшебница.    \n", "date": "2017.09.26", "title": "На пръв поглед това е само една красива жена, но ако се загледаш по-отблизо ... (СНИМКИ)"}
{"url": "https://www.blitz.bg/lyubopitno/uchenite-sa-v-zakhlas-zaradi-tova-unikalno-otkritie-ot-vremeto-na-aleksandr-veliki-snimki_news546329.html", "text": "\n Древен град, за който се счита, че е основан във времето на Александър Велики беше открит, след като се смяташе за изгубен в пясъците на историята повече от 2000 години. \n Калатга Дарбанд, който се намира на брега на река в провинция Сюлеймания в Иракски Кюрдистан, носи белезите на древно селище – крепост, а сега археолозите най-накрая могат да разучат този останал толкова дълго скрит сектор. \n Въпреки че все още няма точно датиране, се смята че селището е от времето веднага след голямата битка между Александър Велики и персийския цар Дариус III в земите, които тогава се наричали Месопотамия. \n Калатга Дарбанд, което грубо се превежда от кюрдски като „замъка на планинския проход“, вероятно е бил център на оживена търговия с вино и други стоки за войниците, тръгнали по пътя на славата. \n „Рано е за такива заключения, но считаме, че това е било важен център по пътя от Ирак към Иран,“ коментира археологът Джон МакДжинис от Британския Музей пред The Times. \n \n British Museum \n “Можете да си представите търговците и доставчиците на вино за войниците, минаващи прохода.” \n МакДжинис и екипът му са начело на проект за подготовка на иракски археолози, които се обучават как да разпознават и спасяват незаменими археологически съкровища от заплахата да бъдат унищожени от Ислямска Държава. \n Невероятно е, но Калатга Дарбанд също е резултат от военен конфликт, макар че става дума за нещо различно. Шпионски сателитни снимки, направени от Съединените щати по време на Студената война (по точно през 60-те) като част от програмата Корона и декласифицирани през 90-те, помогнали на изследователите да очертаят древните останки. \n Войните в региона обаче попречили на археолозите да разглеждат отблизо останките чак до 21 век, когато учените използвали дронове, за да разучат пейзажа и открили съществени разлики в посевите, които покриват древния град. \n “Дронът събра отлична информация,“ казва МакДжинис пред The Times. \n „Анализ на посевите изобщо не е правен в месопотамската археология. Там, където под земята има древни стени, пшеницата и ечемикът не растат много добре, така че има разлика в цвета на посевите.“ \n До момента разследването на останките е открило основите на няколко големи сгради, в това число крепостна стена и каменни преси, които вероятно са използвани в производството на вино или олио. \n Останки от покриви също са били открити, както и статуи, за които се смята, че са на Персефона и Адонис. \n Все още не е ясно датирането на тези реликви, но учените предполага, че става дума за първи или втори век пр. Хр. \n Монета, открита в останките на града, изобразява партейския цар Ородес II, който е управлявал между 57 и 37 г.г. пр. Хр., затова е вероятно по това време градът все още да е функционирал – дълго след времената на Александър Велики. \n Очаква се разкопките да продължат след 2020 г., когато ще научим повече за тайните на древния град. \nИзточник: \"Мегавселена\" \n", "date": "2017.09.26", "title": "Учените са в захлас заради това уникално откритие от времето на Александър Велики (СНИМКИ)"}
{"url": "https://www.blitz.bg/svyat/eksperti-nebesnoto-tyalo-nad-ural-noshches-vsshchnost-se-okaza-mezhdukontinentalna-raketa-topol-video_news546466.html", "text": "Жители на редица региони на Русия, в частност, Екатеринбург и Омск, съобщиха, че са видели в небето обект, напомнящ падащ метеорит. Той се оказа изстреляна от полигона в Астраханска област ракета „Топол“. Обектът в небето, който са видели жителите на редица региони на Русия, в частност Екатеринбург и Омск, е бил изстреляна от полигона Капустин Яр ракета „Топол“, съобщи за РИА Новости ръководителят на омския планетариум Владимир Крупко.\n„На единия от видеозаписите се вижда ясно как двете степени на ракетата се разделят. Това със сигурност е била ракета – данните се потвърждават от графика на стартовете на ракетите „Топол“ от Капустин Яр“, каза Крупко. \nСъщото мнение изрази и служителят на обсерваторията \"Ка-Дар\", астрономът Станислав Короткий. Към това мнение се придържа и членът на комитета по метеоритите към Руската академия на науките, доцентът от физико-техническия институт към Уралския федерален университет Виктор Гроховский. По думите му, това явление наистина прилича на изстрелване на ракета. \nМиналия четвъртък пресслужбата на руското министерство на отбраната съобщи, че в 17:39 часа московско време Ракетните войски със стратегическо предназначение от полигона „Капустин Яр“ в Астраханска област са провели изпитателен пуск на междуконтинентална балистична ракета РС-12М \"Топол\" в рамките на изпитания на ново бойно оборудване. \nСпоред информацията, учебната бойна част на ракетата е поразила целта си със зададената точност на полигона Сари Шаган в Казахстан. Превод и редакция: БЛИЦ \n \n   \n \n", "date": "2017.09.26", "title": "Експерти: Небесното тяло над Урал нощес всъщност се оказа междуконтинентална ракета „Топол“ (ВИДЕО)"}
{"url": "https://www.blitz.bg/stsena/insult-ubi-na-myasto-krasavitsata-ot-kultoviya-serial-zavrshchaneto-na-mukhtar-snimki_news546468.html", "text": "\n Във вторник, 26 септември дойде сръбна вест за внезапната кончина на 37-годишната актриса Наталия Юникова. Нейната най-известна роля бе в хитовия сериал \"Завръщането на Мухтар\", съобщават руските медии. \nНаталия е била хоспитализирана на 14 септември с обширен кръвоизлив в мозъка. Майка ѝ разказва, че чула силен звук в кухнята, отишла там и открила дъщеря си в безсъзнание.   \nМедиците смятат, че Наталия е получила инсулт, загубила е равновесие и падайки се е ударила много силно в един от ъглите на масата.  \nАктрисата веднага била откара в болницата и поставена в състояние на изкуствена кома, но усилията на лекарите не дали резултат.  \nНаталия оставя 11-годишен син сирак, който ще бъде отгледан от бившия съпруг на актрисата. Превод: БЛИЦ \n", "date": "2017.09.26", "title": "Инсулт уби на място красавицата от култовия сериал \"Завръщането на Мухтар\" (СНИМКИ)"}
{"url": "https://www.blitz.bg/layfstayl/skorost/ako-imate-star-dizelov-mercedes-poluchavate-4000-leva-bonus_news546461.html", "text": "Оторизираният дилър на Mercedes-Benz за България \"Силвър Стар\" предлага 4000 лева бонус за закупуване на нов дизелов автомобил, ако клиентът върне стар със сертификат Евро 1 до Евро 4 до 31 декември 2017 г., съобщава profit.bg\nКампанията предлага изкупуване на употребявани леки автомобили, независимо от марката и е валидна при покупката на нов лек автомобил Mercedes-Benz Евро 6. \nОбраното изкупуване важи за автомобил с емисионен стандарт Евро 1 – Евро 4, регистриран на името на клиента не по-малко от 6 месеца преди датата на сделката. Поръчки се приемат до 31.12.2017. Очакваната доставка и регистрация на закупения нов автомобил става до 31.03.2018 г.  \nПрез 1992 беше приет стандарт за вредни емисии Евро 1, с цел подобряване разхода на вредни емисии и от тогава този стандарт е развиван, за да се намалят вредните емисии и да се подобри качеството на въздуха. Към момента стратегията е еволюирала до стандарт Евро 6, който гарантира, че новите автомобили са по-чисти от всякога. \nАко автомобилът е произведен между 1992 и 2010 година, вероятно отговаря на стандарт Евро 1 до Евро 4 и може да участва в кампанията за обратно изкупуване, допълват от компанията-дилър.\n", "date": "2017.09.26", "title": "Ако имате стар дизелов Mercedes - получавате 4000 лева бонус"}
{"url": "https://www.blitz.bg/svyat/budapeshcha-poseche-poroshenko-zaradi-zakona-za-ezika-sram-i-pozor-shche-blokirame-vsichko-koeto-poiskate-ot-es_news546464.html", "text": "Външният министър на Унгария Петер Сийярто разкритикува Петро Порошенко за подписването на закона „За образованието“. В изявление, публикувано на сайта на ведомството, Сийярто определи действията на украинския президент като „позорни и срамни“, съобщава РИА Новости.\n„И в момента Петро Порошенко говори за европейска Украйна. Но буквално от този момент той може да забрави за това, отчитайки, че Унгария ще блокира всичките инициативи, които ще са изгодни за Украйна, в международните организации, особено в ЕС“, се казва в изявлението на Сийярто.   \nМинистърът подчерта, че в бъдеще Киев непременно ще пострада заради приемането на закона. \nВ началото на септември Върховната рада одобри законопроекта „За образованието“, който предвижда пълен отказ от преподаването на учебния материал на всякакви езици, освен на украински, до 2020 година. На 25 септември законът бе подписан от Порошенко.   \nСийярто вече се обяви против закона, отбелязвайки, че той ще навреди на унгарците, живеещи в Украйна. От гледна точка на шефа на унгарската дипломация, Киев с този закон нарушава правата на малцинствата, което е напълно неприемливо за страна, която възнамерява да се сближава с Европа.  \nОсвен това, законът бе рязко разкритикуван и от Румъния. В Букурещ заявиха, че документът вреди на двустранните отношения, а президентът на страната Клаус Йоханис отмени визитата си в Украйна. Превод и редакция: БЛИЦ \n \n", "date": "2017.09.26", "title": "Будапеща посече Порошенко заради закона за езика: Срам и позор! Ще блокираме всичко, което поискате от ЕС"}
{"url": "https://www.blitz.bg/zdrave/20-te-nay-nezdravoslovni-drzhavi-v-sveta-kde-e-blgariya_news546469.html", "text": "Британският сайт за сравнение на лечебни заведения Clinic Compare публикува класация на най-нездравословните държави в света. Ползвани са данни от Световната здравна организация, ЦРУ и Световната белодробна асоциация.\nКомпанията е анализирала 179 държави, преценявайки показатели като консумация на алкохол и цигари на глава от населението, както и разпространение на затлъстяването сред гражданите. \nКомбинирани са резултатите от различните показатели, за да се получи крайна цифра като краен резултат на всяка от включените държави в изследването. \nВ Топ 10 доминират страни от Източна Европа, България също е в класацията, пише „Бизнесинсайдър”. Океания пък е регионът с най-много пълни хора. Вижте кои са 20-те държави в света с най-лошо здраве. 20. Украйна \nСтраната е номер 8 в света по консумация на алкохол. Всеки гражданин изпива годишно 12,8 литра твърд алкохол. 19. Великобритания \nБританците са номер 9 в света по пиене на алкохол. 18. Румъния \nСредно всеки жител на страната изпушва 1619 цигари годишно. 17. Гърция \nНад 25% от населението страда от затлъстяване. 16. Австралия \nВсеки гражданин на Австралия изпива годишно 11,2 литра алкохол – 17-о място по консумация в света. 15. Ливан \nСтраната е номер 3 в света по консумация на цигари по 3023 цигари годишно на човек. 14. Канада \n30% от канадците страдат от затлъстяване. 13. Белгия \nСтраната е на 7-о място в света по консумация на алкохол и на цигари. 12. Естония \nОт затлъстяване страдат 24,5% от населениетоа средната консумация на алкохол е 12,8 литра на човек. 11. България \nСтраната е на 6-о място по консумация на алкохол, а 25,6% от населението страда от затлъстяване. 10(изравнен). Литва \nЛитовците пият повече oт всички други в класирането – 18,2 литра на човек годишно. 10(изравнен). САЩ \nАмерика е единствената страна извън Европа, включена в Топ 10. Причаната – 9-ят най-висок резултат позатлъстяване в света – 35% от възрастното население е с наднормено тегло. 9. Люксембург \nПочти 25% от населението е с наднормено тегло. 8. Полша \nСредно всеки жител пуши по 1369 цигари годишно и пие 12,3 литра твърд алкохол. 7. Хърватия \nСтраната е номер 6 по консумация на алкохол – 13,6 литра на човек годишно. \n6. Унгария \nВсеки унгарец пуши средно по 1774 цигари годишно. 5. Словакия \n27,4% от населението е затлъстяло. 4. Беларус \nСтраната е на второ място по консумация на алкохол и цигари. 3. Словения \nГражданите на Словения са на 6-о място в света по консумация на тютюневи изделия – средно 2637 цигари на човек годишно. 2. Русия \nСредно всеки руснак изпива по 13,7 литра твърд алкохол годишно и пуши по 2690 цигари. 1. Чехия \nЧехия е най-нездравословната държава в света, според класирането, като нейните граждани са на пето място по консумация на алкохол и на 11-о по консумация на тютюневи изделия. Но 29,1% от населението е с наднормено тегло. Източник: profit.bg \n", "date": "2017.09.26", "title": "20-те най-нездравословни държави в света, къде е България?"}
{"url": "https://www.blitz.bg/layfstayl/shoubiznes/voynata-e-bezmilostno-zhestoka-zhenite-ludnakha-po-toto_news546437.html", "text": "\n По време на специалната вечеря на Мария любовта определено се завърна под покрива на Къщата на \"ВИП Брадър\". Това ще се види тази вечер в поредния епизод на шоуто по NOVA.  \nДани Петканов и Александра също ще отворят отново сърцата си един за друг. Двамата ще си разменят нежности, но и ще покажат, че все още се страхуват да дадат втори шанс на връзката си.  \nВаня и Тото, които оформиха силна комбина още от първите дни на престоя си, често разговарят и намират много общи качества и интереси. \nТото обаче обича да комуникира и с друга жена в Къщата - Мегз, а все по-честите и продължителни разговори между тях не се харесват на Ваня и тя съвсем открито го признава. \nТази вечер ще видим как Ваня и Тото ще се впуснат в опасна игра, краят на която ще изненада както съквартирантите, така и самите тях. Крехкият мир в Къщата ще бъде застрашен малко след помирителната вечеря на Мария. \nВ центъра на събитията отново ще застане Шеф Петров, но този път обект на неговото недоволство ще се окаже Енджи Касабие. Дали заради факта, че Енджи е на страната на Мария и Ваня, или просто заради любимия спорт на Шефа - създаването на скандали, Енджи ще се превърне в новата мишена на Борис Петров.\n", "date": "2017.09.26", "title": "Войната е безмилостно жестока! Жените луднаха по Тото"}
{"url": "https://www.blitz.bg/svyat/tusk-se-vidya-s-mey-i-obyavi-losha-novina_news546423.html", "text": "\n Президентът на Европейския съюз Доналд Туск заяви, че няма достатъчен напредък в разговорите за Брекзит, който да позволи на преговарящите да преминат на следващото ниво – обсъждането на бъдещото партньорство между Великобритания и ЕС. Това предават световните медии. \n„Ако ме питате днес... Трябва да кажа, че все още няма достатъчен напредък, но ще продължим да работим върху това“, заяви Туск след разговора му с премиера на Великобритания Тереза Мей, в нейната резиденция на Даунинг Стрийт.  \nИзточник: Фокус \n \n", "date": "2017.09.26", "title": "Туск се видя с Мей и обяви лоша новина"}
{"url": "https://www.blitz.bg/daydzhest/nestabilnost-v-blizkiya-iztok-za-sudan-libiya-siriya-i-raztsepenite-arabski-strani-snimkivideo_news546427.html", "text": "Състоялият се вчера референдум за независимост на иракските кюрди може да засили нестабилността в Близкия изток, където официалните граници си стоят от десетилетия, но конфликти в последно време доведоха до няколко фактически отцепвания.\n Референдумът няма обвързваща сила, а противопоставянето от международната общност, както и от Ирак и неговите съседи означават, че същинско отделяне е слабо вероятно. Вотът обаче изостри напреженията между кюрдите и арабското мнозинство в Ирак, което породи опасения за размирици, пише vesti.bg, позовавайки се на Франс Прес. Кюрдите вече на практика имат отделно управление в автономната си област в Северен Ирак, \n която бе установена след войната в Залива от 1990 г. и официално утвърдена след воденото от САЩ нахлуване през 2003 г,.. Кюрдите имат свое правителство, парламент и въоръжени сили, а кюрдските знамена в областта са далеч повече от иракските. \n Този вид отцепване де факто доскоро бе рядко срещано в Близкия изток, но стана далеч по-разпространено в хаоса, който последва Арабската пролет през 2011 г. Ето как преминаха сепаратистките процеси и неофициалните отцепвания в четири арабски държави: \n СУДАН \n Винаги е изглеждало само въпрос на време населената предимно с анимисти и християни южна част на Судан да се отдели от мюсюлманския арабски север на тази обширна страна. През юли 2011 г. Южен Судан стана най-новата държава в света, след като на референдум седем месеца преди това огромно мнозинство гласували се обявиха за независимост. \n Вотът беше част от сключено през 2005 г. мирно споразумение, което сложи край на силно повлияна от етнически и религиозни причини гражданска война, избухнала през 1983 г. между Севера и Юга. Преди това друга гражданска война в Судан продължи 17 години. \n Сега Южен Судан е обхванат от нова гражданска война между традиционно влиятелното в страната племе динка и племето нуер. \n Отделянето на Южен Судан през 2011 г. лиши правителството в Хартум от повечето му енергийни ресурси, тъй като повечето му петролни полета останаха от другата страна на новата му южна граница. То също така подчерта видимата неспособност на арабския свят да приема разнообразието на населението си и да инвестира в него. \n Силните сепаратистки нагласи в Южен Судан бяха подхранени от схващането за несправедливо отношение от редуващите се правителства в Хартум, дискриминацията на хората в южната част и лишаването им от справедлив дял от националното богатство. \n ЛИБИЯ \n Либия на практика е разделена между съперничещи си администрации, една в столицата Триполи, а другата в източния град Тобрук. Генерал, подкрепен от Египет, Обединените арабски емирства и няколко западни страни воюва с ислямистките екстремисти в източните, централните и южните райони на страната в преследване на целта си да обедини Либия под свое ръководство. \n Хаосът и беззаконието са резултат от въстанието срещу диктатора Муамар Кадафи по време на Арабската пролет от 2011 г. Бунтът бързо прерасна в гражданска война, след която съставени предимно от ислямисти милиции станаха истинският източник на власт, като си създадоха зони на влияние и проявяват малко или никакво уважение към властта на правителството. \n Разделението е подсилено от историческите племенни съперничества между Източна и Западна Либия. Заради него има съвсем малко взаимодействие между двете части на богатата на петрол страна, а в чужбина тя е с двойно дипломатическо представителство. Често избухват сблъсъци между милиции за петролни полета и терминали за износ, което задълбочава нестабилността в страната. \n ЙЕМЕН \n Бедната държава в югозападния край на Арабския полуостров винаги е познавала хаос в някаква степен, със слаба власт на централното правителство. Затова когато Йемен затъна в последната си гражданска война през 2014 г., страната лесно се разпадна. \n Сега подкрепяни от Иран шиитски бунтовници и техните съюзници контролират столицата Сана и голяма част от Северен Йемен, докато правителствените войски и съюзените с тях милиции държат юга. Това разделение на сферите на влияние на практика е разцепило страната. \n Йемен освен това е подложен на блокада по море, суша и въздух от оглавявана от Саудитска Арабия коалиция, която се бие на страната на правителството, като летището на Сана е затворено от повече от година, а полетите към южни градове като Аден са значително съкратени. \n Войната също така подхранва сепаратистките настроения в южната част на Йемен, която до 1990 г. беше независима социалистическа държава, а след това се обедини с консервативния север. През 1994 г. южняците се разбунтуваха срещу съюза, но бяха смазани от северняците. \n СИРИЯ \n Гражданската война в Сирия доведе до появата на анклав в североизточната част под контрола на главната партия на сирийските кюрди – Партията за демократично единство (ПДЕ), която се възползва от негласно споразумение за ненападение с правителството на президента Башар Асад още от първите месеци на войната през 2011 г. По онова време сирийската армия се изтегли от повечето райони на Североизточна Сирия, за да воюва с бунтовници в други райони. \n Въоръженото крило на ПДЕ, Силите за защита на народа, разшири този анклав чрез воюване срещу групировката „Ислямска държава“ (ИД) с помощта на американски въздушни удари. \n Кюрдите се придвижиха и в западна посока. През август те превзеха град Манбидж, ключов снабдителен център на ИД западно от река Ефрат. Сега кюрдите контролират почти цялата северна граница на Сирия с Турция, с изключение на 50 км от нея. \n \n", "date": "2017.09.26", "title": "Нестабилност в Близкия изток: За Судан, Либия, Сирия и разцепените арабски страни (СНИМКИ/ВИДЕО)"}
{"url": "https://www.blitz.bg/svyat/ruskata-armiya-nay-setne-prokarala-most-prez-efrat-tigrite-gromyat-id-video_news546401.html", "text": "Интензивни бойни действия са започнати и на левия бряг на Ефрат, където „Тигрите” освободили от терористите на ИД селището Хшам. В тези условия голямо значение има създаването и поддържането на съоръжение през Ефрат за прехвърляне на техника и личен състав.\nЗа целта Русия прехвърлила с Ан-124 в Сирия големи самоходни понтони ПММ-2М и екипажи, които да ги обслужват. С тях е прокаран автомобилен път, съобщи politexpert.net. За прехвърляне на тежка техника вече работят няколко плавателни съда, доставени от Русия. \n  \nНа десния бряг на Ефрат отрядите на генерал Сухейл ал-Хасан освобождават нови територии в района на Дейр ез-Зор. За последните две денонощия с бой са овладени четири селища. \n  Превод и редакция БЛИЦ \n \n", "date": "2017.09.26", "title": "Руската армия най-сетне прокарала мост през Ефрат, „Тигрите” громят ИД (ВИДЕО)"}
{"url": "https://www.blitz.bg/svyat/mzh-opita-da-okradne-kola-no-kogato-vidya-kakvo-ima-vtre-szhali-zhestoko_news546412.html", "text": "Крадец на автомобили беше арестуван в Япония, след като се опита да открадне автомобил с полицаи в него. 23-годишният Ушио Сато беше заловен на местопрестъплението, правейки опит да открадне полицейски автомобил без маркировка, съобщи говорителка на полицията в град Нумазу, цитиран от БГНЕС.\nТя отказа да даде повече подробности за престъплението. Според японски медии Сато не е забелязал, че в превозното средство, което се е намирало на паркинг, има полицаи. \nСлед като е видял хората, той незабавно се е опитал да избяга, но е бил заловен. Не става ясно дали полицаите са били с униформи и дали са били на работа в момента.\n", "date": "2017.09.26", "title": "Мъж опита да окрадне кола, но когато видя какво има вътре, съжали жестоко"}
{"url": "https://www.blitz.bg/svyat/makron-izrigna-es-e-prekaleno-slab-baven-i-neefektiven_news546435.html", "text": "\n Президентът на Франция Еманюел Макрон заяви, че Европейският съюз е „прекалено слаб, прекалено бавен и прекалено неефективен“. Той представи визията си за трансформиране на блока, по време на важна реч във френската столица Париж. \nМакрон предложи отбраната и сигурността на Европа да се укрепят чрез създаване на общи сили за намеса, общ бюджет за отбрана и обща доктрина за действие. \n„Европа, която ние познаваме, е прекалено слаба, прекалено бавна, прекалено неефективна, но само Европа ни предоставя способността да действаме на международната сцена в лицето на големите съвременни предизвикателства“, каза той от Сорбоната в Париж, уточняват световните медии. \n \n", "date": "2017.09.26", "title": "Макрон изригна: ЕС е прекалено слаб, бавен и неефективен"}
{"url": "https://www.blitz.bg/layfstayl/za-damite/s-kakvo-si-bila-oblechena-v-onzi-den-izlozhbata-koyato-shokira-tseliya-svyat-snimkivideo_news546410.html", "text": "С какво си била облечена в онзи ден? Изложба, която хвърли целия свят в шок.\n Колко пъти си срещала в интернет история за изнасилване на момиче, съпътствано от гневни коментари към статията в стила \"сама си е виновна\", \"трябваше да се облечеш по прилично\".   \n\"С какво си била облечена?\" - въпрос, който най-често се задава на жертвите на изнасилване. Поради някаква неясна причина никой не се замисля, че не дрехите са били причината за ужасната случка.   \nДиректорът на кампуса на Канзасския университет реши да направи доста своеобразна изложба, с която да представи дрехите на жертвите на изнасилване в деня, когато то се е случило.   \n Всяка дреха е съпътствана от цитат на пострадалата: \"Той постоянно казваше колко добре изглежда и не ме пускаше\"  \n \n \n Тази жена е била изнасилена три пъти в живота си, именно затова тоалетите са три.   \n \n Изложбата трябва да бъде посетена от всички, които яростно обвиняват самите жертви, за да разберат, че ежедневното облекло по никакъв начин не е могло да провокира насилника.   \n \nТениски и шорти, ризи и дънки, няколко рокли, бански - това са неща, които са обличани всеки ден от милиони момичета по света.    Организаторът на изложбата явно не е очаквал подобен резултат. Хората идваха, мълчейки, гледаха дрехите, а в очите им се виждаха сълзи.   \n \n Вероятно, именно сега мнозина ще разберат, че никакво скромно облекло няма да спаси момичето.   \n Тя може да е увита дори в няколко одеяла, да се със скрито лице и въобще да не привлича внимание към себе си, но това ще е достатъчно за човека, на който в главата му е дошла болната идея да изнасилва.   \n Най-болезнено за пострадалите е това, че те често са обвинявани в това, че сами са провокирали това.   \n \n Изнасилването е престъпление, което не може да бъде оправдано от никакво поведение или външния вид на жертвата.  Превод и редакция: БЛИЦ \n", "date": "2017.09.26", "title": "С какво си била облечена в онзи ден? Изложбата, която шокира целия свят (СНИМКИ/ВИДЕО)"}
{"url": "https://www.blitz.bg/svyat/kaliforniya-zapochna-da-se-gotvi-za-yadreniya-udar-ot-strana-na-severna-koreya-taen-dokument-ot-16-stranitsi-glasi-che_news546388.html", "text": "Властите в американския щат Калифорния са разработили план за действие в случай на „катастрофален“ ядрен удар от страна на Северна Корея. Това пише The Daily Express, позовавайки се на свои източници.\nПо данни на таблоида, министерството на националната сигурност на САЩ заедно с властите в Лос Анджелис е издало таен документ от 16 страници с името „Въпроси за обмисляне при реагирането на ядрен удар“ (Nuclear Attack Response Considerations). \n„Последствията от ядрено нападение по Южна Калифорния ще са катастрофални. При това се очаква държавните органи да продължат да функционират, за да опазят живота на хората, да поддържат обществения ред и да оказват помощ при процеса на възстановяване“, цитира изданието част от документа.   \nВ текста също се дават препоръки за това, как човек да се държи в случай на ядрен удар. В частност, се отбелязва, че жертвите ще трябва да чакат помощ 72 часа, а онези, които се окажат в пряка близост до епицентъра на взрива, „трябва да легнат с лице на земята и да си сложат ръцете под тялото, за да защитят откритата си кожа“.   \nТаблоидът твърди, че документът е бил издаден на фона на зачестилите ракетни изпитания на Северна Корея.   Превод и редакция: БЛИЦ \n", "date": "2017.09.26", "title": "Калифорния започна да се готви за ядрения удар от страна на Северна Корея! Таен документ от 16 страници гласи, че..."}
{"url": "https://www.blitz.bg/layfstayl/svetski/nova-kadrova-drama-v-nova-tv-milen-tsvetkov-se-glasi-da-kltsne-glavata-na-daniel-petkanov_news546306.html", "text": "Даниел Петканов е пред уволнение от предаването на Милен Цветков, в което репортерства. Шантавелкото е увесил нос след остър скандал с шефа си.\n Сприхавият журналист се вбесил, след като Лудия репортер не свършил куп задачи, преди да влезе в Къщата на „ВИП Брадър“. \n Водещият дори се заканил да изхвърли Петканов от предаването си. „Не ми пука, че е звезда. Ако ми прави тия номера, ще си търси друга работа“, натъртил Милен пред колеги, твърди secret.bg, позовавайки се на седмичник. \n", "date": "2017.09.26", "title": "Нова кадрова драма в Нова тв! Милен Цветков се гласи да клъцне главата на Даниел Петканов"}
{"url": "https://www.blitz.bg/svyat/strashna-vest-ot-islyamska-drzhava-sled-ubiystvoto-na-izvestniya-ruski-general_news546362.html", "text": "\n \"Ислямска държава\" твърди, че още двама руски офицери са били убити в боевете в източната част на провинция Дейр-ез-Зор, Североизточна Сирия, предава сръбското електронно издание Srbija Danas. \nИзданието уточнява, че терористичната група все още не е предоставила никакви доказателства за твърденията, които не са потвърдени и от руското министерство на отбраната. Междувременно информационната служба на терористите Al-'Amak също съобщава за двама убити руски военнослужещи в района на град Мазлум, на източния бряг на река Ефрат. \nПрипомняме, че руският генерал-лейтенант Валерий Асапов е загинал в Сирия при обстрел от страна на терористите от „Ислямска държава“. Той е бил старши на групата руските военни съветници, намирал се е в команден пункт на сирийските войски. Руските военнослужещи оказват помощ на сирийските командири при управлението на операцията по освобождаването на град Деир ез Зор“. \n\"В резултат на внезапен минометен обстрел от страна на терористите от „Ислямска държава” генерал-лейтенант Валерий Асапов е получил смъртоносна рана”, съобщават още от военното министерство. Оттам добавят, че висшият военен посмъртно е предложен за най-високо държавно отличие.\n", "date": "2017.09.26", "title": "Страшна вест от \"Ислямска държава\" след убийството на известния руски генерал"}
{"url": "https://www.blitz.bg/obshtestvo/obyavata-na-tazi-baba-garantirano-shche-razplache-vsichki_news546374.html", "text": "\n На един от най-известните сайтове за обяви има една, която наистина звучи невероятно. Това е обява за апартамент от 150 квадрата на френската улица в Белград с климатик, камина, тераса, интернет и паркинг.  \n Както се посочва в обявата, възрастна, осигурена и толерантна госпожа, която живее сама, предлага безплатна квартира на момиче, студентка, да живее с нея до края на следването.  \n Както се казва в текста, собственичката на апартамента е със здрав разум и бодър дух, с наскоро нарушено здравословно състояние поради стрес и внезапна загуба на любим човек. \n Имаше инфаркт и по-лека операция, след което успешно се възстановява. \nОсобено важно е, че тази обява не е от човек, който се нуждае от помощ и грижи, за да даде безплатно апартамента. \n \"Тази обява е по желание на нашата баба, защото всички от семейството задължително искаме някой примерен да живее в апартамента с нашата роднина, за да бъде сигурна и тя и ние, че не е сама. В замяна очакваме момичето е да е отговорно, почтено, възпитано, хуманно и нормално да се държи така, сякаш е в своя дом и с баба се\", пишело в обявата. \n От кандидатката НЕ се изисква да бъде медицинска сестра, нито чистачка за бабата, освен да купува  някои хранителни стоки за дома или лекарства, е посочено още обявлението. \n Малко трудно да се каже дали горните редове ще предизвикват сълзи у онези, които го прочетат. Обявата е привлекателна, но все още отворена, търсейки добро момиче, което ще живее с бабата. \n", "date": "2017.09.26", "title": "Обявата на тази баба гарантирано ще разплаче всички"}
{"url": "https://www.blitz.bg/svyat/borbata-s-natsionalnite-maltsinstva-i-mezhdunarodnite-skandali-ministrt-na-obrazovanieto-na-ukrayna-byaga-ot-kolegite-si-v-evropa_news546368.html", "text": "Във връзка с приемането в Украйна на нов закон външното министерство на Украйна подаде жалба в ОССЕ и ЕС, а президентът на Румъния Клаус Йоханис отмени своята официална визита в Украйна. Сега пък министърът на образованието и науката на Украйна Лилия Гриневич се изплаши да се срещне с министъра на човешките ресурси на Унгария Золтан Балог, съобщава Руская весна.\nУнгарският министър помоли за среща, след като Върховната рада на Украйна подкрепи провеждането на образователни реформи. Срещата на Балог с Гриневич бе насрочена за 25 септември.  \nНа 5 септември украинските депутати гласуваха в подкрепа на проекта за образователна реформа, ключово нововъведение в която бе отмяната на преподаването на езиците на малцинствата, започвайки от средното училище. \nОт пресслужбата на министерството на образованието на Украйна съобщиха, че министърът не възнамерява да напуска Киев и „за съжаление, тя не може да се срещне с господин Золтан Балог“. Бе обещано срещата да се състои през октомври. \n„Вече е предвидена среща на Лилия Гриневич с министъра на човешките ресурси на Унгария през октомври въз основа на предварителни споразумения между страните“, съобщиха от ведомството. \nДали украинският министър също възнамерява да бяга от румънския си и молдовски колеги към момента не е известно, но Румъния и Молдова вече разкритикуваха образователната реформа на Украйна. Превод и редакция: БЛИЦ \n \n", "date": "2017.09.26", "title": "Борбата с националните малцинства и международните скандали: Министърът на образованието на Украйна бяга от колегите си в Европа"}
{"url": "https://www.blitz.bg/svyat/panika-v-metroto-v-london-vzriv-izbukhna-evakuirat-metrostantsiya-snimkivideo_news546384.html", "text": "Метростанция Тауър Хил на метрото в Лондон бе евакуирана, след като предмет избухна в пламъци във влак. Снимки, заснети на мястото на инцидента, показват как някакъв предмет гори ярко по средата на мотрисата.\nОт полицията заявиха, че инцидентът не буди подозрение, защото е резултат от прегряването и взривяването на зарядно за телефон. \nПътниците обаче са изпаднали в паника и, блъскайки се едни-други, са хукнали към изхода на метростанцията.  \nСлед това служителите на метростанцията са пречили на пътниците да влязат в нея, а надпис е гласял „извънредна ситуация – не влизай“. \nВ момента полицията разследва обстоятелствата около инцидента.   \nОчевидци обаче публикуваха в туитър кадри от метростанцията. „Не знам какво се случва, но в метростанция Тауър Хил има нещо, което гори в метро влак“, написа един от тях. \nДруги пък се оплакват, че са пострадали в блъсканицата, последвала паниката при инцидента. Превод и редакция: БЛИЦ   \n", "date": "2017.09.26", "title": "Паника в метрото в Лондон! Взрив избухна, евакуират метростанция (СНИМКИ/ВИДЕО)"}
{"url": "https://www.blitz.bg/svyat/spirashch-dkha-moment-momiche-otselyava-sled-padane-ot-33-iya-etazh-video_news546394.html", "text": "Спиращ дъха момент е заснет с камера. На клипа се вижда как тийнейджърка пада от балкон на 33-ия етаж в Китай. За щастие, момичето се приземява върху голяма въздушна възглавница.\nИнцидентът е станал в неделя вечерта в Гуанджоу. Пожарникари, войници и приятел на момичето са се опитали да го разубедят да скача, докато тя заплашвала, че ще си сложи край на живота заради любовни проблеми. \nСлед около час преговори момичето все пак скочило, но паднало върху разпъната долу от пожарникарите голяма въздушна възглавница. \nПри падането момичето си е счупило таза и си е наранило гърба, но травмите не са животозастрашаващи. Превод и редакция: БЛИЦ \n \n   \n \n \n \n", "date": "2017.09.26", "title": "Спиращ дъха момент! Момиче оцелява след падане от 33-ия етаж (ВИДЕО)"}
{"url": "https://www.blitz.bg/svyat/doza-smyakh-tazi-zhena-shofor-vtreshchi-okolnite-s-talanta-si-video_news546407.html", "text": "Тази жена втрещи всички, тъй като не можа да паркира миниатюрната си кола на огромно паркомясто. Мястото е над два пъти по-голямо от дължината на автомобила, а жената прекарва 3 минути в опит да вкара колата в очертанията.\nТя се опитва да се доближи до бордюра не особено успешно. \n  \n", "date": "2017.09.26", "title": "Доза смях! Тази жена-шофьор втрещи околните с \"таланта\" си (ВИДЕО)"}
{"url": "https://www.blitz.bg/svyat/tova-mozhe-da-se-vidi-samo-v-rusiya-tazi-mechka-shokira-shofor-video_news546413.html", "text": "В последните години разбрахме, че по руските шосета може да се види какво ли не – от мутра с пистолет, през метеорит до неволно преминаващ между две ливади танк. Никога обаче човек не трябва да заключава, че е видял всичко. Доказва го последното видео, придобило популярност в социалните мрежи.\nПътник в автомобил е заснел как с колата се изравнява... огромна мечка... в кош на мотор, пише bTV.\n Изненадите не свършват дотук – животното показва с жестове отношение към трафика и дори свири на вузузела. \nУверете се сами: \n", "date": "2017.09.26", "title": "Това може да се види само в Русия: Тази мечка шокира шофьор (ВИДЕО)"}
{"url": "https://www.blitz.bg/layfstayl/shoubiznes/lyubopitno-mzht-na-gala-s-iznenadvashcho-priznanie-v-efir_news546280.html", "text": "Голямата любов на Гала — мъжът й Стефан, бил пожарникар преди време. Симпатичният ководещ на блондинката, с когото сутрин откриват заедно предаването, е имал доста отговорна длъжност в пожарната команда, пише hotarena.net.\nСамият той се похвали, че помни униформите от брезент, които задължително носел. \n„ ”, разказва често на маса любимият на водещата. Особено когато се разчуства по повод на миналото. Стефан е 11 години по-млад от Гала, но двамата са неразделни. \nИ по всичко изглежда, че връзката им е укрепнала до толкова, че 50-годишната водеща се чувства прекрасно, докато двамата водят заедно шоуто й в ефира.\n", "date": "2017.09.26", "title": "Любопитно: Мъжът на Гала с изненадващо признание в ефир!"}
{"url": "https://www.blitz.bg/analizi-i-komentari/novo-boyno-pole-na-kakvo-obrekokha-kyurdite-blizkiya-iztok-s-referenduma-za-nezavisimost_news546216.html", "text": "В Иракски Кюрдистан и на някои съседни територии, не влизащи в тази автономия, се състоя референдум за независимост. Така в Близкия Изток се появи нова обширна зона на нестабилност и конфликти, които ще продължат не една година.\nИракският парламент реагира, като постанови, че нефтените находища в Киркук влизат в баланса на централното правителство в Багдад, съобщи Anadolu. \n  \nОще преди референдума се изказаха против провеждането му Ирак, Турция, Иран, САЩ и ЕС. Русия се въздържа от ясна позиция. Единствено Израел еднозначно подкрепи допитването. \n  \nТова разпределение на силите, според pravda.ru, позволява да се направят някои предположения за бъдещето: \n  \nПърво, Иракски Кюрдистан става нова арена за (след Сирия) сближаване между Иран и Турция. Те декларираха принципно непризнаване на правата на кюрдите за референдум. \n  \nВторо, властите в Багдад са изключително несъгласни с опитите на кюрдите да присъединят към своята автономия много арабски сунитски райони. Кюрдите умело използват сунитско-шиитските противоречия в Ирак и провокират разкол сред населението. Мнозинството араби-сунити от провинция Анбар предпочитат да се присъединят към кюрдските сепаратисти, отколкото да поддържат шиитското правителство в Багдад. \n  \nПо същество кюрдският фактор ще задълбочи поляризацията между сунити и шиити в Близкия Изток. Първи кюрдите, а след това и арабите-сунити, ще се ориентират към съюз с Израел, подтиквани от Саудитска Арабия. \n  \nТака Кюрдистан, а с него и територията на „Ирак и Леванта” ще се превърнат в мащабна арена на сунитско-шиитско и израелско-иранско противоборство. И това ще продължи дълго време. \n  Превод и редакция: БЛИЦ \n \n", "date": "2017.09.26", "title": "Ново бойно поле: На какво обрекоха кюрдите Близкия Изток с референдума за независимост?"}
{"url": "https://www.blitz.bg/svyat/poroyna-burya-otnese-samotraki_news546275.html", "text": "\nСилна буря, придружена от проливен дъжд, предизвика наводнения на гръцкия остров Самотраки, съобщава гръцко издание, цитирано от БНР. \nМестните власти призоваха жителите да избягват пътуванията, които не са наложителни, заради наводнените пътища. Пожарникари извадиха четири коли, останали под вода. \nСвлачища прекъснаха достъпа до някои села, а един мост е отнесен от придошлите води. Има проблеми с електричеството, няма и мобилни връзки.\n", "date": "2017.09.26", "title": "Поройна буря отнесе Самотраки"}
{"url": "https://www.blitz.bg/svyat/srbski-medii-na-bunt-sreshchu-informatsionnoto-zatmnenie_news546314.html", "text": "\n В Сърбия бе създадена група против медийния мрак, към която за броени дни се присъединиха над 80 медии и неправителствени организации, както и над сто личности, с цел да тръгнат заедно в борба за свобода на медиите в страната, съобщава белградският вестник \"Данас\", цитиран от БНТ. \n Групата се събра в подкрепа на \"Вранске новине\", една от най-важните местни медии в Сърбия, който миналата седмица бе закрит поради непоносим политически и икономически натиск, пише \"Данас\". Закриването на вестника и гладната стачка на неговия собственик и главен и отговорен редактор Вукашин Обрадович са символ на ситуацията, в която се намират огромното мнозинство други независими медии в Сърбия, както и на свободата на медиите като цяло. \n Групата е формирана през седмицата, в която атаките срещу свободата на медиите и съществуването на независимите журналисти достигнаха кулминация. Само за ден бе закрит \"Вранске новине\", извършени бяха нападения срещу разследващ журналист от /мрежата за разследваща журналистика/ КРИК от страна на управляващата партия, а журналистки отново бяха мишена на атаки на първата страница на вестник \"Информер\", се казва съобщение на групата. \n Организаторите призоваха всички медии в четвъртък, на 28 септември, на съвместна акция срещу медийното затъмнение в Сърбия. Всички медии, интернет портали, интернет страници, социални мрежи, които подкрепят целите на групата, са призовани да излязат с тъмни екрани по обяд или да бележат печатните си издания с черен знак, който символизира медийния мрак, който цари вече години в Сърбия, се казва в съобщението, цитирано от \"Данас\". \n Хърватия е подготвила закон за правата на хърватските защитници, в който за първи път посочва Сърбия, Черна гора и голям брой от членовете на сръбското национално малцинство в Хърватия като агресори, съобщава вестник \"Блиц\". \n Законът бе посрещнат с аплодисменти от страна на всички политически партии в парламентарната комисия за ветераните и щеше да бъде приет, ако председателят на Самостоятелната демократична сръбска партия Милорад Пуповац не се изказа публично срещу него, а като тема го постави и президентът на Сърбия Александър Вучич в рамките на участието си в заседанието на Общото събрание на ООН в Ню Йорк. \nПредложеният законопроект се основава на Декларацията за отечествената война, но с две съществени разлики що се отнася до формулировката кой е бил агресор срещу Хърватия. В законопроекта пише, че \"агресия срещу Хърватия са извършили Сърбия, Черна гора, Югославската народна армия и паравоенни формации от Босна и Херцеговина с помощта на голям брой членове на сръбското национално малцинство в Хърватия\", докато в Декларацията не се споменава Босна и Херцеговина и се посочва въоръжен бунт само на една част от сръбското малцинство в Хърватия. \n Всички хърватски политически партии, представени в парламента, искат да приемат закона за правата на хърватските защитници. Единствената им дилема е дали да посочат като агресор \"голям брой от сърбите\" или \"част от сърбите\", които са живели в Хърватия. Със закона те искат и военни репарации, което според оценката на отделни депутати ще струва на Сърбия цели 40 милиарда евро, пише вестникът. \"Блиц\" цитира депутата Йосип Якич от Хърватската демократична общност, който казва, че репарациите са едно от петте главни условия за присъединяване на Сърбия към ЕС. \n Според Милорад Пуповац искането за репарации връща страните отново към война. \n", "date": "2017.09.26", "title": "Сръбски медии на бунт срещу информационното затъмнение"}
{"url": "https://www.blitz.bg/svyat/ubitiyat-ot-id-v-siriya-valeriy-asapov-e-desetiyat-ruski-general-zaginal-v-lokalni-konflikti-sled-1980-g-koi-sa-drugite_news546179.html", "text": "От старата руска войска е унаследена в съветската армия традицията военачалниците от всички степени да бъдат максимално напред в бойния ред. Например във Втората световна война са загинали 416 генерали и адмирали, сред които 4 командващи фронтове, 22 командващи армии, 54 командири на корпуси, 117 командири на дивизии. Тази традиция е жива и в наши дни.\nНа 24 септември 2017 г. руското МО съобщи за гибелта край Дейр ез-Зор на старшия на групата на руските военни съветници в Сирия  генерал-лейтенант Валерий Асапов  при минохвъргачен обстрел от страна на ИД на командния пункт. Той е 35-ят загинал руски военнослужещ в Сирия. \n  \nПо този повод редакцията на ТАСС състави хронология на другите 9 загинали съветски и руски генерали от армията за 40 г.: трима в Афганистан, двама в Северна Осетия и четирима в Чечня. Кои са те? \n  Афганистан \n  \nНа 5 септември 1981 г. в района на голия планински масив Луркох (югозападната част на страната) в свален от муджахидините вертолет Ми-8Т загива заместник-командващият на ВВС на Туркестанския военен окръг  генерал-майор Вадим Хахалов . Тялото му е евакуирано след проведена бойна операция във враждебния район. \n  \nНа 19 февруари 1982 г. в Афганистан загива  генерал-лейтенант Пьотр Шкидченко , заместник на главния военен съветник и началник на група за управление на бойните действия в ДРА. Вертолетът Ми-8 на афганистанските ВВС с Шкидченко на борда е обстрелян от земята край югоизточния град Хост, извършил несполучливо принудително кацане и изгорял. Заедно с него загинали 4 съветски летци. Посмъртно му е присвоено званието Герой на Руската федерация. \n  \nНа 12 ноември 1985 г. в Афганистан загива съветникът на командващия ВВС на Афганистан  генерал-майор от авиацията Николай Власов . По време на боен полет от Кандахар за Шинданд той пилотирал афганистански изтребител МиГ-21бис, но е свален с преносим ЗРК. Успял да се катапултира, но е убит от муджахидините. \n  \nДруги двама съветски генерали –  Анатолий Драгун и Леонид Цуканов  – починали в Афганистан от естествена смърт, в основата на това стои хроничното напрежение и преумората, както и невъзможност да полагат грижи за здравето си. \n  Северна Осетия \n  \nНа 1 август 1993 г. в района на село Тарское от засада е направен на решето лек автомобил, с който пътувал на преговори командирът на 42-и армейски корпус от Северокавказкия военен окръг  генерал-майор Анатолий Корецки  с 6 души екип и охрана. Генералът и още двама са убити, останалите са ранени. Престъпниците не са намерени. \n  \nНа 16 април 1998 г. на шосето Моздок-Владикавказ на прохода Хурикау при обстрел на автоколона е убит  генерал-майор Виктор Прокопенко  от Генералния щаб на руската армия. Убийците не са открити. \n  Чеченска република \n  \nНа 18 януари 2000 г. в чеченската столица Грозни в престрелка със сепаратисти загива заместник-командващият на групата федерални войски „Север”  генерал-майор Михаил Малофеев . Посмъртно получава звание Герой на Руската федерация. \n  \nНа 17 септември 2001 г. в покрайнините на Грозни чеченските сепаратисти с ПЗРК „Игла” свалят руски вертолет Ми-8. Загиват 13 души, включително  генерал-майор Анатолий Поздняков и генерал-майор Павел Варфоломеев  от Генералния щаб. Терористите са разкрити и осъдени на доживотен затвор. \n  \nНа 29 ноември 2001 г. 15-годишно момиче-камикадзе се самовзривява на площад в град Урус Мартан по време на среща на военния комендант на града  генерал-майор Гайдар Гаджиев . От получените тежки рани генералът умира след два дни във военна болница в Моздок. \n  \nНа 6 март 2000 г. в село Ведено в командния си пункт умира от остра сърдечна недостатъчност командващият групировката на морската пехота в Северен Кавказ  генерал-майор Александър Отраковски . Посмъртно получава званието Герой на Руската федерация. \n  \nСпоред открити източници, освен генералите от руското МО, от 1992 г. в Северен Кавказ са загинали (убити или починали от естествена смърт по време на бойните действия) общо 11 генерали от милицията, вътрешните служби, ФСС и други ведомства. \n  Превод и редакция БЛИЦ \n \n", "date": "2017.09.26", "title": "Убитият от ИД в Сирия Валерий Асапов е десетият руски генерал, загинал в локални конфликти след 1980 г. Кои са другите?"}
{"url": "https://www.blitz.bg/layfstayl/shoubiznes/maykata-na-suzanita-razkri-dramatichno-kak-priyatelki-prokleli-dshcherya-da-umre_news546299.html", "text": "Шенай Мурад – майката на скандално известната певица Сузанита, разкрива, че в началото на бързата слава доста са страдали от негативните коментари по адрес на дъщеря й, но вече гледат на нещата от забавната страна, пише \"Tелеграф\".\n \"  споделя майката на звездата. \n Тя разказва, че снимките, на които  Сузанита  шофира и от два дни се въртят в интернет са фотошоп. Става въпрос за кадри, на които  Сузанита  е седнала на шофьоркото място, но не шофира.   казва Шенай Мурад.  \n", "date": "2017.09.26", "title": "Майката на Сузанита разкри драматично как приятелки проклели дъщеря ѝ да умре"}
{"url": "https://www.blitz.bg/obshtestvo/stolitsa/fandkova-s-vazhni-novini-za-remontite-v-sofiya_news546317.html", "text": "В началото на следващата седмица ще обявя договорите, които ще прекратя за неизпълнение на текущи ремонти. Това каза през журналисти кметът на Столичната община Йорданка Фандъкова, след като взе участие в Седмия дискусионен форум „Строителството през 2018 г. – перспективи и предизвикателства“, предаде агенция „Фокус“.\n„Контролът, който осъществяваме е ежедневен. В София се инвестират сериозни средства в много големи ремонти. Примерите за лоша работа или забавяне са изключително малко. 10 са огромните обекта. Имаме добри строители, но като във всяка професия имаме и нетолкова добри примери. Моята отговорност е да следя и да не допускаме да плащаме за некчаествена работа. Примерът от бул. „Шипченски проход“ е ясен – изцяло връщане за преработка на участъците. Договорът, който е сключен с фирмата за бул. „Шипченски проход“ включва много по-голям участък. Тази година ние реализираме само първия етап“, коментира Фандъкова. \nПо думите й той е на стойност около 2,5 млн. лв., а не 8 млн. лв., както е писало в някои медии. „Това да не приемеш работа за над половин милион мисля, че е доста сериозна санкция. Не мога да си представя, че може строители да работят и да ги върнеш 6 пъти за един тротоар. Има неизпълнения на текущи ремонти от страна на някои фирми. В момента правим анализ и разглеждаме много внимателно. Не очаквайте от мен да назова договорите, които подготвям за прекратяване, защото искам да сме изрядни“, допълни тя. \nПо думите й до края на седмицата ще има резултата и в началото на следващата ще обяви договорите, които ще прекрати. „Това ще са всички, които ще бъде необходимо да се прекратяват. Няма да са много, но няма и да са малко“, увери кметът на София. \n„На бул. „Прага“ единствено ме ядосаха, че хората минават през прахоляка. Имат още срок, но все пак трябва да имат и отговорността, че могат и трябва да работят по-бързо и по-интензивно, не с двама души, а с няколко екипа“, допълни Фандъкова. \nТя уточни, че за „Граф Игнатиев“ се провежда обществена поръчка за избор на изпълнител и веднага щом като има избран такъв, ще направят графика по изпълнението на проекта\n", "date": "2017.09.26", "title": "Фандъкова с важни новини за ремонтите в София"}
{"url": "https://www.blitz.bg/obshtestvo/vazhno-za-shoforite-golemi-promeni-pri-registratsiyata-v-kat_news546310.html", "text": "\n Промени при регистрацията на автомобилите в КАТ улесняват шофьорите и намаляват значително времето за тази процедура. Много от услугите вече са събрани на едно гише, а плащанията на всички такси за регистрациите могат да стават и на ПОС терминал. \n Преди 20 дни стартира новата организация на работа за регистриране на автомобили. Времето за това вече не надвишава 45 минути. A преди цялата процедура отнемаше около 2 часа. \n „Изместихме много гишета на едно място, включително и банковите гишета“, заяви комисар Тенчо Тенев, цитиран от БНТ. \n „Усилията на МВР са насочени към последващо осигуряване плащане и на глобите за нарушение на закона за движение по пътищата, също чрез ПОС терминали“, каза комисар Бойко Рановски – началник на „Пътна полиция“. \n Шофьорите веднага почувстваха промяната. А в най-натоварения пункт в страната – в София, всеки шофьор, който регистрира автомобила си, ще получава безплатно хендсфрий. \n Закупени са 5000 устройства, с които да се осигури по-безопасно шофиране и жертвите на пътя да бъдат намалени. \n Новата кампания е инициирана от евродепутатите Андрей Новаков и Емил Радев. \n Започна и кампания за намаляване на жертвите на пътя. По данни на „Пътна полиция“ до този момент през 2017 г. загиналите на пътя са с 9 по-малко, а ранените са намалели с 230 в сравнение с предходната година. \n", "date": "2017.09.26", "title": "Важно за шофьорите! Големи промени при регистрацията в КАТ!"}
