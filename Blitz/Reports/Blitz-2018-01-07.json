{"url": "https://www.blitz.bg/svyat/bremennata-keyt-midltn-siyae-snimki_news569769.html", "text": "Бременната Кейт Мидълтън, принц Уилям и принц Филип споделиха заедно разходката си до църквата в Сандрингам. Заедно с кралицата те присъстваха на неделната служба, съобщават \"Ивнинг Стандарт\" и novini.london.\nПо думи на очевидци, Кейт буквално сияела, а компания й правела и сестра й Пипа. \nНейно Величество е била докарана с кола до църквата \"Света Мария Магдалена\". \nПо традиция тя е облечена с ярък тоалет. \n \n", "date": "2018.01.07", "title": "Бременната Кейт Мидълтън сияе! (СНИМКИ)"}
{"url": "https://www.blitz.bg/svyat/vzrivt-v-shvedskata-stolitsa-vze-prva-zhertva_news569719.html", "text": "Мъжът, за когото бе съобщено, че е получил сериозни наранявания след взрив близо до метростанция \"Ворбю\" в Стокхолм, е починал, предаде АФП. Пострадалият бе откаран в критично състояние в болница.\nШведската информационна агенция ТТ уточнява, че загиналият е 60-годишен мъж и в момента на експлозията го придружавала 45-годишна жена. \nСпоред свидетели мъжът вдигнал от земята някакъв предмет и веднага последвал взрив, заяви говорителят на стокхолмската полиция Ерик Олсон. \nШведските всекидневници с голям тираж \"Експресен“ и \"Афтонбладет“ твърдят, че експлозивното устройство било ръчна граната. \n\"Засега обаче прекалено рано да се каже точно. Ще стане ясно след като бъдат огласени заключенията на сапьорите\", посочи говорителят. Според него полицията не подкрепя версията за терористичен акт. Разследва се опит за убийство. \nМястото на взрива е отцепено. Станцията на метрото е затворена. Източник: Канал 3 \n \n", "date": "2018.01.07", "title": "Взривът в шведската столица взе първа жертва"}
{"url": "https://www.blitz.bg/svyat/arestuvakha-bivshiya-iranski-prezident-makhmud-akhmadinedzhad_news569721.html", "text": "В Иран арестуваха бившия президент Махмуд Ахмадинеджад за подкрепа на протести по време на визита в Шираз, съобщава вестник Al-Quds Al-Arabi, който се позовава на източник в Техеран. По информация на изданието, властта е одобрила ареста на бившия президент заради изявлението на Ахмадинеджад в Бушер, което бе оценено като \"подстрекателство към безпорядък\".\n В четвъртък Ахмадинеджад разкритикува действащия президент Хасан Роухани и неговото правителство пред жители на града. Той ги обвини в отдалечаване от проблемите на народа, \"лошо управление\" и присвояване \"монополите на общественото богатство\". \n По информация на изданието, арестът на политика е станал с одобрението на върховния лидер на републиката Аятоллах Али Хаменей. \n Консерваторът Ахмадинеджад беше президент два поредни мандата - от 2005 до 2013 г. През 2009 г. в страната имаше протести след неговата повторна изборна победа. \n В големите градове на републиката от 28 декември има масови протести. Демонстрантите искат от властта да подобри икономическата ситуация. \n В Техеран смятат, че протестите са свързани както с вътрешните проблеми, така и с подстрекателство от страна на САЩ, Великобритания, Саудитска Арабия. Жертви на безпорядъка са станали най-малко 20 души, а стотици са задържаните. \n Малко по-късно стана ясно, че иранските власти са задържали главните организатори на протестите, които не стихват в различни градове на страната от края на 2017 г. Болшинството от по-рано задържаните са освободени, съобщи телевизия Press TV, позовавайки се на представител на полицията. \n", "date": "2018.01.07", "title": "Арестуваха бившия ирански президент Махмуд Ахмадинеджад"}
{"url": "https://www.blitz.bg/politika/ekskluzivni-snimki-ot-poseshchenieto-na-borisov-i-rashidov-v-istanbul_news569723.html", "text": "Премиерът Бойко Борисов и председателят на парламентарната комисия по култура Вежди Рашидов се срещнаха с президента на Турция Реджеп Ердоган и премиера на страната Бинали Йълдъръм.\nБорисов и Рашидов бяха в Истанбул за откриването на реставрираната църква „Св. Стефан”. След официалната церемония в храма двамата проведоха разговори с Ердоган и Йълдъръм. \nПреди откриването на обновения храм бившият министър на културата обясни, че възстановяването на Желязната църква е станало възможно благодарение на добрата дипломация на правителството на премиера Борисов. \n„Най-хубавото е, че стана нещо прекрасно – това е паметник на културата на Турция. След като ние реставрирахме с европейски пари Ески джамия в Стара Загора и Джумая джамия в Пловдив, като наши паметници на културата, имахме основание, разбира се, да преговаряме за това. \nНо най-важния успех, който постигна правителството е, че след близо 100 години искане на екзархичните имоти, след един официален обяд, успяхме да си ги върнем“, коментира Рашидов. \n \n", "date": "2018.01.07", "title": "Ексклузивни СНИМКИ от посещението на Борисов и Рашидов в Истанбул"}
{"url": "https://www.blitz.bg/svyat/kurioz-shofor-zvnna-na-politsiyata-za-da-sobshchi-che-kara-pil_news569728.html", "text": "39-годишен шофьор звънна на полицията, за да съобщи, че кара пил. Майкъл Лестър от Уинтър Хевън, Флорида, се е обадил на 911 в нощта на Нова Година, казвайки на оператора, че е пиян и кара в това състояние „цяла нощ”, съобщава Ай Ти Ви.\nКогато операторът го пита къде се намира в момента, мъжът казва „нямам идея, много съм пиян”. Когато операторът поискал от пияния мъж да каже фамилното си име, той отговорил „смятам да си взема нещо за ядене”. Попитан отново за името си, той отвърнал, че в момента не му се струва „подходящо да каже това”.  Освен това, мъжът добавил, че кара в грешната лента. \nОт полицията потвърдиха, че никой не е пострадал при инцидента. След като полицията го хваща, мъжът твърди, че е изпил само две бири, но накрая си признава, че е погълнал много повече, а освен това е взел и метамфетамин. \nМестната полиция в Полк Каунти написа на фейсбук страницата си следното съобщение за случая: „В новогодишната нощ Майкъл реши да докладва за пиян шофьор. Себе си. Шерифството в Полк Каунти направи 30 ареста на шофьори през декември. Специални благодарности на Майкъл Лестър, който се жертва, за да стане номер 30 (обичаме кръглите числа). Поне Майкъл не стана причина за катастрофа и е жив.” Източник: Нова телевизия  \n", "date": "2018.01.07", "title": "Куриоз! Шофьор звънна на полицията, за да съобщи, че кара пил"}
{"url": "https://www.blitz.bg/svyat/tya-ne-vyarvashe-v-sdbata-no-kogato-razgleda-detskite-si-snimki-razbra-che-ed-naistina-e-neyniyat-mzh_news569342.html", "text": "Хайди и Ед Савит се женят през лятото на миналата година, но не подозират, че съдбата ги е събрала много по-рано. Това станало ясно от снимките от стар албум, направени преди 20 години в турския курорт Гюмбет, пише „Дейли мейл”.\nПодозренията се зародили след като Хайди на шега разказала на съпруга си за „ваканционния си роман”, който имала с 6-годишно момче на име Ед. \nПо думите й, в продължение на две седмици те не се отделяли един от друг и се държали за ръце докато не дошло време да се разделят. Съвпадението се оказало много странно, но влюбените решили да не му отдават особено значение, докато Хайди не се попаднала на албумите със стари снимки. \n  \nНа снимка, направена през 1997 година, тя стои до малко момченце. А за най-голямо удивление момчето на снимката бил Ед. Разпознаването му било много лесно заради забавната му детска подстрижка. \n  \nВтората среща на Хайди и Ед е през 2011 година в университета в Нюкасъл. \nПовод за запознанството им станала сушилнята в студентското общежитие – Ед не знаел как да я ползва и помолил бъдещата си съпруга за помощ. \nСъвсем скоро двамата започнали да се срещат, а 4 години след втората им първа среща минали под венчило. \n  \n\"Не вярвах в съдбата, но определено ни е предопределено да сме заедно\", казва младата жена.  Превод: БЛИЦ \n", "date": "2018.01.07", "title": "Тя не вярваше в съдбата, но когато разгледа детските си СНИМКИ, разбра, че Ед наистина е нейният мъж"}
{"url": "https://www.blitz.bg/svyat/snezhna-burya-pokosi-ispaniya_news569732.html", "text": "\n Испанските власти заявиха, че днес следобед са били спасени последните хора, блокирани в своите автомобили на път близо до Мадрид заради обилен снеговалеж и силно застудяване, цитирайки Ройтерс.  \nХора, връщащи се от празничния сезон, прекараха часове в своите автомобили, след като 70-километров участък от шосе между Мадрид и Сеговия беше блокиран от сняг снощи. Според в. \"Паис\" между 3500 и 4000 шофьори са били принудени да прекарат нощта на пътя. В Туитър бяха публикувани снимки, показващи как спасители се опитват да освободят блокирани в снега хора. Части от шосето остават непроходими и се очакват още снеговалежи. \nШофьори, блокирани на пътя, се оплакаха в социалните мрежи, че спасителните усилия са били бавни. Някои казаха, че са прекарали часове без храна или гориво за отопляване на автомобилите си. В спасяването се включиха армейски подразделения за реагиране при извънредни ситуации, посочва АП. Над 150 войници, подпомагани от снегорини, работиха през нощта за освобождаване на блокирани на пътя коли. \n \n", "date": "2018.01.07", "title": "Снежна буря покоси Испания"}
{"url": "https://www.blitz.bg/politika/zakharieva-otpravi-interesno-predlozhenie-na-chavushoglu_news569739.html", "text": "Външните министри на България и Турция - Екатерина Захариева и Мевлют Чавушоглу, разговаряха днес в Истанбул след откриването на ремонтираната църква „Свети Стефан”. Захариева награди своя колега с възпоменателен медал по повод възстановяването на храма и го покани на посещение в България, съобщиха от външно министерство.\n Двете страни оцениха високо днешното събитие като послание за толерантност и добросъседство. Министрите изразиха желание за развитие на двустранните отношения във всички аспекти в дух на сътрудничество. \n", "date": "2018.01.07", "title": "Захариева отправи интересно предложение на Чавушоглу"}
{"url": "https://www.blitz.bg/layfstayl/svetski/desi-slava-se-pokaza-za-prvi-pt-sled-razhdaneto-snimka_news569636.html", "text": "10 дни след появата на втория й син – Борис, ДесиСлава вече е на крака и щедро черпи приятели и познати за щастливото събитие, пише HotArena. Вече се появи първата снимка на пайнерката след като роди наследник на боксьора Благой Найденов на 28 декември.\n Тя бе щракната в компанията на колегите си Елена Паришева и Джордан в заведение. \n Звездата тепърва ще започне да влиза във форма и да сваля килограми. Впечатление правят и корените на косата й, които са се слегнали. Вероятно все още не може да обърне внимание на себе си, тъй като грижите й се умножиха около появата на бебока. \n Малко преди да роди, любимият й Благой вместо да стои вкъщи и да й помага, се чудеше в коя чалготека да се завре. Деси очевидно бърза да му го върне и да си навакса пропуснатото време. \n", "date": "2018.01.07", "title": "Деси Слава се показа за първи път след раждането (СНИМКА)"}
{"url": "https://www.blitz.bg/svyat/zrk-pantsir-snoshchi-svalil-oshche-bezpilotnitsi-blizo-do-khmeymim_news569599.html", "text": "Снощи руската ПВО в авиобазата Хмеймим отново свалила вражески въздушни обекти в околностите на градчето Джебла, съобщи rusvesna.su с позоваване на местни електронни медии. Преди взривовете жителите чули сирените за въздушна тревога.\n„В Джебла и нейните околности добре е чут звукът от старта на ракети от летището Хмеймим, където, според медиите, системи за ПВО прехванали вражески безпилотни самолети над града и ги взривили, преди да достигнат целите си” – се казва в съобщение на местни електронни медии. \n  \nИнформацията се потвърждава от проправителствени и опозиционни активисти. Жителите от района активно обсъждали произшествието в социалните мрежи. \n  \nБЛИЦ припомня, че предната нощ руската ПВО свали два самоделни безпилотни апарата над Джебла. \n  Превод и редакция: БЛИЦ \n \n", "date": "2018.01.07", "title": "ЗРК „Панцир” снощи свалил още безпилотници близо до Хмеймим"}
{"url": "https://www.blitz.bg/svyat/vremeto-poludya-rekordni-zhegi-v-avstraliya-izmerikha-473-gradusa_news569679.html", "text": "\n Докато Съединените щати са сковани от студ, в Австралия има рекордни горещини. В Сидни термометрите отчетоха 47,3 градуса по Целзий. Това е най-горещият ден от 79 години насам.  \n Синоптиците потвърдиха рекорда със съобщение в Туитър. \n Измерените в 3 часа и 25 минути следобед местно време градуси са най-високите за града от 1939 г. насам. \nВ щата Виктория продължава борбата с горските пожари. Бушуват общо 18 огнища. \nВ Мелбърн пък 15-годишно момиче беше обвинено в умишлен палеж. \n", "date": "2018.01.07", "title": "Времето полудя! Рекордни жеги в Австралия, измериха 47,3 градуса"}
{"url": "https://www.blitz.bg/svyat/izvnredno-v-blits-vzriv-raztrese-metroto-v-stokkholm-ima-raneni_news569682.html", "text": "\n Най-малко двама души са получили сериозни наранявания след като в 13.07 минути избухна взрив край станция на метрото в южен квартал на шведската столица Стокхолм, съобщава местната полиция.  \n 60 годишен мъж взел предмет, оставен на станция в Стокхолм при което последвал взрив. Мъжът е транспортиран в болница. 45-годишна жена също е пострадала.  \nШведската полиция е получила към 11 часа тази сутрин анонимен сигнал, че днес ще има атентат, съобщава самата полиция. \nСтанция Varby Gard се намира на линия T13 в Стокхолм, която свързва няколко южни и северни предградия с центъра на града. \n", "date": "2018.01.07", "title": "Извънредно в БЛИЦ! Взрив разтресе метрото в Стокхолм, има ранени!"}
{"url": "https://www.blitz.bg/lyubopitno/dzhadzhi/spirame-da-polzvame-smartfoni-zadava-se-neshcho-oshche-po-pristrastyavashcho_news569683.html", "text": "\n Πpигoтвeтe ce зa нaчaлoтo нa ĸpaя нa cмapтфoнитe. Cигypнo звyчи cмeлo, имaйĸи пpeдвид cĸopoшнoтo пpeдcтaвянe нa пocлeдния и нaй-мoщeн іРhоnе нa Аррlе, ĸaĸтo и нoвият флaгмaн нa Ѕаmѕung - Gаlаху Nоtе 8. Така обаче е прогнозата на изтъкнатия американски футурист, журналист и писател - Ейми Уеб, предава Money.bg. Tя e ocнoвaтeл нa Инcтитyтa Futurе Тоdау и пpoфecop пo cтpaтeгичecĸo пpoгнoзиpaнe в бизнec yчилищeтo ĸъм Унивepcитeтa в Hю Йopĸ. \n Уеб набляга на факта, че вeчe имa дoĸaзaтeлcтвa зa cлeдвaщaтa вълнa oт ĸoмпютpи, ĸoитo щe нocим и ĸoмaндвaмe, изпoлзвaйĸи нaшитe глacoвe. Πpexoдът oт cмapтфoни ĸъм интeлигeнтни нocитeли - cлyшaлĸи, ĸoитo имaт биoмeтpични ceнзopи и виcoĸoгoвopитeли; пpъcтeни и гpивни, ĸoитo мoгaт дa yceтят нaшeтo движeниe; oчилa, ĸoитo зaпиcвaт и пoĸaзвaт инфopмaция - зaвинaги щe пpoмeнят нaчинa, пo ĸoйтo пpeживявaмe cвeтa. \n Teзи интeлигeнтни нocитeли пpeдлaгaт пoвeчe oт yмeн xapдyep, тe oбeщaвaт нoв вид дигитaлнa peaлнocт. Fасеbооk, Gооglе, Місrоѕоft, Ваіdu, Аlіbаbа, Ѕnар, Теnсеnt и Аррlе oбявиxa знaчитeлни инвecтиции в paзшиpeнa peaлнocт - дигитaлнo нacлaгвaнe нaд физичecĸия cвят. Tя вeчe ce пoяви нa мoбилнитe ни ycтpoйcтвa пoд фopмaтa нa филтpи Роkеmоn Gо и Ѕnарсhаt. Ho paзшиpeнa peaлнocт cтaвa oщe пo-интepecна, щoм зaпoчнe дa чepпи oт личнитe ни дaнни. \n Eднa oт нaй-вaжнитe тeндeнции, възниĸвaщи oт тaзи тexнoлoгия, e мapĸeтингът \"eдин ĸъм eдин\": пpeдocтaвянe нa възмoжнo нaй-дoбpaтa инфopмaция в paмĸитe нa тoчния ĸoнтeĸcт нa вceĸи пoтpeбитeл, нeзaвиcимo oт ycтpoйcтвoтo, ĸoeтo изпoлзвa в мoмeнтa. \n Гoвopи ce зa тoвa oт гoдини, нo c пoтoĸa oт инвecтиции и yвeличeнa изчиcлитeлнa мoщ, нaй-пocлe нaй-гoлeмитe тexнoлoгични ĸoмпaнии нaпpeдвaт в cъздaвaнeтo нa yниĸaлнo, личнo пpeживявaнe зa вceĸи. \n Чpeз ĸoмбиниpaнe нa мecтoпoлoжeния и oбeĸти в paмĸитe нa нaшeтo зpитeлнo пoлe, зaeднo c нaшитe ĸaлeндapи, ĸoнтaĸти и дopи биoмeтpичнитe ни дaнни, пpeдcтoящaтa вълнa oт paзшиpeнa peaлнocт щe бъдe пpoeĸтиpaнa cпeциaлнo зa вceĸи oт нac. \n Cлeд ĸaтo имaмe нeoгpaничeн дocтъп дo paзшиpeнaтa peaлнocт, вeчe нямa дa пpeживявaмe пpoдyĸти в мaгaзин или нa yeб cтpaницa, пpeднaзнaчeни дa пpeдизвиĸaт cпeцифичнo пoвeдeниe. \n Πpoбнитe нa мoднaтa мapĸa Ваnаnа Rерublіс ca c нeyтpaлнo ocвeтлeниe и бoя, ĸoeтo лacĸae пoтpeбитeлитe, дoĸaтo изпpoбвaт дpexи, нo пpoбнaтa нa бъдeщeтo e нaвcяĸъдe, ĸъдeтo имa paзмиcъл. Paзшиpeнaтa peaлнocт щe ви пoзвoли дa пpoбвaтe дpexи дopи в бaнятa нa oфиca или пpeд пpoзopцитe нa мeтpoтo. \n Toвa oзнaчaвa, чe ĸoмпaниитe щe тpябвa дa paзглeдaт ĸaĸвa иcтopия paзĸaзвaт зa cвoитe пpoдyĸти пpи бeзбpoй oбcтoятeлcтвa, зaщoтo вceĸи чoвeĸ щe пpeживee paзшиpeнaтa peaлнocт индивидyaлнo. \n Cтapтиpaщитe ĸoмпaнии зa мeдицинa и здpaвни гpижи, нaдявaйĸи ce дa paзгъpнaт пpилoжeния зa paзшиpeнa peaлнocт и oчилa зa oбyчeниeтo нa лeĸapи, мeдицинcĸи cecтpи и тexници, щe тpябвa дa имaт пpeдвид, чe бoлницитe нe ca ĸoнcтpyиpaни пo eдин и cъщ нaчин и чe cлyжитeлитe нe ca c eднaĸвa виcoчинa. \n Teзи cлyжитeли нямa дa мoгaт дa бъдaт oбyчeни в пpoцeдypи в иcтинcĸи paзшиpeнa peaлнocт, ocвeн aĸo тeзи фaĸтopи нe ca oтчeтeни. Koмпaниитe, ĸoитo пpoизвeждaт и пpoдaвaт инcтpyмeнти ĸaтo cтpoитeлни мaшини или ĸyxнeнcĸo oбopyдвaнe, щe oтĸpият, чe paзшиpeнaтa peaлнocт пpeдлaгa нa пoтpeбитeлитe чyдeceн нaчин дa изпpoбвaт пpoдyĸтитe им - aĸo тeзи ĸoмпaнии пoддъpжaт тoвa нивo нa пepcoнaлизиpaнe. \n Texнoлoгичнитe ĸoмпaнии, paбoтeщи c paзшиpeнa peaлнocт, cъщo ce движaт aгpecивнo в интepфeйca зa paзгoвopи. Heзaвиcимo дaли гoвopим зa Аmаzоn, Ѕіrі, Місrоѕоft или Gооglе, тpeниpaмe cиcтeмaтa чpeз нeщaтa, c ĸoитo cпoдeлямe c нeя, дa paзбиpa пo-дoбpe ĸaĸвo иcĸaмe. \n Coфтyepът, ĸoйтo зaxpaнвa Аmаzоn Есhо, вeчe e нaпycнaл гpaницитe нa нaшитe дoмoвe: мoжeм дa гo изпoлзвaмe, зa дa пopъчaмe пицa Dоmіnо\"ѕ дoĸaтo шoфиpaмe нaшия Нуundаі. Cĸopo, изпoлзвaйĸи cвъpзaнитe cлyшaлĸи и oчилa c paзшиpeнa peaлнocт, щe paзгoвapямe cъc Ѕtubb зa coc бapбeĸю, дoĸaтo cмe в мaгaзинa зa xpaнитeлни cтoĸи. \n Tъй ĸaтo глacoвитe интepфeйcи ce paзвивaт, пoтpeбитeлитe щe oчaĸвaт oт ĸoмпaниитe дa зaдaдaт въпpocи, cвъpзaни c пpoдyĸтитe им, ĸoeтo oзнaчaвa, чe вceĸи пoтpeбитeл щe cтaнe чacт oт иcтopиятa нa ĸoмпaниятa и тo в peaлнo вpeмe. \n Bcичĸo тoвa oзнaчaвa, чe в нeдaлeчнoтo бъдeщe щe нaпpaвим физичecĸoтo и цифpoвoтo цapcтвo взaимoзaмeняeми. Mиcлитe, чe cмapтфoнитe ca пpиcтpacтявaщи? Oщe нищo нe cтe видeли. \n", "date": "2018.01.07", "title": "Спираме да ползваме смартфони, задава се нещо още по-пристрастяващо!"}
{"url": "https://www.blitz.bg/svyat/ot-politsiyata-v-stokkholm-razprostranikha-goreshchi-podrobnosti-za-vzriva-v-metroto-video_news569684.html", "text": "Полицията съобщи, че 60-годишен мъж и 45-годишна жена са ранени в резултат на взрив в метростанция „Варби Гард“. Мъжът, както се съобщава, е откаран в болница в критично състояние.\nПолицаи казаха, че според първоначалната информация той е бил ранен, когато е вдигнал някакъв предмет от земята. Предполага се, че може да става дума за ръчна граната, която се е взривила в ръката му. \nКъм момента информация за състоянието на втората жертва няма.   \nГоворител на полицията каза: „Полицейски патрули са се натъкнали на ранен мъж, като се предполага, при експлозия. Те са разговаряли с човек, който е бил заедно с жертвата. Изглежда, че експлозията е била причинена от предмет, лежал на земята“.   \nГоворителят каза още, че към мястото на инцидента пътуват сапьорски екип.   \nГоворителят на пожарната в Стокхолм Ларс Аке Стивилинд каза пред радио Sveriges Radio: „Някой е използвал експлозиви. Не знаем нищо повече“. \nПолицията е отцепила района около метростанцията. Преустановено е и движението на метрото през въпросния участък. Към момента, според властите, инцидентът не е свързан с тероризъм.  Превод и редакция: БЛИЦ \n  \n", "date": "2018.01.07", "title": "От полицията в Стокхолм разпространиха горещи подробности за взрива в метрото (ВИДЕО)"}
{"url": "https://www.blitz.bg/svyat/borisov-i-erdogan-si-stisnakha-rtsete-eto-kakvo-obsdikha-dvamata-snimki_news569690.html", "text": "\n Предстои сериозен дебат за бъдещето на Европейския съюз в светлината на Брекзит, но страната ни ще положи усилия за възстановяване на добрия тон и отношенията на партньорство между Турция и страните от ЕС. Това посочи българският премиер Бойко Борисов на среща с президента на Турция Реджеп Тайип Ердоган, съобщава bTV. \n Двамата обсъдиха приоритетите на българското председателство на Съвета на Европейския съюз. \n Борисов подчерта, че България е заинтересована от нормализирането на диалога между Анкара и Брюксел и ще се опита да допринесе за постигане на разбирателство, което разрешава, а не създава проблеми. \n \nБорисов и Ердоган, които разговаряха след официалната церемония по откриването на реставрираната българска църква „Св. Стефан“ в Истанбул, оцениха високо положителната динамика между двете страни, както и приносът на Турция за овладяване на мигрантския натиск по българската граница и към Европа. \n Подчертано беше, че активизирането на двустранните контакти на политическо и експертно равнище през последните месеци е стимулирало развитието на отношенията във важни за България и Турция области като земеделието, транспорта, енергетиката. \n Премиерът благодари на президента Ердоган за личната му ангажираност и за усилията на турската държава за възстановяването на храма. Той посочи, че днешното събитие е не просто доказателство за сътрудничество между страните ни и толерантността между религиите, но и пример, че разбирателството и мирът са пътят за постигане на напредък по всички въпроси. \n По думите на Йълдъръм, България и Турция са показали в последните години, че проблемите не ги разделят, а ги свързват.Стабилното и устойчиво развитие на двустранните отношения е приоритет на българската външна политика, посочи Борисов на работна среща с турския си колега Бинали Йълдъръм. Той подчерта, че освен непосредствен съсед на страната ни, Турция е съюзник в НАТО и важен партньор в области като миграция, борба с тероризма, енергетика, земеделие и животновъдство, търговия и др. \n Борисов и Йълдъръм определиха като прекрасен повода, събрал днес в Истанбул представители на българската и на турската държави, християни и мюсюлмани и коментираха, че ако в миналото за Босфора са се водели войни, сега Истанбул, както и София, са градове, символи на единството на култури и религии. \n", "date": "2018.01.07", "title": "Борисов и Ердоган си стиснаха ръцете, ето какво обсъдиха двамата (СНИМКИ)"}
{"url": "https://www.blitz.bg/svyat/wired-kakvo-shche-stane-ako-rusiya-prerezhe-podvodnite-internet-kabeli_news569594.html", "text": "Интернет-изданието Wired прогнозирало ситуацията, при която Русия реши да атакува положените по дъното на океана интернет-кабели. БЛИЦ вече съобщи изявления на Алианса, в които се изразява безпокойство по повод запазването на подводните линии за комуникация поради активността на руските подводници.\nВисокопоставени представители на ВМС на САЩ в продължение на много години предупреждават за катастрофалните последствия от възможна атака на руски съдове на интернет-кабелите, отбелязва Wired. С тях са солидарни техните британски колеги , според които подобно нападение ще се рлевърне за страната във финансов крах. \n  \nЗатова НАТО планира да възстанови командния пункт от епохата на Студената война, като една от целите е защита на подводните комуникации от враждебни действия на Москва, отбелязва изданието. \n  \nWired цитира експерти, че западните военни силно преувеличават опасността. На всеки няколко дни в света се поврежда поне един от 428 подводни кабели. В повечето случаи причината е земетресение или корабни котви. Интернет-ползвателите обаче най-често не изобщо не забелязват аварията, тъй като информацията автоматично се пренасочва по друга линия. В Европа, САЩ и Източна Азия по едно направление обикновено се прокарват множество кабели. \n  \nСпоред Wired, дори руските подводници да прережат няколко кабела в Атлантическия океан, това няма да наруши сериозно работата на интернет. Даже всички кабели да бъдат прекъснати в Атлантика, интернет-трафикът може да се пренасочи през кабели в Тихия океан. \n  \nНе трябва да се забравят и спътниковите канали за интернет. \n  \nОт посолството на Русия във Великобритания заявили, че предупрежденията на британските военни за заплахите относно подводните кабели от страна на Москва са само опити да се увеличи военния бюджет на страната. \n  Превод и редакция: БЛИЦ \n \n", "date": "2018.01.07", "title": "Wired: Какво ще стане, ако Русия пререже подводните интернет-кабели"}
{"url": "https://www.blitz.bg/svyat/putin-ne-si-poplyuva-spusna-sekirata-nad-vseki-peti-katadzhiya-a-prichinata-shche-vi-nakara-da-se-zamislite_news569627.html", "text": "Президентът на Русия Владимир Путин е подписал указ за съкращаване на 10 000 служители на Държавната инспекция за безопасност на пътното движение към Министерството на вътрешните работи. Това означава, че нова работа ще трябва да си търсят 20% от 55-те хиляди катаджии в страната.\n Съкращенията ще засегнат полеви служители, а не сътрудници, които се занимават с регистрация на автомобили, изпити на нови водачи и издаване на свидетелства за правоуправление. Причина за намаляването на личния състав е високата ефективност на системата за дистанционен контрол на движението по пътищата с камери \"Поток\". \n\"С въвеждането в експлоатация на хиляди камери нуждата от пътни полицаи намалява все повече. Разбира се, такива служители са необходими за ескортиране на началници, отцепване на пътища и при катастрофи, но голяма част от функциите им могат да бъдат поети от техника, която ще бъде натоварвана още повече в бъдеще\", коментира шефът на Московския профсъюз на полицейските работници. \n", "date": "2018.01.07", "title": "Путин не си поплюва, спусна секирата над всеки пети катаджия, а причината ще ви накара да се замислите"}
{"url": "https://www.blitz.bg/obshtestvo/za-prvi-pt-ot-reditsa-godini-mnogaya-leta-oglasi-zhelyaznata-tsrkva-v-istanbul-stlpotvorenie-ot-radostni-khora-za-svyatata-liturgiya-za-otkrivaneto-na-khrama-snimkivideo_news569638.html", "text": "\n \"Честито обявление на църквата „Св. Стефан“ в Истанбул, на живописния бряг на Златния рог. За много и благословени години!\", с тези тържествени слова българският патриарх Неофит приветства реконструирания храм и отслужи литургия съвместно с вселенския патриарх Вартоломей. След това \"Многая лета\" огласи Желязната църква,  \n Церемонията по откриването за изцяло обновената Желязна църква събра стотици души, а българската делегация, дошла специално за святото събитие е водена от премиера Бойко Борисов. \n Министър-председателят е с главния мюфтия на мюсюлманите в България Мустафа Хаджи и с ръководителката на реставрационния екип Фикрие Булнмаз.  \n Кметът Иван Тотев и няколко други пловдивски общинари също присъстват на откриването на реновираната Желязна църква. На церемонията присъстват над 1000 души. \n Българската православна църква \"Свети Стефан\" в Истанбул \" ще бъде отворен след основна реставрация, продължила 7 години и инвестиция от 16 млн. турски лири - около 7 млн. лева.  \nПри ремонта е възстановен и позлатения купол, издигащ се на 40 метра височина. Това е единственият православен храм в света, изграден от желязо. Основният камък е поставен на 25 октомври 1859 г.    \n След официалното откриване на храма предстои среща между българския премиер Бойко Борисов и турския президент Реджеп Ердоган. По програма те ще разгледат обновената църква, а след това ще обсъдят важни въпроси от дневния ред.  \n \n \n \n", "date": "2018.01.07", "title": "За първи път от редица години! “Многая лета“ огласи Желязната църква в Истанбул! Стълпотворение от радостни хора за Святата литургия за откриването на храма (СНИМКИ/ВИДЕО)"}
{"url": "https://www.blitz.bg/svyat/rusnatsite-praznuvat-koleda-eto-kakvo-im-pozhela-prezidentt-putin_news569634.html", "text": "\n По Юлианския календар руснаци, сърби, македонци, арменци и много други празнуват Бъдни вечер на 6 януари, а Коледа - на 7-и. Всъщност ние българите, заедно с гърците и румънците, отбелязваме Рождество по каноните на Римокатолическата църква. \nПрезидентът на Русия Владимир Путин поздрави православните християни и всички граждани на Русия, празнуващи Рождество Христово (Коледа по стар стил). Това съобщиха от пресслужбата на Кремъл. \n „Поздравявам ви сърдечно с Рождество Христово. Този светъл празник ще дари милиони вярващи с радост и надежда, ще ги приобщи към духовните извори и отческите традиции, ще ги обедини около непреходните християнски ценности и многовековното историческо и културно наследство на руския народ“, се казва в поздравлението. \n „С чувство за дълбоко удовлетворение отбелязвам плодотворната, истинска подвижническа дейност на Руската православна църква и другите християнски конфесии, съдействащи за поддържането на гражданския мир и съгласието в нашата страна, развиването на междурелигиозния и междунационалния диалог. И, разбира се, значимият им принос в укрепването на висок моралн и нравственост в обществото, възпитанието на подрастващото поколение и решението на насъщните социални проблеми“, отбеляза руският президент. \nПутин пожела на всички православни християни, които отбелязват Рождество Христово, здраве, успехи и благополучие. \n", "date": "2018.01.07", "title": "Руснаците празнуват Коледа, ето какво им пожела президентът Путин"}
{"url": "https://www.blitz.bg/intsidenti/stikhii/zemyata-se-razlyulya-mnogo-silno_news569650.html", "text": "\n Земетресение с магнитуд 5.5 разтърси днес североизточна Индия, съобщи американският Геофизичен институт, цитиран от световните осведомителни агенции. \nЕпицентърът на труса е на 101 км източно от град Импал, щата Манипур, на дълбочина 30 км. \nНяма сведения за жертви и разрушения. \n \n", "date": "2018.01.07", "title": "Земята се разлюля много силно!"}
{"url": "https://www.blitz.bg/svyat/patriarkh-neofit-blagodari-na-boyko-borisov-i-turtsiya-za-restavratsiyata-na-zhelyaznata-tsrkva-video_news569651.html", "text": "Вълнението ни е голямо, тъй като в днешния ден имаме възможността да видим този свят божи дом в неговия обновен вид, благодарение на доброплодните отношения между нашите страни и нашите църкви. Това каза негово светейшество Българският патриарх Неофит по време на освещаването на обновения храм \"Свети Стефан\" в Истанбул, предава БНТ.\n Особено благодарим на република Турция, която в лицето на община Истанбул подкрепи сложните реставрационни дейности и направи възможно този храм да заблести по нов начин, укрепен и величествен, в който могат да се стичат за поклонение многобройни посетители, каза още патриарх Неофит.   \n  \n   \n \n Над 3 милиона евро са вложени в цялостната реставрация на храма \"Свети Стефан\" в Истанбул. Обновената църква официално се открива с тържествен молебен... \n Своят принос имаше и българската държава, на която изразяваме благодарност, в лицето на нашия премиер г-н Бойко Борисов. Благодарим и на н. св. патриарх Вартоломей за съдействието, което оказва за опазването на българските светини под неговата юрисдикция. \n Прекланяме се пред труда на реставраторите и всички, които са допринесли за възобновяването на този свят храм. Всички те са в мислите ни и молитвите ни, защото това е свято дело за прославянето на Божието име сред човеците. Нека всемилостивият Бог бди над всички нас. \n Честит и благословен празник! За много и благословени години, каза патриарх Неофит. \n  \n", "date": "2018.01.07", "title": "Патриарх Неофит благодари на Бойко Борисов и Турция за реставрацията на Желязната църква (ВИДЕО)"}
{"url": "https://www.blitz.bg/svyat/v-germaniya-zapochvat-vazhni-pregovori_news569646.html", "text": "\n Предварителни преговори за съставяне на правителство на Германия между консервативния блок Християндемократически съюз / Християнсоциален съюз (ХДС / ХСС) и Германската социалдемократическа партия (ГСДП) започват днес в Берлин, предаде БГНЕС.  \nТова стана повече от 3 месеца след изборите за Бундестаг. Доскоро възможността за създаване на нова \"голяма коалиция\" (ХДС/ХСС и ГСДП) изглеждаше малко вероятна - веднага след обявяването на 24 септември на първите резултати от гласуването, лидерът на ГСДП Мартин Шулц обяви, че партията му ще остане в опозиция, а консерваторите започнаха в средата на октомври консултация за създаване на коалиция със \"зелените\" и Свободната демократическа партия (СвДП).  \nВъпреки това, на 20 ноември тези преговори завършиха с неуспех и над страната надвисна опасност от нови избори или сформиране на правителство на малцинството. Само намесата на президента Франк-Валтер Щайнмайер позволи на социалдемократите да седнат на масата за преговори. Председателят на ХДС, канцлерът Ангела Меркел по-рано заяви намерението си \"да създаде стабилно правителство, колкото е възможно по-скоро\".\n", "date": "2018.01.07", "title": "В Германия започват важни преговори"}
{"url": "https://www.blitz.bg/svyat/kakvo-stava-v-iran-zadrzhakha-bivshiya-prezident-makhmud-akhmadinezhad_news569660.html", "text": "По информация на арабски медии, базирани в Лондон, в Иран е задържан бившия президент на Ислямската република Махмуд Ахмадинежад. Той може да бъде поставен под домашен арест заради подкрепа и подстрекателство на уличните протести в страната, които избухнаха в навечерието на Нова година.\nИзточници от Техеран твърдят, че в края на декември Ахмадинежад е произнесъл реч на демонстрация с критики по адрес на действащата власт. Той е заявил, че някои от сегашните лидери игнорират проблемите на обикновените хора и не знаят нищо за реалността в страната. Той също е обвинил правителството на президента Хасан Рухани в лошо ръководство на страната. Съобщава се, че именно заради тези думи Ахмадинежад е арестуван.   \nОфициалните власти не потвърждават информацията за ареста, Освен това, политолози се съмняват в достоверността на информацията. \nМасовите протести в Иран започнаха заради недоволството на населението от икономическата ситуация в страната. Междувременно в Техеран заявиха официално, че акциите против правителството са прекратени. Междувременно САЩ настоява за свикването на заседание на Съвета за сигурност на ООН във връзка със ситуацията в Иран. В Москва тази стъпка бе определена като посегателство на суверенитета на страната.   \nМахмуд Ахмадинежад заемаше поста президент на Иран от 2005 до 2013 година. Преди това той бе кмет на Техеран. Превод и редакция: БЛИЦ \n", "date": "2018.01.07", "title": "Какво става в Иран? Задържаха бившия президент Махмуд Ахмадинежад"}
{"url": "https://www.blitz.bg/svyat/boing-katsna-izvnredno-zaradi-neponosima-vonya-nyama-da-povyarvate-kakva-e-bila-prichinata-za-neya_news569574.html", "text": "\n Боинг, пътуващ от Чикаго до Хонгконг, трябвало да кацне извънредно на летището в Аляска. Виновник за всичко това се оказал 22-годишен пътник, който размазал фекалии в две от тоалетните. Вонята, която се разнесла от тях, била толкова непоносима, че се наложило извънредно кацане. \nСамолетът бил с 245 пътници на борда. Те започнали да се оплакват, че усещат навсякъде силна и непоносима воня от фекалии. Оказало се, че 22-годишен американец от виетнамски произход си съблякъл тениската, напъхал я в тоалетната, а след това размазал фекалии по стените на две тоалетни. \nПътничка разказва още, че младежът започнал да подскача на седалката си и да разлива около себе си вода. След кацането той е арестуван и отведен за психиатрична експертиза. Превод БЛИЦ \n \n", "date": "2018.01.07", "title": "Боинг кацна извънредно заради непоносима воня! Няма да повярвате каква е била причината за нея"}
{"url": "https://www.blitz.bg/svyat/dva-samoleta-sa-se-sblskali-na-letishcheto-dzhon-kenedi-v-nyu-york-nyama-postradali_news569602.html", "text": "\n Два самолета – китайски и кувейтски, са се сблъскали на международното летище „Джон Ф. Кенеди“ в Ню Йорк, съобщава руското издание “Известия“. Инцидентът е станал докато двата самолета са маневрирали и на борда на нито един от тях не е имало пътници. Няма пострадали и сред пилотите. \nЕдинствените щети са материални по крилото на единия и задната част на другия самолет. По-рано бе съобщено за над 2,000 забавени полети на територията на САЩ, като по-голямата част от тях са на международното летище „Джон Ф. Кенеди“. Забавянето бе предизвикано от лошите метеорологични условия.\n", "date": "2018.01.07", "title": "Два самолета са се сблъскали на летището „Джон Кенеди“ в Ню Йорк, няма пострадали"}
{"url": "https://www.blitz.bg/svyat/mladata-spruga-abi-zakhapa-mnogokratno-mzha-si-po-nay-tsennoto-mu-no-po-ksno-politsiyata_news569520.html", "text": "22-годишно момиче буквално излезе суха от водата. На 19-и септември тя спретнала романтична вечеря за своя мъж, предлагайки му заедно да влязат под душа. Но по неизвестна причина двойката се скарала и Абигейл Гейгър нападнала своя любим, пише New York Post.\n При това младата съпруга веднага се прицелила в най-ценното на своя мъж. По данни на полицията в окръг Ланкастър, по гениталиите на пострадалия били намерени драскотини и следи от ухапвания.   \n Освен това, лекарите регистрирали и многобройни следи от одрасквания по гърдите и гърба на съпруга. В началото на октомври полицията започнала разследване по делото на Абигейл. Тя била обвинена в нападение и нанасяне на телесни повреди на друго лице.  \n Всичките обвинения обаче били скоро снети. Абигейл преминала двумесечно лечение и полицаите сметнали, че тя вече не представлява опасност за обществото.  \n", "date": "2018.01.07", "title": "Младата съпруга Аби захапа многократно мъжа си по най-ценното му, но по-късно полицията ..."}
{"url": "https://www.blitz.bg/analizi-i-komentari/orban-pravi-secheno-na-merkel-zaobikalya-kantslera-i-se-sblizhava-s-obiknovenite-germantsi_news569603.html", "text": "Виктор Орбан беше поканен да гостува и говори на конференцията на Християнсоциалния съюз в петък, където неговият призив за контрол на границите и уважаване на волята на европейските народи бе посрещнат ентусиазирано и сърдечно. Това се случи само два дни преди началото на преговорите за съставяне на правителство между християндемократите, Християнсоциалния съюз и социалдемократите. Посланието към Меркел е ясно – ХСС ще бъдат твърди по въпросите на миграцията, пише Вести бг.\n Унгарският премиер е в меко казано сложни отношения с германския канцлер от години, при това без индикации за подобрение. Дори тазгодишният Германо-Унгарски форум, който се провежда всяка година от 1990-та насам, беше отменен.  \nКонфликтът между Меркел и Орбан не е спор между две държави, а между двама европейски политици с две различни визии за Европа и за политическата доктрина на европейската десница. Орбан обаче има симпатизанти в Германия и дори в самата Християндемократическа партия, които могат да бъдат открити, ако не на национално, то поне на регионално ниво. \n Местните функционери на ХДП са и по-консервативни по отношение на имиграцията от националния естаблишмент на партията. От друга страна, така унгарският премиер може да адресира директно немските граждани през локалните медии, за да нормализира и популяризира образа си. \n Появата на Орбан на конференцията на ХСС е напълно нова глава в неговата стратегия. Разбира се, той е говорил пред събранието на ХСС и преди; през 2015 година по време на пика на мигрантската криза, когато отношенията между ХСС и ХДП бяха много обтегнати, премиерът на Бавария, Хорст Зеехофер покани Виктор Орбан в същия формат.    \nСега обаче ситуацията е по различна, защото към днешна дата по-голямата част от европейските политици са започнали да възприемат идеите, които Орбан изразяваше през 2015. Това си пролича в поредица неочаквани изказвания на новия френски президент Еманюел Макрон и дори в речта за състоянието на Съюза на Жан-Клод Юнкер. Говоренето за защита на границите стана допустимо и успя да се превърне в тема номер едно. \n Все повече политици разбират, дори да не са съгласни с Орбан, че антиимигрантската реторика не значи обезателно антиевропейска реторика, както беше прието да се смята. \n Нужно е обаче един голям субект в Европа да отчете чувствително преместване на дясно по този проблем, за да бъде Орбан победител и този субект е Германия. Антиимигрантските настроения, издигнали Алтернатива за Германия, не могат да бъдат представени в управляващата коалиция, но техните тревоги могат да бъдат адресирани от управлението, ако някоя от партиите лобира достатъчно силно за това. След визитата на Орбан, посланието на Зеехофер към Меркел и особено към Шулц е ясно още в началото на преговорите – ХСС няма да отстъпи от мигрантския въпрос. \n", "date": "2018.01.07", "title": "Орбан прави сечено на Меркел, заобикаля канцлера и се сближава с обикновените германци"}
{"url": "https://www.blitz.bg/analizi-i-komentari/turskiyat-deyli-sabakh-mikro-separatisti-ot-blgariya-iskat-da-se-ottsepyat-v-rumniya-nyama-nikakv-smisl_news569590.html", "text": "\n Във вълната на появата на микро-националистически движения в Европа, група в североизточна България започна за събира подписи за петиция за присъдеиняване към съседна Румъния на северната част от сдтраната, а именно областите Видин, Враца, Монтана, пише турският ежедневник Дейли Сабах. \nОрганизаторът Борис Каменов каза, че причината да иска присъединяване към Румъния е нейната много по-ефективна борба срещу корупцията. \nТой също така каза, че хората от севера имали нужда от \"човек като Пучдемон\".  \nДейли Сабах приключва темата с редовете, че не се очаква това движение да добие каквато и да е популярност, при положение, че всичките тези три региона исторически са били част от българското управление и кралства в историята, а населението в тях 90 процента се самоопределя като българско. Превод: БЛИЦ \n \n", "date": "2018.01.07", "title": "Турският Дейли Сабах: \"Микро-сепаратисти\" от България искат да се отцепят в Румъния, няма никакъв смисъл!"}
{"url": "https://www.blitz.bg/lyubopitno/nauka-i-tekhnologii/neveroyatno-ucheni-otkrikha-fosil-na-drvo-na-280-miliona-godini_news569608.html", "text": "\n Учени от САЩ са открили в Антарктика фосил на дърво датиращ 280 милиона години назад във времето още преди първите динозаври да се появят на земята, съобщава CNN. Според последните изследвания, по това време сега замръзналият континент е бил покрит с гъсти гори. \n Преди 280 милиона година климатът в Антарктика е бил доста по-топъл отколкото е сега. \nКонтинентът се е изместил към сегашната си позиция след разпадането на Гондвана – суперконтинетът в южното полукълбо на земята, който е обединявал в себе си Африка, Южна Америка, Арабия, Индия и Австралия, както и естествено Антарктика. \nСпоред Ерик Гълбрансон, лидерът на екипа открил находката, най-южната част от Гондвана, която в момента представлява Антарктика най-вероятно е била покрита с гъсти гори, като дърветата са имали възможността да издържат на няколко месеца почти пълна липса на слънчева светлина. \n", "date": "2018.01.07", "title": "Невероятно! Учени откриха фосил на дърво на 280 милиона години"}
{"url": "https://www.blitz.bg/svyat/novi-aresti-na-printsove-v-sauditska-arabiya-oshche-11-dushi-sa-zad-reshetkite_news569614.html", "text": "\n В Саудитска Арабия са задържани 11 принцове, предадоха информационните агенции. Принцовете са отишли в кралския дворец в Ел Рияд, за да настояват хазната да поема разходите им за вода и електричество - привилегия, която беше отменена заради мерките за икономии. \n Те са поискали и парично обезщетение за смъртната присъда срещу техен братовчед, чието име не се съобщава. \n Кралската охрана ги е помолила да напуснат двореца, но принцовете са отказали да направят това. \n Впоследствие те са били арестувани и изпратени в затвора Ал Хаир, където ще останат докато бъдат изправени пред съда. \n През есента заради подозрения в корупция бяха задържани 11 принцове, както и над 30 високопоставени бизнесмени и действащи чиновници. \nПрестолонаследникът Мохамед бин Салман ал Сауд по-рано обяви намерението си да модернизира страната. Предвижда се въвеждане на ДДС, съкращаване на субсидиите, премахване на някои привилегии на членовете на кралското семейство. \n", "date": "2018.01.07", "title": "Нови арести на принцове в Саудитска Арабия, още 11 души са зад решетките"}
