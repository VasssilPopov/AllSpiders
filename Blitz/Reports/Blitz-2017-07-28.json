{"url": "https://www.blitz.bg/svyat/koi-sa-predpolagaemite-ruski-kiberprestpnitsi-arestuvani-v-evropa_news532476.html", "text": "\n Петима предполагаеми руски киберпрестъпници бяха арестувани през последните девет месеца в Европа при операции, инициирани от САЩ, предаде АП, представяйки информация за това кои са те, как са били заловени и в какво са обвинени.  \nПьотр Левашов е обвинен от американски прокурори, че е \"един от най-известните престъпни спамъри в света\". Специалисти от областта на правоприлагането и сигурността свързват 36-годишния мъж с мрежи от заразени компютри, способни да разпращат по над един милиард имейла на ден. \nТой беше арестуван през април в Барселона и се бори срещу екстрадиция. Съпругата му казва, че е невинен. Евгений Никулин е обвинен от американски прокурори, че е проникнал в компютри на фирми от Силициевата долина, включително \"LinkedIN\" и \"Dropbox\", през 2012 - приблизително по времето, когато двете компании съобщиха за големи кибератаки, засегнали десетки милиони потребители. 29-годишният мъж, който е любител на спортните автомобили, е дружал с деца на хора от елита на Кремъл, включително дъщерята на руския министър на отбраната Сергей Шойгу. \nТой беше арестуван в Прага през октомври и в момента обжалва решението на чешки съд за екстрадирането му. Русия подаде иск против екстрадирането му, опитвайки се да го доведе в родината. Александър Винник е обвинен от американски прокурори, че е управлявал голяма биткойн борса, \"помогнала за изпиране на престъпни приходи от организации по целия свят\". 38-годишният мъж беше арестуван тази седмица в Гърция, докато бил на почивка със семейството си. Станислав Лисов е обвинен от американски прокурори, че е разработил злонамерен софтуер, с който е била открадната информация за банкови клиенти и финансови уебсайтове и са били нанесени загуби за почти 1 милион долара в САЩ. \n31-годишният мъж от руския град Таганрог беше задържан в Барселона, докато бил на меден месец. Той казва, че по-рано е бил нает от технологична компания, извършвала работа за руското правителство. Срещу него се води дело за екстрадиция, по което предстои да бъде постановено решение. Юрий Мартишев е обвинен от американски прокурори, че е управлявал \"услуга за противодействие на антивирусни програми\", позволяваща на киберпрестъпниците да изпробват дали злонамереният им софтуер може да бъде блокиран от продукти за компютърна сигурност. 35-годишният мъж беше задържан през април в Латвия във влак от Русия и екстрадиран в САЩ. Наскоро той не се призна за виновен пред съд в щата Вирджиния.\n", "date": "2017.07.28", "title": "Кои са предполагаемите руски киберпрестъпници, арестувани в Европа?"}
{"url": "https://www.blitz.bg/zdrave/zdravni-novini/brmbar-ukhapa-mzh-lekarite-onemyakha-bezsilni-pred-posledstviyata-ot-atakata-na-nasekomoto_news532422.html", "text": "Жител на Аризона така и не успя да разбере, защо ръката му изведнъж се покрила цялата в синини, сякаш го е блъснал автомобил или е бил зверски бит. Впоследствие се оказало, че вина за това има ухапване от бръмбар.\n41-годишният Томас Джей, жител на град Чандлър в Аризован, разказа пред изданието New York Post, че в началото на този месец е бил ухапан от бръмбар, докато е почиствал двора си от боклук. Той почувствал много болезнено убождане от жило, проникнало под кожата му с голям натиск. Той веднага махнал насекомото от ръката си. След няколко часа около ухапването се появил син кръг, а след това цялата му ръка се покрила със странни синини.   \nЛекарите били не по-малко озадачени от Томас. Той посетил център за спешни случаи и две болници, но никой от медиците не успял да му постави диагноза. Били му направени редица тестове и анализи, но те се оказали безрезултатни. Междувременно мъжът започнал трудно да си движи ръката. \n„Молим се от ухапването да няма дългосрочни последствия”, споделя съпругата му Дий Петров.   \n Жената на Томас подозира, че мъжът ѝ е бил ухапан от паяк от вида солпуги, но не е категорично сигурна  в това. Тя публикува в интернет снимки на ръката с надеждата, че някой ще разпознае симптомите и ще каже как те да бъдат третирани. \nДжей, който очевидно е рядък медицински случай, възнамерява да сътрудничи на лекарите при изучаването на феномена. „Дори и лекарите да не разберат какво е това, като експериментират върху мен, те ще помогнат на други пациенти”, смята той. Превод и редакция: БЛИЦ \n \n", "date": "2017.07.28", "title": "Бръмбар ухапа мъж, лекарите онемяха безсилни пред последствията от атаката на насекомото"}
{"url": "https://www.blitz.bg/svyat/ukrainski-snayperist-e-likvidiran-kray-mariupol_news532418.html", "text": "Сутринта на 27 юли близо до селището Водяное в направление на Мариупол е унищожен снайперистът от украинската армия Иван Носач, съобщи пресцентърът на щаба на военната групировка в Донбас, цитиран от почти всички украински и руски медии.\nВ съобщението се казва, че около 8 часа от обстрел на опълченците по украински позиции е тежко ранен и починал Иван Носач. \n  \nУкраинските медии отбелязват, че загиналият снайперист оставил две 16-годишни деца сирачета. Превод: БЛИЦ \n", "date": "2017.07.28", "title": "Украински снайперист е ликвидиран край Мариупол"}
{"url": "https://www.blitz.bg/lyubopitno/nauka-i-tekhnologii/nova-tekhnologiya-shche-izmesti-zhenite-ot-legloto-na-mzhete-do-20-godini-snimkivideo_news532409.html", "text": "Азиатските компании Doll Sweet Dolls и EX Doll представиха секскукла с роботизирана глава. Тази играчка може да пее, да се усмихва и дори да отговаря на въпроси на своя собственик благодарение на специално разработен софтуер. Куклата може да бъде управлявана с помощта на смартфон.\n \n Към момента DS Doll разбира само китайска реч, но създателите й обещават да стартират ннабиране на средства за производството на кукли, които ще говорят японски и английски, пише Лайф ру.   \n \n Засега куклата сама не може да си вътри главата но тя притежава реалистично гъвкави крайници.   \n \n Създателите на DS Doll обещават, че куклите няма да звучат твърде роботизирано, а лицата им ще отразяват съответните емоции.   \n \n Представителите на компаниите все пак признават, че до пълноценната работа куклата е доста далеч. Според прогнозата им, изцяло реалистични сексуални робини ще има най-рано след 15-20 години.  \n Превод и редакция: БЛИЦ \n", "date": "2017.07.28", "title": "Нова технология ще измести жените от леглото на мъжете до 20 години (СНИМКИ/ВИДЕО)"}
{"url": "https://www.blitz.bg/svyat/zhurnalistka-prebi-amerikanski-senator-s-laptop-video_news532424.html", "text": "По време на вечерната сесия на сената в САЩ, на която бяха обсъждани здравните реформи, журналистката Хейли Берд случайно изпусна лаптопа си върху главата на сенатора Бен Сас, съобщава The Hill.\nПри това височината, от която е паднал преносимият компютър, се е оказала доста голяма, защото журналистите в залата са разположени на специален балкон за пресата, намиращ се на втория етаж.   \nКадри от инцидента бяха публикувани в Туитър. На тях се вижда как Сас при падането на лаптопа отскача встрани и се хваща за главата.   \nСенаторът не е пострадал сериозно, но Берд веднага поднесе своите извинения и отбеляза, че инцидентът категорично не е „нападение”. Превод и редакция: БЛИЦ \n \n   \n \n", "date": "2017.07.28", "title": "Журналистка преби американски сенатор с лаптоп (ВИДЕО)"}
{"url": "https://www.blitz.bg/svyat/kak-rusiya-otgovori-retsiprochno-na-nay-novite-sanktsii-na-sashch_news532425.html", "text": "На 27 юли Конгресът на САЩ прие закон за увеличаване на санкциите по отношение на РФ, като иззе руска дипломатическа собственост в Щатите, оформена в съответни двустранни дипломатически документи, и изгонване на руски дипломати.\nВ отговор руското МВнР предложи на американската страна до 1 септември 2017 г. да приведе броя на своите дипломатически и технически служители в посолството в Москва, в генералните консулства Санкт Петербург, Екатеринбург и Владивосток в точно съответствие с руските дипломати и технически персонал, които се намират в САЩ – 455 души. В случай на нови едностранни действия на американските власти по съкращаване на руските дипломати в САЩ, ще последва огледален отговор. \n  \nОсвен това руската страна преустановява от 1 август използването от посолството на САЩ в Русия на всички складови помещения на Дорожната улица в Москва и на вилата в Серебряний бор, информират руските осведомителни агенции. \n  Превод: БЛИЦ \n \n", "date": "2017.07.28", "title": "Как Русия отговори реципрочно на най-новите санкции на САЩ"}
{"url": "https://www.blitz.bg/intsidenti/stikhii/bosforskiyat-institut-obyavi-koya-e-prichinata-za-nay-moshchnite-uragani-ot-106-godini-nasam-koito-opustoshikha-istanbul-video_news532432.html", "text": "Шефът на Лабораторията за метеорология към обсерваторията \"Кандили\" при Босфорския институт Адил Тек заяви, че валежите, на които ставаме свидетели тези дни в Истанбул, са най-големите от 106 години насам. По думите му, пороите и анормалното време като цяло са резултат от така наречената структура „супер клетка”, която се образува при комбинация на въздух от Севера и високите температури на морската вода, пише Суперхабер.\nТурският учен дава тези обяснения след огромните бури,  \nСамо преди часове мегаполисът отново бе ударен    \nМощният ураган и проливни дъждове удариха най-големия град в Турция тази сутрин. Няколко души са пострадали. Самолет кацна аварийно на летището в Истанбул заради огромен град. \nОтбелязва се, че по време на бурята ледените топки са били с размера на \"топки за голф\". Те са разбили стъкло на пилотската кабина. Валежът е продължил близо 20 минути и са нанесени огромни щети. \nОт Центъра за бедствия и кризи към общината съобщават, че за 20 минути са паднали 40 л/кв.м. Регистрирани са 32 светкавици и гръмотевици. Превод и редакция: БЛИЦ \n \n   \n \n \n  \n", "date": "2017.07.28", "title": "Босфорският институт обяви коя е причината за най-мощните урагани от 106 години насам, които опустошиха Истанбул (ВИДЕО)"}
{"url": "https://www.blitz.bg/zdrave/mayka-razbra-che-deteto-ima-rak-chak-kogato-prodavachka-se-izplashi-ot-ochite-mu-snimki_news532378.html", "text": "Когато продавачката казала на Джени Мърфи, че любимият ѝ син Бил има странни и страшни очи, младата майка била поразена от липсата на култура и наглостта на непознатата, но тази забележка не била никак случайна. Джени все пак решила да не прави скандал и си замълчала, напускайки магазина.\nСлед няколко месеца обаче тя се притеснила за състоянието на детето си: то станало слабо, трудно стояло изправено и постоянно му се повръщало от млякото. Затова родителите му започнали да му дават твърда храна.\nЛекарите успокоили майката и казали, че детето има проблеми с отбиването и тя не трябва да се безпокои. \nКогато Джени за пореден път отишла с детето на лекар, тя си спомнила за думите на продавачката за странните очи на сина си и това му спасило живота. Оказало се, че момчето има тумор в главния мозък. Да, родителите забелязвали, че то има странен поглед, но дори и не могли да си помислят, че това е признак за много сериозно заболяване.   \nЛекарите казали, че това е бил сигнал за това, че в мозъка се натрупва течност. В същия ден на детето била направена компютърна томография на мозъка и тя установила масивен съсирек. Детето веднага било хоспитализирано в болница в Ливърпул. По думите на лекарите, туморът се  е появил преди около седем месеца. И така изведнъж всичките подозрителни симптоми, появили се у сина на Джени, наредили пъзела на болестта. \nПреди няколко месеца момчето много трудно се събудило. Затова то било откарано по спешност в болница. Лекарите обаче не открили нищо и го изпратили у дома. Освен това, по-късно жената се оплакала, че момчето трудно ходи, но на същата възраст сестра му също е изпитвала слабост в краката, затова те приписали това на генетичните особености.    \nПрез същия месец детето започнало да повръща млякото си. „Когато ни казаха, че момчето има тумор в главния мозък, всичките симптоми мигновено изплуваха в паметта ми”, казва Мърфи.    \nШест дни след поставянето на страшната диагноза момчето било подложено на операция, която отнела пет часа. Хирурзите успели да отстранят целия тумор. Биопсията показала, че той е бил раков – рак на хороидния плексус в трета фаза. Шансовете за оцеляване са се увеличили с 25%, след като момчето преминало и шестмесечен курс на химиотерапия. \nЗа щастие на всички, оздравяването на Били протекло отлично. \nПоради тежкото лечение, което поваля мнозина силни възрастни хора, момчето отново си играе с братята и сестрите си. Разбира се, има и някои вторични ефекти – Били има проблеми с концентрацията, но лекарите казват, че в бъдеще те могат да изчезнат.   Превод и редакция: БЛИЦ \n \n", "date": "2017.07.28", "title": "Майка разбра, че детето ѝ има рак, чак когато продавачка се изплаши от очите му (СНИМКИ)"}
{"url": "https://www.blitz.bg/layfstayl/svetski/grandiozna-svatba-krasimir-karakachanov-i-sashka-vaseva-stavat-roda-revolver-shche-grmi-v-tryavna_news532344.html", "text": "Легендарната фолк фурия Сашка Васева се сродява с министъра на отбраната и лидер на ВМРО Красимир Каракачанов днес, съобщава в. \"Телеграф\".\nЕдинствената дъщеря на министъра Деница ще мине под венчилото с племенника на Сашка - Никола. Младоженецът от Кърджали от няколко години е гадже с щерката на воеводата.  \nДвамата са се сгодили през март, а сватбата е насрочена за тази събота в дядовата къща на Каракачановия род в Трявна. \nСега имотът на Дончо Каракачанов е превърнат в модерен хотел, където всъщност ще се състои венчавката, довериха наши източници. Събитието се пази в тайна, тъй като Каракачанов не искал излишен шум. \nСамият Каракачанов пък се готви да гръмне с любимия си револвер на сватбата, както повелява македонската традиция. Военният министър е започнал да раздава покани за събитието още преди две седмици. То е насрочено за късните следобедни часове, тъй като преди това парламентарната група на Обединените патриоти има съвещание.  \nЧаст от депутатите се очаква да закъснеят за началото на сватбената церемония, тъй като ще пътуват от столицата. Близки до Каракачанов коментираха, че е приел добре връзката на дъщеря си и харесва кандидат-зетя, въпреки че не е ходил в казарма. Самата Деница пък била против войниклъка. \nОт няколко месеца двамата млади живеят заедно в отделно жилище. До преди това щерката на воеводата е обитавала семейното жилище в столичния квартал \"Овча купел\". Голямата рода на Сашка също се подготвя за сватбата и в цяла Дупница и близкото село Ресилово се подготвят с трепет за приказната сватба. \nСпоред запознати Сашка Васева и нейни приятели от Пиринско ще веселят гостите с македонски напеви, сред които и любимата на военния министър \"Море сокол пие вода от Вардаро\".\n", "date": "2017.07.28", "title": "Грандиозна сватба! Красимир Каракачанов и Сашка Васева стават рода! Револвер ще гърми в Трявна"}
{"url": "https://www.blitz.bg/svyat/arestuvakha-dshcheryata-na-bivshiya-prezident-na-uzbekistan-gulnara-karimova-za-moshenichestvo-i-prane-na-pari_news532404.html", "text": "Дъщерята на бившия президент на Узбекистан Гулнара Каримова е арестувана. Тя е поставена под стража, след като срещу нея бяха повдигнати няколко обвинения. Това съобщиха от Главната прокуратура на републиката.\nДъщерята на бившия държавен глава е обвинена в мошеничество, нарушаване на правилата за търговия, фалшифициране на документи, нарушаване на митническото законодателство, укриване на валута, легализиране на доходи, получени по престъпен път. \nОтбелязва се, че във връзка с обвиненията има достатъчно доказателства, както показания на членовете на организираната престъпна група, в която тя е участвала. Активи на групата са намерени в 12 страни.   Превод и редакция: БЛИЦ \n \n", "date": "2017.07.28", "title": "Арестуваха дъщерята на бившия президент на Узбекистан Гулнара Каримова за мошеничество и пране на пари"}
{"url": "https://www.blitz.bg/svyat/teroristi-v-siriya-masovo-se-predavat-v-plen_news532333.html", "text": "От началото на тази седмица терористи по цялата територия на Сирия масово се предават в плен – някои предпочитат на властите, други търсят директно руски поделения. Вълната условно започна във вторник.\nПоради големите загуби от сирийските войски и руската авиация на изток в северната провинция Хама терористите са сериозно демобилизирани, пише в свой репортаж руското издание „Русская весна”. \n  \nНезависимо от пристигналите подкрепления откъм Дейр ез-Зор командирите подготвят отстъпление и опорни пунктове източно от град Акербат. В противен случай ги чака обкръжаване и попадане в плен. \n  \nВ тази обстановка все повече джихадисти слагат оръжие. Например 15 от тях, заемащи отбранителни позиции в Хатемло в провинция Хама, се предали с листовки, хвърлени им от авиацията. \n  \nВчера правителствените войски и техните съюзници освободили стратегически важни височини на изток от контролирания от правителството град Ал Сабура, достигайки покрайнините на Ал Дакила еш-Шамалия. Очаква се днес (петък) терористите да го изоставят, след като градът бъде подложен от армията на огневи контрол от близките стратегически хълмове. \n  \nТерористите от ИД в района на Итрия получили подкрепления от практически необучени новобранци от тренировъчния лагер в Ал Маядин в провинция Дейр ез-Зор, сред тях имало и почти момчета, съобщи AMN. \n  \nЦялата ситуация по фронта плюс задръжките в заплатите предизвикват все по-остро недоволство между различните групи терористи. Отбелязани са големи сблъсквания между джихадистите и увеличаване на броя на дезертьорите и предаващите се в плен. Практически всекидневно в позициите на правителствените войски пристигат десетки екстремисти, предаващи се в плен. \n  Превод: БЛИЦ  \n", "date": "2017.07.28", "title": "Терористи в Сирия масово се предават в плен"}
{"url": "https://www.blitz.bg/svyat/sd-otstrani-premiera-na-pakistan-zaradi-koruptsiya_news532411.html", "text": "\n Върховният съд в Пакистан отстрани от длъжност премиера на страната Наваз Шариф заради корупция, съобщи \"Ройтерс\".  \nЩе започне и разследване за богатството на семейството на политика, който е министър-председател за трети път. Той вече не отговаря на условията да бъде почетен член на парламента и е отстранен от поста министър-председател, се казва в съобщението на Върховния съд.\n", "date": "2017.07.28", "title": "Съд отстрани премиера на Пакистан заради корупция"}
{"url": "https://www.blitz.bg/svyat/osvobodikha-edna-ot-blgarkite-zadrzhani-v-didim_news532412.html", "text": "Една от двете задържани в Турция български гражданки е била освободена. Тя се е обадила късно снощи да съобщи лично на консула ни в Анкара, че след разпит в полицията, е пусната на свобода. В ареста засега остава дъщеря й. Това съобщиха от пресцентъра на Министерството на външните работи (МВнР).\nСъщевременно в Генералното консулство в Истанбул бе получен факс от наблюдаващия прокурор Мехмет Джан Мъхчъ, че не е намерил основания за задържане на българските граждани В. П. Р.–А. и М. Я. А.  \nСемейството и консулът пътуват към следствения арест. Осигурена е защита и се оказва необходимото съдействие от страна на българските власти.  \nВ Генералното консулство в Истанбул, както и в посолството в Анкара са създадени оперативни щабове под ръководството на посланик Надежда Нейнски.  \nПремиерът Бойко Борисов и вицепремиерът Екатерина Захариева следят лично и непосредствено развитието на въпроса. \n", "date": "2017.07.28", "title": "Освободиха една от българките, задържани в Дидим"}
{"url": "https://www.blitz.bg/layfstayl/svetski/sled-kato-razbi-bezumno-skpo-vozilo-megz-se-fuka-s-rols-roys-veche-e-i-s-shofor_news532394.html", "text": "Няколко дни социалните мрежи и медийното пространство гръмнаха от новината за катастрофата на Мегз и шок реакцията и след инцидента във видео. Всички коментират дали е правилно да се снимаш по време на инцидент и каква е цената, която едва 27- годишната Мегз плаща за успеха си, пише hotarena.net.\nНещо друго обаче сякаш остава на заден план.  Мегз  съсипа кола за половин милион лева пред очите ни. Каканашева говореше за това като забавна детска игра - \"не знам какво съм направила всичко свети\". След внимателно оглеждане на сниманото в клипа табло се вижда, че Каканашева най-вероятно е съсипала скоростната си кутия и може би двигателя защото и неговият check свети. \nИмайки се предвид какъв клас е автомобилът, цената на ремонта му ще надхвърли 50 хиляди, защото само един нов двигател на този модел кола е над 40 000 лева.   Но изглежда това не притеснява Мегз.  Тя нито веднъж не спомена колата, може би претендира, че е над нещата. Под клипчетата й много фенове коментират \"Спокойно ще й купят нова\". \nИзглежда ще стане точно така.  Само два дни след инцидента Каканашева бе засечена с шофьор и нов автомобил в района на лъскав хотел в столицата . Мегз е слязла от черен \"Ролс Ройс\", обядвала е с моделката Александра Богданска, а после се е качила обратно в него и е потеглила в неизвестна посока. Съмняваме се автомобилът да е поредният щедър подарък за Каканашева.  Все пак това е кола за над 1 милион лева. Може би й е даден за временно ползване, докато нейната кола бъде поправена, отбелязва hotarena.net. \n", "date": "2017.07.28", "title": "След като разби безумно скъпо возило, Мегз се фука с \"Ролс Ройс\", вече е и с шофьор!"}
{"url": "https://www.blitz.bg/layfstayl/svetski/erotichniyat-model-silviya-yurukova-ss-stranni-sinini-po-tyaloto_news532398.html", "text": "Топлеската Силвия Юрукова силно притеснява близките си напоследък със странни синини по тялото, твърди hotarena.net.\nЕротичният модел имала доста ревниво гадже политик, който й посягал. \n  \nБрюнетката дори имала забрана от любимия си да излиза и не можела да се измъкне от оковите му, гласи новата клюка. \n  \nПолитикът имал съмнение, че бебето, което очаквала  Юрукова,  не било от него, а от друг бизнесмен, което допринасяло за обтегнатите им отношения.  \n  Силвия  открай време се слави като доста своенравна личност, което неведнъж я е вкарвало с скандални ситуации, поредната от която е факт. \n", "date": "2017.07.28", "title": "Еротичният модел Силвия Юрукова със странни синини по тялото!"}
{"url": "https://www.blitz.bg/obshtestvo/blondinkata-ot-gerb-polozhi-kletva-i-smeni-zhivko-sudzhuka-v-parlamenta-snimka_news532376.html", "text": "Даниела Димитрова положи клетва като народен представител от ПГ на ГЕРБ. Тя влиза от Добрич на мястото на напусналия парламента Живко Мартинов, информира агенция \"Фокус\".\nНа 21 юли главният прокурор Сотир Цацаров внесе в Народното събрание искане за снемане имунитета на народния представител Живко Мартинов. Той обясни, че от 2012 година до настоящия момент Мартинов е упражнявал натиск с цел определени облаги, използвайки името на премиера. На народния представител ще бъдат повдигнати 5 групи обвинения, които касаят изнудване, принуда, опит за лично укривателство, принуда спрямо орган на властта да извърши действие по служба и принуда по отношение на физическо лице. Самият Мартинов обяви, че се отказва от имунитета си доброволно. Той заяви, че има група хора от левия спектър, които от няколко месеца пишат жалби срещу него.\n \nПо-късно, премиерът Бойко Борисов разпореди на заместник-председателя на ГЕРБ Цветан Цветанов да предприеме незабавни действия за информиране на членовете на Изпълнителната комисия с предложението за освобождаване на всички членове на областното ръководство на ГЕРБ – Добрич. На пресконференция в Добрич на 25 юли стана ясно, че временно начело на областната структура на ГЕРБ застава вицеадмирал Пламен Манушев. Заместник-председателят на ГЕРБ Цветан Цветанов заяви, че предстои Изпълнителната комисия на партията да реши дали депутатът Живко Мартинов ще бъде изключен от партията. \nПаралелно с промените в ръководството на ГЕРБ – Добрич говорителят на главния прокурор Румяна Арнаудова обяви, че има индикации, че свидетели, които съдействат на прокуратурата в разследването срещу Живко Мартинов, са подложени на натиск. По думите й за част от свидетелите по случая натискът е заплаха за лична саморазправа, за други – че ще им се попречи на бизнеса. Междувременно в Добрич бяха проведени и разпити на свидетели във връзка с обвиненията срещу народния представител. \nТова бе поредното искане за снемане на имунитет на депутат от настоящото 44-то Народно събрание, след като Сотир Цацаров поиска това и по отношение на Делян Добрев и Димитър Гамишев от ГЕРБ, Манол Генов и Светла Бъчварова-Пиралкова от БСП, Димитър Аврамов от ДПС, Веселин Марешки, Кръстина Таскова и Пламен Христов от „Воля“. \nВ сряда парламентът прекрати правомощията на народния представител Живко Мартинов. Оставката му бе приета със 170 гласа „за“, 3 „против“ и 7 „въздържал се“. \n", "date": "2017.07.28", "title": "Блондинката от ГЕРБ положи клетва и смени Живко Суджука в парламента (СНИМКА)"}
{"url": "https://www.blitz.bg/svyat/al-arabiya-sauditska-bulka-se-navi-na-ekstremno-izplnenie-zaradi-mladozhenetsa_news532314.html", "text": "Млада саудитска двойка решила да внесе оригиналност в традиционния церемониал на арабските сватби, а за да стане това, се наложило булката да поспортува, пише islamnews.\nМладоженецът Хюсеин бин Махфуз, който бил професионален кънкьор, предложил да сключат обета на кънки. \nБулката се съгласила и се научила да се пързаля на кънки, като при това успяла да запази равновесие по време на цялото тържество, въпреки дългата рокля. \nСпоред съпруга Хюсеин всичките роднини били във възторг от необичайната идея. Самият младоженец е бил участник в шоуто \"Arabs Got Talent\". Превод: БЛИЦ \n \n", "date": "2017.07.28", "title": "Al Arabiya: Саудитска булка се нави на екстремно изпълнение заради младоженеца"}
{"url": "https://www.blitz.bg/svyat/politico-makedoniya-promyana-na-vrkha-na-katastrofalna-balkanska-drzhava_news532335.html", "text": "Новият министър-председател на Македония Зоран Заев иска да върне страната отново на пътя към членството в НАТО и ЕС, пише Politico.\nДори и по регионалните стандарти, новият министър-председател на Македония Зоран Заев има за вършене стряскащ списък със задачи. \nКато повечето си балкански съседи, страната от около два млн. души население е сред най-бедните в Европа и страда от дълбоко вкоренена организирана престъпност, широкоразпространена корупция и слабо върховенство на закона. \nНо Заев, 42-годишен бизнесмен, който никога не е заемал висока властова позиция, също така се изправя срещу предизвикателства, които са уникални за Македония. Те включват спора със съседна Гърция относно името на страната, който блокира пътя ѝ към ЕС и НАТО, неразбирателства с България относно езика и историята, слаби отношения между двете най-големи етнически групи вътре в нея и публична администрация, пълна със служители, лоялни на предишното правителство. \n\"Политиците в миналото показваха, че са злоупотребявали със системата\", заяви Заев от офиса си в столицата Скопие, седящ пред пасторална картина, от пода до тавана, изобразяваща четири девойки пред кладенец - остатък от неокласическото претворяване на сградата от неговия предшественик. \"Надявам се да организирам обществото по различен начин, с повече демокрация, повече свобода и повече справедливост\", посочи той. \nЗаев, служил три мандата като кмет на източния град Струмица, ще се нуждае от много повече от надежда, за да направи прогрес. Но той вече показва значително постоянство, за да достигне до тук. Той дойде на власт след продължителна политическа криза, кулминирала през април с това как последователите на старото националистическо правителство щурмуваха парламента и нападнаха депутати, включително и него и той бе оставен с кръв, стичаща се по лицето му от рана по главата. \nНасилието предизвика промяна в курса на президента Георге Иванов, който с месеци отказваше да назначи Заев за министър-председател въпреки, че той успя да изгради управляваща коалиция след парламентарните избори. Иванов посочи страховете, че Заев ще направи твърде много отстъпки пред албанското етническо малцинство в Македония, но накрая позволи на лидера на социалдемократите през май да формира правителство. \nСамият Заев предизвика кризата - най-лошата откакто Македония за малко успя да избегне гражданска война през 2001 г., когато през 2015 г. публикува записи, които според него бяха направени от служители на разузнавателните служби. Записите съдържаха доказателство, че високопоставени служители обсъждат намеса на изборите, корупцията и дори прикриване на убийства. Хиляди хора излязоха на улични протести, възмутени от разкритията и от факта, че правителството е подслушвало повече от 20 хил. телефонни линии. \n\"Политическата криза показа катастрофалното състояние на обществото\", заяви Заев. \"Няма повече тайни в обществото. Всички знаят слабостите на съдебната система, на държавните институции, на службите за сигурност, на медиите... всички тези системи на баланс и контрол -всяка нормална страна ги има. Ние в действителност нямаме такива\", добави той.\n", "date": "2017.07.28", "title": "Politico: Македония: Промяна на върха на \"катастрофална\" балканска държава"}
{"url": "https://www.blitz.bg/svyat/raketa-izstrelyana-ot-yemenskite-buntovnitsi-khuti-e-bila-svalena-kray-meka_news532337.html", "text": "Арабската коалиция в Йемен съобщи, че балистична ракета, изстреляна от йеменските шиитски бунтовници-хути, е била свалена в четвъртък вечерта близо до Мека в Саудитска Арабия, само месец преди началото на ежегодния хадж в най-светия обект на исляма, предаде AFP.\n„Ракетата е била прихваната на около 70 км. южно от свещения град, разположен в западната част на Саудитска Арабия“, сочи коалицията в официално свое заявление. От там определиха случая като „отчаян опит на хутите да прекъснат поклоненията“, които започват тази година в края на август. \n", "date": "2017.07.28", "title": "Ракета, изстреляна от йеменските бунтовници-хути е била свалена край Мека"}
{"url": "https://www.blitz.bg/svyat/uzhas-v-meksiko-trupovete-na-devet-dushi-gniyat-na-krstovishche-snimka_news532357.html", "text": "В Мексико разследват убийството едновременно на девет души в град Нуево Ларедо в щата Тамаулипас. Телата на загиналите са открити на кръстовище в града, съобщават местни медии.\nПо данни на местните власти, до телата са намерени някакви послания, но написаното не можело да бъде прочетено. Впрочем, от прокуратурата информацията за посланията не потвърждават.  \nВ момента се установява самоличността на убитите. По телата им има следи от насилие.   \nЩатът Тамаулипас, разположен на границата със САЩ, е арена на противопоставянето между две мощни мексикански престъпни групировки „Лос Сетас” и „Залив”. Превод и редакция: БЛИЦ \n \n", "date": "2017.07.28", "title": "Ужас в Мексико! Труповете на девет души гният на кръстовище (СНИМКА)"}
{"url": "https://www.blitz.bg/svyat/nadezhda-savchenko-shche-se-kandidatira-za-prezident-na-ukrayna_news532358.html", "text": "Украинският депутат Надежда Савченко ще се кандидатира за президент на Украйна, съобщи РИА Новости. Савченко е бивш военен пилот. Тя беше осъдена за убийство на цивилни по време на конфликта в Източна Украйна.\n Савченко беше освободена след размяна на затворници между Украйна и Русия. Тя е известна с опозиционните си настроения и критиките към президента Петро Порошенко. \n Очаква се официално потвърждение на новината. \n", "date": "2017.07.28", "title": "Надежда Савченко ще се кандидатира за президент на Украйна"}
{"url": "https://www.blitz.bg/svyat/moshchen-uragan-otnese-istanbul-grad-kato-praskova-izpotroshi-pokrivi-prozortsi-i-nadupchi-ogromen-layner-snimkivideo_news532353.html", "text": "Мощен ураган и проливни дъждове удариха най-големият град в Турция. Няколко души са пострадали. Самолет кацна аварийно на летището в Истанбул заради огромен град, пише Mirror. Отбелязва се, че по време на бурята ледените топки са били с размера на \"топки за голф\". Те са разбили стъкло на пилотската кабина. Валежът е продължил близо 20 минути и са нанесено огромни щети.\n Повредени са покриви, изпочупени са прозорци, има избухнали пожари, реки от вода заляха пътищата. Още снимки от ужаса в Истанбул може да видите в галерията по-горе! \nМощен ураган и проливни дъждове удариха най-големия град в Турция в четвъртък. Потоци от вода наводниха улиците и подлезите, вятърът повали дървета и няколко строителни крана. В района Кючюкчекмедже се срути минаре.  \n В резултат на удара на стихията са пострадали най-малко 10 души. Двама от тях са в тежко състояние.   \n \n", "date": "2017.07.28", "title": "Мощен ураган отнесе Истанбул! Град като праскова изпотроши покриви, прозорци и надупчи огромен лайнер (СНИМКИ/ВИДЕО)"}
{"url": "https://www.blitz.bg/svyat/sashch-zaplakhata-ot-severna-koreya-e-vse-po-seriozna_news532313.html", "text": "Според ген. Марк Майли, началник-щаб на сухопътните сили на армията на САЩ, изпитанието на Северна Корея, проведено на 4 юли, на междуконтинентална балистична ракета показва, че възможностите ѝ се развиват значително по-бързо от очакваното, предаде Reuters.\nГен. Майли посочи, че все още има време за невоенно решение на кризата, причинена от севернокорейските ракетна и ядрена програми, но предупреди, че „времето изтича“. „Северна Корея е извънредно опасна и става по-опасна с всяка следваща седмица“, добави той. \nПо-рано тази седмица Отбранителната разузнавателна агенция на Пентагона изчисли, че Северна Корея ще може да разположи на въоръжение междуконтинентална балистична ракета с възможности да пренася ядрена бойна глава до следващата година, по-рано, отколкото се смяташе преди. \n", "date": "2017.07.28", "title": "САЩ: Заплахата от Северна Корея е все по-сериозна!"}
{"url": "https://www.blitz.bg/svyat/pentagont-zashlevi-opozitsionna-grupirovka-v-siriya-postavi-ultimatum_news532317.html", "text": "САЩ прекратиха сътрудничеството си с една от групировките в южна Сирия заради отказа й да се сражава с \"Ислямска държава\", заяви на брифинг говорителят на Пентагона Райън Дилън.\n\"Името на групировката е \"Шук\" (Шухада ал-Карятейн), те бяха едни от партньорите, с които работихме в сирийския юг. Дадохме им съвсем ясно да разберат, че наша основна цел е победата над ДАЕШ. И помолихме нашите партньори да бъдат причастни към тази мисия,\" каза Дилън. \nПредставителят на Пентагона поясни, че отказът от по-нататъшна съвместна работа е свързан с това, че Шук преследва цели, различни от борбата с \"Ислямска държава\". \nОсвен това американците са решили да си вземат оръжието, което били дали на групировката. Превод: БЛИЦ \n \n", "date": "2017.07.28", "title": "Пентагонът зашлеви опозиционна групировка в Сирия, постави ѝ ултиматум"}
