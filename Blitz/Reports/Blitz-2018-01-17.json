{"url": "https://www.blitz.bg/stsena/armen-dzhigarkhanyan-otnovo-priet-po-speshnost-v-bolnitsa_news572290.html", "text": "Народният артист на СССР Армен Джигарханян е приет по спешност в болница. По предварителни данни, причина за хоспитализацията са проблеми със сърцето.\nДокато бил в театъра, актьорът вдигнал кръвно, станало му лошо. Незабавно е извикан медицински екип, който е преценил, че е най-добре Джигарханян да бъде приет в болница. \nВ театъра актьорът е имал среща с представители на бившата си съпруга Виталина Цимбалюк-Романовска. Превод: БЛИЦ \n", "date": "2018.01.17", "title": "Армен Джигарханян отново приет по спешност в болница"}
{"url": "https://www.blitz.bg/svyat/germanets-poletya-s-vana-video_news572253.html", "text": "Двама братя превърнаха ваната в дома си в летателен апарат и дори проведоха първи тестове на странното устройство. Видео от изпитанието им се появи в YouTube и за броени дни събра над 300 000 гледания.\nНа кадрите се вижда как единият младеж сяда във ваната, „паркирана” пред дома му и стига до пекарната. По време на целия полет той е с каска на главата и управлява летящото си изобретение с дистанционно. След като си купува сандвич, той се прибира вкъщи. \nВсички в мрежата са категорични – момчетата трябва да патентоват изобретението си. \nДвамата братя не бързат да разкриват подробности около конструирането на странната си летяща машина. \nЕнтусиастите са получили разрешение от местните власти да летят на височина до 30 метра и са се възползвали успешно от тази възможност.  \n \n \n Превод: БЛИЦ \n", "date": "2018.01.17", "title": "Германец полетя с ... вана (ВИДЕО)"}
{"url": "https://www.blitz.bg/svyat/razkrikha-smrazyavashchi-krvta-detayli-okolo-smrtta-na-dolores-orirdn-pevitsata-bila-otkrita-v_news572206.html", "text": "\n Певицата Долорес О'Риърдън от Кренбърис е била открита мъртва от чистачките на хотела, където е била отседнала. 46-годишната вокалистка на една от най-легендарните групи The Cranberries лежала мъртва в банята. Засега няма официална причина за смъртта й. \n\"Чистачките почукали, след като не им отворил никой, решили, че Долорес не си е в стаята и влезли да оправят леглото. След това влезли в банята и там я намерили, лежала във ваната\", разкрива служител на хотела, цитиран от \"Дейли мейл\". \nЗасега не е ясно дали Долорес О'Риърдън се е самоубила или става въпрос за нещастен случай. Полицията отхвърли вероятността някой друг да е виновен за смъртта й. Взети са проби за токсикологичен анализ, които да изяснят дали не е имало наркотици или упойващи вещества в кръвта на певицата.  \nСмъртта на Долорес О'Риърдън хвърли в потрес не само колегите й, но и най-близките хора. Племеницата й Илейн написа сърцераздирателен статус във Фейсбук. \"Нямам думи, с които да опиша шока и тъгата, която всички изпитваме. Пази отгоре татко, баба и всички твои братя, сестри и деца. За нас ще е тежко след загубата ти да продължим напред, обичаме те всички!\" \n\"Сигурна съм, че ти и дядо ще си прекарвате прекрасно на небето. Преди да се срещнем отново. Беше уникална и единствена, лельо Лоло и ще ни липсваш много. Почивай в мир\", пише още племеничката на певицата. Превод и редакция: БЛИЦ \n", "date": "2018.01.17", "title": "Разкриха смразяващи кръвта детайли около смъртта на Долорес О'Риърдън! Певицата била открита в..."}
{"url": "https://www.blitz.bg/svyat/eto-kak-zhiveyat-khorata-v-nay-studenoto-selo-v-sveta-kdeto-mrazovete-schupikha-termometra-snimkivideo_news572222.html", "text": "Добре дошли в Оймякон, селото, в което учениците трябва да ходят на училище, докато температурата не падне под минус 52 градуса по Целзий. Отдалеченото сибирско село се смята за най-студеното населено място в света.\nНаскоро температурата там падна до минус 62 градуса по Целзий. Това обаче не е рекорд за Оймякона, но не се и случва често. \nМиглите на местните жители и конете направо се покриваха със скреж. Въпреки това животът в селището си продължаваше с пълна сила. Вижте в снимки как точно се случваше това.  \n \n \n \n   \n \n   \n \n Междувременно хората продължават да си работят.   \n \n Ето как се шофира при тези условия.  \n \n На уличните търговци хладилници не са им необходими.  \n \n \n Якутски пазар при температура от  -49 °C \n \n   \n Някои туристи пристигат в Оймякон заради екстремната почивка. \n \n   \n \n Фотографите пък идват за красиви снимки.  \n \n   \n \n В превод \"оймякон\" означава \"незамръзваща вода\".  \n \n   \n \n Времето бе толкова сурово тези дни, че електронният термометър се счупи, след като температурата падна под  -62 °C.  \n \n В селото живеят около 500 души.  \n \n   \n \n Местните жители твърдят, че почистването на конете от снега за тях си е обичайна процедура.  \n \n   \n \n   \n \n Лятото температурата може да стигне до +30 по Целзий.   \n \n   \n \n   \n \n   \n Наскоро в Якутск бе забелязан колоездач, който си караше колелото на  -48 °C \n \n   \n \n Не всеки ден можеш да видиш такава красота в тунел на мина.  \n \n Най-студено е било през 1933 година. Тогава е била отчетена температура от -67,7 °C.  \n \n Продължителността на деня варира между 3 и 21 часа.  \n \n   \n \n   \n \n   \n Превод и редакция: БЛИЦ   \n", "date": "2018.01.17", "title": "Ето как живеят хората в най-студеното село в света, където мразовете счупиха термометъра (СНИМКИ/ВИДЕО)"}
{"url": "https://www.blitz.bg/svyat/ot-poslednite-minuti-razstrelyakha-s-kalashnik-bosa-na-grtskata-mafiya_news572265.html", "text": "\n Разстреляха с калашник в квартал Хайдари в гръцката столица Атина предполагаемият бос на гръцката мафия Василис Стефанакос. Демонстративното публично убийство на познато лице от нощния живот на Гърция изправи на нокти полицията и обществеността,  .  \nСпоред първоначалната информация, малко след 19:00 часа днес, на булевард Атинон в квартал Хайдари, където са офисите на компанията му, двама мъже с мотор, достигнали колата в която се намирал Василис Стефанакос и стреляли с калашник, след което избягали. \nВасилис Стефанакос излезе от затвора преди година и половина, като се възползва от благоприятните разпоредби на закона „Параскевопуло“. Районът на убийството е отцепен, струпани са полицейски патрули. \n \n", "date": "2018.01.17", "title": "От последните минути: Разстреляха с калашник боса на гръцката мафия!"}
{"url": "https://www.blitz.bg/svyat/izvratena-moda-v-aziya-nyama-da-povyarvate-kakvo-si-izbelvat-mzhete-tam-snimki-18_news572270.html", "text": "\n В Азия важи едно правило за красота - колкото по-светло, толкова по-добре. Затова и избелващата козметика там е хит. Сега обаче има нова мода и няма да повярвате каква е тя. \nСлужителка в тайландска болница публикува на страницата си във Фейсбук видео, което шокира целия свят. На него се вижда процедура, при която мъжете си избелват... пенисите. \nДокато европейците и американците ходят на солариуми, азиатците си избелват каквото могат. Клиниката Lelux в Банкок открила златна мина в това.  \nИзбелва с лазер гениталиите на мъжете и новата услуга се е превърнала в тотален хит. \n\"Избелването не е болезнено и няма нужда от дълго възстановяване след процедурат\", разкрива лекарката, която извършва избелването. Месечно през нея минават около 100 мъже на възраст от 22 до 55 години. \nЖените също имат интерес към новата процедура. В клината предлагат и формиране на вагини според желанието на клиентката. Превод БЛИЦ \n \n", "date": "2018.01.17", "title": "Извратена мода в Азия! Няма да повярвате какво си избелват мъжете там (СНИМКИ 18+)"}
{"url": "https://www.blitz.bg/lyubopitno/khora-ot-podzemniya-svyat-ili-neobichaynite-ptnitsi-v-ruskoto-metro-snimki_news572228.html", "text": "Общественият транспорт е отличен начин за придвижване за онези, които нямат автомобил, а и място, където може да се срещнат едни от най-колоритните персонажи, чийто външен вид може да порази дори и най-закоравелите.\nНа някои пътници им е все едно какво мислят за тях околните и въобще не се страхуват да показват своята идентичност на целия свят. Именно затова в метрото може да се срещнат жени в палто и джапанки, мъже в образ на гост от бъдещето или момичета в костюми на котки.  \n \n   \n \n   \n \n   \n \n   \n   \n   \n \n   \n \n   \n \n   \n \n   \n \n   \n \n   \n \n   \n \n   \n \n   \n \n   \n \n   \n \n   \n \n   \n Превод и редакция: БЛИЦ \n \n \n", "date": "2018.01.17", "title": "Хора от подземния свят или необичайните пътници в руското метро (СНИМКИ)"}
{"url": "https://www.blitz.bg/intsidenti/smrtta-na-myusyulmanin-po-vreme-na-molitva-trogna-mrezhata-video_news572276.html", "text": "65-годишен мюсюлманин издъхна по време на молитва в Египет. Видео, запечатало трагичния инцидент, трогна мрежата, съобщава IslamNews.\nКакто обикновено, Абу Харас влязъл  в храма, за да се помоли. След един от поклоните обаче лицето му останало прилепено за пода, а ръцете му увиснали безжизнено.  Най-вероятно кръвното му е паднало рязко и сърцето му е спряло. \nСлед известно време другите вярващи забелязали, че нещо не е наред, извикали медицинска помощ, но лекарите били безсилни. \nРоднини на починалия споделят, че мъжът работел като електротехник, бил с много благ характер и често ходел да се моли.  \n \n \n Превод: БЛИЦ \n", "date": "2018.01.17", "title": "Смъртта на мюсюлманин по време на молитва трогна мрежата (ВИДЕО)"}
{"url": "https://www.blitz.bg/obshtestvo/sinoptichni-modeli-razkrivat-otiva-li-si-zimata-i-shche-se-stoplim-li-skoro-tablitsa_news571819.html", "text": "\n В близките дни времето ще бъде динамично, ще се редуват затопляне и застудяване. Очаква се днес и утре да има затопляне на времето, част от снега да се стопи, като температурите ще са положителни и в източната част на страната на места ще достигнат до 8-10 градуса. \nВ сряда нов циклон, който ще се формира над Балканския полуостров, чийто център ще мине северно от България, ще донесе над страната дъжд и сняг, сочи средносрочната прогноза за времето, базирана на компютърни модели, съобщава \"Дарик\".\n В сряда следобед в северозападната и западната част на страната ще започнат превалявания от дъжд, като дъждът след това ще премине в сняг поради нахлуването на студен въздух със северозападен вятър. На места ще се образува снежна покривка, като е възможно да има и навявания заради вятъра. \n В четвъртък времето ще е студено, ветровито особено на север и типично зимно. В петък, събота и неделя времето ще се затопли. През уикенда дневните температури ще се повишават и особено на изток ще прехвърлят 10 градуса. Ще духа по-топъл южен вятър. В западната част от страната температурите ще бъдат по-ниски. \nСлед това в неделя нов средиземноморски циклон ще донесе дъжд и сняг над страната и ще влоши времето, като ще ни донесе нов зимен пристъп. Възможно е на североизток да има виелици и навявания. Ще се образува нова снежна покривка. \nСледващата седмица ще започне със студено и снежно време, като минималните температури на места ще паднат до минус 10 градуса. \nСлед 25 януари отново се очаква да започне затопляне.\n \n \n \n", "date": "2018.01.17", "title": "Синоптични модели разкриват отива ли си зимата и ще се стоплим ли скоро (ТАБЛИЦА)"}
{"url": "https://www.blitz.bg/stsena/pochina-rezhisort-na-politseyska-akademiya_news572208.html", "text": "\n На 74-годишна възраст почина режисьорът и сценарист Хю Уилсън, станал известен с популярната кинокомедия „Полицейска академия“, съобщи списание „Варайъти“, цитирано от Chronicle. \n Според изданието режисьорът се е споминал на 14 януари в град Шарлотсвил в щата Вирджиния. Хю Уилъсн е участвал в създаването на около 30 филмови и телевизионни продукции. \n Сред най-известните са неговите ленти „Светлина от миналото“ /1998/, „Да охраняваш Тес“ /1994/, „Каубойска рапсодия“ /1985/ и др. \n В последните години от своя живот Уилсън преподаваше в университета на щата Вирджиния. \n", "date": "2018.01.17", "title": "Почина режисьорът на \"Полицейска академия\""}
{"url": "https://www.blitz.bg/svyat/arestuvakha-bivsh-sluzhitel-na-tsru-zaradi-svrkhsekretna-informatsiya_news572197.html", "text": "\n Бивш служител на ЦРУ е бил арестуван през нощта срещу вторник на нюйоркското летище „Дж. Ф. Кенеди“ по подозрение, че незаконно е придобил строго секретна информация. \n Според разпространено съобщение на министерството на правосъдието на САЩ задържаният 53-годишен американски гражданин Джери Чун Шинли, сега постоянно пребиваващ в Хонконг, е бил на работа в ЦРУ от 1994 до 2007 г. Достигнал е до статут с допуск до документи с най-висока степен на секретност. \n В съобщението на правосъдното ведомство се посочва, че през 2012 г. агенти на ФБР са претърсвали хотелски стаи, в които е пребивавал Джери Чун. При обиските са били открити дветефтерчета с изписани на ръка данни, сред които истинските имена и лични номера на агенти на ЦРУ, действащи под прикритие. \n Арестуваният се е явил във вторник пред федерален съд в Ню Йорк, но обвиненията срещу него ще бъдат предявени в щата Вирджиния, където е седалището на ЦРУ. \n Джери Чун е заподозрян, че е предоставил на китайските спецслужби информация, чрез която те са разкрили информатори на ЦРУ в Китай. \n", "date": "2018.01.17", "title": "Арестуваха бивш служител на ЦРУ заради свръхсекретна информация"}
{"url": "https://www.blitz.bg/svyat/chudo-velikobritaniya-se-sdobi-s-ministr-za-samotata_news572205.html", "text": "\n Министър-председателката на Великобритания Тереза Мей създаде нов пост в кабинета – „министър за самотата”, и назначи на него зам.-министъра по въпросите на спорта и гражданското общество Трейси Крауч, предаде БГНЕС. \n„За твърде много хора самотата е тъжна реалност на съвременния живот. Искам да се боря с този проблем в името на нашето общество и на всички нас, да помагам за преодоляване на самотата на възрастните хора, възпитателите, тези, които са загубили близки – с тези хора, които няма с кого да поговорят, няма с кого да споделят мислите и опита си”, се казва в изявление на Мей.  \nПо данни на британския „Червен кръст” повече от 9 млн. британци (при население от 65,6 млн. души) често или постоянно страдат от самота. Организацията нарича това явление „скрита епидемия”.  \nМей създаде поста „министър за самотата” към министерството на здравеопазването по препоръка на парламентарната комисия за борба със самотата. Тази комисия се опита да създаде заедно с колегата си Сим Кенеди покойната депутатка Джо Кокс. След убийството на Кокс през 2016 депутатите взеха решение да продължат работата й за борба със самотата и наскоро обявиха създаването на комисията.  \nДнес министър-председателката Тереза Мей дава в резиденцията си на Даунинг стрийт прием в чест на фонда, инициатор на комисията, който се занимава с реализацията на инициативи, започнати от трагично загиналата Кокс.  \nПо-късно тази година ще бъде публикувана стратегия за борба със самотата, в чието подготвяне ще участват националното правителство и регионалните власти, социалните служби, доброволци и бизнесмени \n \n", "date": "2018.01.17", "title": "Чудо! Великобритания се сдоби с… „министър за самотата”"}
{"url": "https://www.blitz.bg/svyat/dvama-mzhe-iznasilikha-zhena-otkradnakha-bonbonite-i_news572224.html", "text": "Двама жители на руския град Енгелс в Саратовска област изнасилиха местна жителка и дори са искали да я убият, като ѝ подпалят апартамента. Това съобщиха от местната полиция.\nОтбелязва се, че в нощта на 11 януари мъжете, след гавра с жената, са я завързали за парното с връзки за обувки, запалили са завесите в жилището, откраднали са ѝ бонбони и са се прибрали у дома, за да изядат сладкарските изделия.   \n„Младежите са признали всичко. Те са пояснили, че след като са напуснали горящия апартамент, те са изяли откраднатите шоколадови бонбони, а телефоните си скрили в тръба на улицата“, отбелязват от полицията.  \nЖената била спасена от съседи, които усетили мириса на изгоряло и извикали пожарната. Престъпниците било бързо задържани. Сега те са заплашени от до 15 години лишаване от свобода.   Превод и редакция: БЛИЦ \n \n", "date": "2018.01.17", "title": "Двама мъже изнасилиха жена, откраднаха ѝ бонбоните и..."}
{"url": "https://www.blitz.bg/daydzhest/oon-s-katastrofalni-danni-za-blgariya-veshchae-neshcho-mnogo-plasheshcho-za-stranata-ni_news572226.html", "text": "\n Данните на ООН показват, че до 2050 г. населението на България ще намалее от 7,2 млн. души в момента до 5,2 млн. души. Това пише британският The Economist. Този ужасяващ темп определя България като най-бързо губещата своето население страна в света, заедно с още девет държави, също от Източна Европа. Тази демографска катастрофа, чието проявление се наблюдава най-вече в провинциалните региони, има и своите \"шампиони\".  \nТакъв е Северозападът на България, най-бедният регион в най-бедната страна в Европейския съюз. Всяка година един някога процъфтяващ град като Враца, бивш индустриален център, намалява с около 2 000 души. Работодателите твърдят, че не могат да намерят квалифицирани работници; местните хора казват, че няма работа.  \nХората тук са по-бедни, нещастни и е много по-вероятно да напуснат родните си места, отколкото където и да е другаде в България. Това признават и управляващите - Калин Каменов, кмет на Враца, знае, че без инвестиции и държавна подкрепа неговият град ще бъде почти изчезнал след десет години.  \nБългария показва може би най-крайния случай на обезлюдяване, което опустошава голяма част от Източна Европа. Посткомунистическият преход беше особено травматичен за хората тук; през 90-те години раждаемостта спада и стотици хиляди млади хора се отправят да търсят работа в богатите страни от Западна Европа, оставяйки по-възрастните и по-малко квалифицираните в родината си.  \nДнес над 1 милион българи живеят в чужбина, около 700 000 от тях са в държавите от ЕС. И държави като Германия, имат застаряващо население, но дърпащата ги напред икономика им дава възможност да потърсят варианти и затова те внасят имигранти. Докато в България, където почти 60% от пенсионерите са под линията на бедността, определена от правителството на 321 лева ($ 196) на месец, това не се прави.  \nСменящите се през годините правителства са приели много на брой стратегии за ограничаване на демографския срив, но нито една не е помогнала за това. Единственото изключение е София, където населението се увеличава.  \nГоворейки за демографския бум в София, вицепремиерът Валери Симеонов, отговарящ за демографската политика, очертава планове да запълни недостига на работна ръка чрез привличане на чуждестранни работници. Но не на последно място най-вече от близки страни с българските малцинства като Украйна или Молдова.  \nНяколко хиляди от тези хора вече работят на плажовете и ски курортите по време на туристически сезони. Правителството готви и законови промени за привличане на такива хора за по-дълго време. След осем месеца работа в тази посока, Симеонов се гордее, че днешното правителство прави повече за подобряване на демографските перспективи на страната, отколкото всички негови предшественици.  \nНо той отхвърля напълно приемането на мигранти извън българските малцинства, нещо, което е типично за разбиранията на крайно десния Национален фронт за спасение на България, който той ръководи. Той определя сирийците и иракчаните като\"авантюристи\", които се опитват да се наместят на топло в богатите европейски държави.  \nТова не е само негово мнение. Истерията срещу бежанците от Изток бе подхваната и от Румен Радев, новоизбраният социалистически президент, който обеща да предпази страната си да стане \"гето на бежанците\". Дори най-бедният и изчезващ регион- Врачанският- забрани с решение на общинския си съвет през 2016 година създаването на бежански центрове на територията на областта.  \nТова, както и издигнатата гранична ограда на границата с Турция, охранявана от хора с репутация на жестоки и безмилостни пазачи, накара потокът от бежанци да заобиколи България и да се насочи през 2015-2016 година към Гърция и оттам към Европа. Някои политици на Запад виждат ирония във враждебността на страдащите от демографски срив източноевропейските държави за приемане на бежанци от Изток. Други виждат ясна политическа логика.  \n\"За българите, застанали на острия ръб на пропастта от обезлюдяване, пристигането на мигрантите сигнализира за излизането им от историята и това е болезнено\", пише политологът Иван Кръстев.  \nБългария не е заинтересована да добави към интеграционните си проблеми, които има достатъчно със своето циганско малцинство и тези от бежанците. Това казва вицепремиерът Валери Симеонов, който преди няколко години изрече обидни думи за циганите, за които бе даден под съд. Въпросът за бежанците обаче до известна степен е изкуствено преекспониран, защото малцина биха искали да останат във враждебна, нископлатена държава, в която хората имат различна религия и манталитет, когато богатите европейски държави предлагат много повече възможности и са толкова близо.  \nПрез последните години емиграцията на българите навън се забави и повече българи се връщат, въпреки че поради ниската си раждаемост - отчасти следствие на предишното изселване на младите хора - страната не може да се измъкне от блатото на демографската криза.  \nТази тенденция е обща за Източна Европа. Добре управлявана Естония, която, след като се освободи от съветско управление, загуби17% от населението си, напоследък се радва на малък нетен приток в обратна посока. Полша, която прие стотици хиляди украинци, за да обслужва процъфтяващата си икономика, също е алтернативен модел.  \nЗа щастие, България напоследък се справя добре с икономиката - процентът на заетост е по-висок от години и публичните финанси са стабилни. Но корупцията (България е оценена като най-корумпираната държава в ЕС от \"Трансперънси интернешънъл\"), огромната бюрокрация, лошата образователна система и мутренските времена с насилия и убийства все още са трън в очите на чуждестранните инвеститори. \n", "date": "2018.01.17", "title": "ООН с катастрофални данни за България! Вещае нещо много плашещо за страната ни"}
{"url": "https://www.blitz.bg/svyat/dvoykata-ot-kshchata-na-uzhasa-v-kaliforniya-simulirala-svrshen-zhivot-snimki_news572231.html", "text": "\n Калифорнийската двойка, обвинена, че е държала оковани и недохранени 13-те си деца, се опитвала да се представи като най-обикновено любящо семейство, предаде Ройтерс. \nРодителите говорели с топлина за децата си и качвали в социалните мрежи снимки, на които децата позират усмихнати с Мики Маус в Дисниленд в Калифорния. На една от снимките дори се вижда как родителите - 57-годишният инженер Дейвид Търпин и неговата 49-годишна съпруга Луиз - подновяват брачните си обети в Лас Вегас, усмихнати и разменящи целувки.\n \nПолицията нахлу в дома им в град Перис в неделя, след като 17-годишната им дъщеря е успяла да избяга през прозорец и да подаде сигнал на телефон 911. Когато полицаите я видели, момичето било толкова слабо и недохранено, че те си помислили, че е само на 10 години.\n \nПри претърсването на къщата полицаите открили някои от децата приковани към леглата. Луиз Търпин била много изненадана, че полицията е дошла в дома им, разказва капитан Грег Фелоуз от шерифството на окръг Ривърсайд. \nВ миналото срещу семейството не са подавани никакви сигнали за тормоз на деца. Родителите на Дейвид - Джеймс и Бети Търпин от Западна Вирджиния разказват пред Ей Би Си Нюз, че синът им е компютърен инженер, дипломирал се в Технологичния институт във Вирджиния. \nТе казват, че семейството било силно набожно, децата учели у дома си, а не ходели на училище и родителите ги карали да научават наизуст дълги пасажи от Библията. На адреса, на който били открити децата, било регистрирано частно училище, наречено \"Пясъчен замък\", а Дейвид Търпин бил регистриран като негов директор.\n \nТам получавал годишна заплата от 140 000 долара, разказва адвокатът Иван Трейхън, представлявал семейство Търпин по време на процедура за обявяване на фалит през същата тази година. Документите за фалита показват, че Луиз е домакиня и посочват, че дълговете на семейството възлизат на над 240 000 долара. Адвокатът Трейхън казва, че семейството е говорело с топло чувство за децата си, че родителите вършели много неща заедно с тях. \n  \nНо съседи все пак забелязали нещо нередно. Те казват, че семейството избягвало да общува с другите в квартала и че къщата им била в лошо състояние. Една от съседките си спомня, че една вечер в 21 ч., докато разхождала кучето си, видяла четири от децата на Търпин да поставят изкуствена трева в двора пред къщата, осветени от мощен прожектор, като тези в телевизията.Майка им ги наблюдавала. А когато съседката ги поздравила, никой не й отговорил.\n", "date": "2018.01.17", "title": "Двойката от „Къщата на ужаса“ в Калифорния симулирала съвършен живот (СНИМКИ)"}
{"url": "https://www.blitz.bg/svyat/model-na-louis-vuitton-zakla-po-uspeshen-svoy-kolega_news572212.html", "text": "24-годишният Джордж Кох, който е работил с модните къщи Louis Vuitton и Paul Smith, бе задържан по подозрение в убийството на своя колега - Хари Узока. 25-годишният юноша, който е работил като модел за редица известни брандове, включително Zara и Mercedes, бе намерен мъртъв в Западен Лондон, където е живял на квартира, пише в. \"Сън\".\n Освен това, в дома на Джордж било намерено оръжие, за съхранението на което също му е повдигнато обвинение. Във връзка с убийството също е арестуван и 23-годишният Джонатан Окигбо от град Кентиш.   \n Хари е бил изгряваща звезда в модния бизнес и е работил за топ лондонската агенция Premier Model Management, дала старт на звезди като Наоми Кембъл и Клаудия Шифър. Той е работил като модел за популярни марки, включително Everlane и Bershka. \n Веднага щом тялото на Хари е било намерено на асфалта, той веднага е бил хоспитализиран в болница. Юношата е бил с многобройни рани от нож. За нещастие всичките усилия на лекарите да спасят живота на модела се оказали напразни. След трагедията полицията отцепила улиците около местопрестъплението и помолила местните жители да не напускат своите домове.  \n Превод и редакция: БЛИЦ \n", "date": "2018.01.17", "title": "Модел на Louis Vuitton закла по-успешен свой колега"}
{"url": "https://www.blitz.bg/layfstayl/skorost/volvo-cars-s-prvi-ekologichno-neutralen-zavod-v-evropa_news572125.html", "text": "\n Заводът за двигатели в шведския град Шьовде стана първият екологично неутрален производствен център на Volvo Cars, след като премина на отопление от възобновяеми източници от 1 януари 2018 г. \nШьовде е първият завод на Volvo Cars, който получи статут на екологично неутрален – важна част от стратегията на Volvo, която включва всички производствени операции на компанията да бъдат екологично неутрални до 2025 г. Шьовде е и един от малкото екологично неутрални автомобилни предприятия в Европа изобщо. \n„Повишаването на енергийната ефективност е основен приоритет за нас и затова се стремим да получаваме енергията, която ни е необходима в работата, от възобновяеми източници“, заяви Хавиер Варела, старши вицепрезидент \"Производство и логистика\" във Volvo Cars. \n„Постижението на Шьовде е важна част от нашите глобални усилия да намалим вредния отпечатък върху околната среда. За нас е удоволствие да бъдем лидер в автомобилната индустрия, която се стреми към екологично неутрално производство“. \nСпоред новото споразумение между Volvo Cars и доставчиците, енергията за Шьовде вече ще бъде добивана от изгаряне на отпадъци, био маса и био горива. Още от 2008 г. електроенергията в Шьовде, както и в останалите европейски заводи на компанията, се произвежда от възобновяеми източници. \n„Това е важна крачка, с която се гордеем, както в Шьовде, така и във Volvo Cars като цяло“, заяви Стюарт Темплар, директор \"Устойчивост\". \n„Опазването на околната среда е сред основните ни ценности. Заедно със стратегията за електрификация на всеки нов Volvo модел от 2019 г., екологично неутралните производствени операции значително ще намалят въглеродния отпечатък, в подкрепа на глобалните усилия за борба с климатичните изменения“. \nVolvo Cars непрекъснато търси иновативни начини за развитие на екологичната си стратегия за 2025 г. През 2016 г. например производственият център в Гент, Белгия, представи нова система за централно отопление, която намалява въглеродните емисии с 40%, спестявайки \n15 000 т СО годишно. \n„Ще продължаваме да работим активно с доставчиците във всички региони, за да осигурим и в бъдеще достъп до възобновяема енергия за производствените си предприятия“, подчерта Хавиер Варела. \n \n", "date": "2018.01.17", "title": "Volvo Cars с първи екологично неутрален завод в Европа"}
{"url": "https://www.blitz.bg/svyat/severna-koreya-shche-izprati-delegatsiya-ot-230-dushi-na-zimnite-olimpiyski-igri-v-yuzhna-koreya_news572150.html", "text": "КНДР ще изпрати делегация от 230 души на Зимните олимпийски игри в Южна Корея. Това съобщава южнокорейското министерство по въпросите на обединението в съобщение, след като представители на двете Кореи проведоха разговори днес, информират световните агенции.\n На втория кръг преговори на работно ниво Пхенян също е предложил делегацията да пристигне на игрите по суша, преминавайки през граничния град Кесон (Кесън). \n Тоталитарната държава отбеляза, че в делегацията ще има официални представители, спортисти, журналисти, арт трупа и демонстративен отбор по таекуондо. \n Двете държави преговарят от миналата седмица относно участието на Пхенян на игрите. \n Южнокорейското ведомство съобщи, че двете страни са обменили мнения по няколко въпроса, включително за размера на спортния отбор на КНДР, съвместни културни събития и използването на ски курорт в Северна Корея. \n Също така са обсъдили организирането на съвместен женски отбор по хокей и провеждането на съвместен марш по време на откриването на игрите. \n", "date": "2018.01.17", "title": "Северна Корея ще изпрати делегация от 230 души на Зимните олимпийски игри в Южна Корея"}
{"url": "https://www.blitz.bg/svyat/kitay-sreshchata-za-severna-koreya-pokaza-mantalitet-ot-studenata-voyna_news572155.html", "text": "Китай обяви, че току-що приключилата среща в канадския град Ванкувър за Северна Корея е демонстрирала манталитет от Студената война и само щяла да подкопае уреждането на проблема около Пхенян, предава Reuters. Говорителят на китайското външно министерство направи коментара по време на ежедневната си пресконференция.\n Китай не участва на срещата  във Ванкувър, заявявайки, че тя няма да помогне за опитите за разрешаване на севернокорейския ядрен проблем. \n Китайските власти нарекоха срещата \" нелегитимна \". В нея не беше поканена да участва и Русия. \n", "date": "2018.01.17", "title": "Китай: Срещата за Северна Корея показа манталитет от Студената война"}
{"url": "https://www.blitz.bg/svyat/kreml-otseche-i-putin-e-zdrav_news572158.html", "text": "\n Руският президент Владимир Путин е в чудесна физическа форма, но Кремъл няма намерение официално да се отчита за здравословното състояние на държавния глава. \nТова заяви днес пред журналисти президентският прессекретар Дмитрий Песков, който коментира доклада на Белия дом за здравословното състояние на Доналд Тръмп.  \n\"Не ми е известно да се подготвят подобни формати. Нашето законодателство не предвижда задължително да се огласяват данни за здравето на президента. На свой ред мога да ви уверя, че президентът (Путин) е абсолютно здрав, може да сложи мнозина в джоба\", подчерта Песков. \nНа 7 октомври м.г. руският държавен глава навърши 65 години. Путин е майстор на спорта по самбо, играе хокей, язди и е тренирал и джудо. Прекарва ваканциите си в Сибир, като през миналото лято руските държавни телевизионни канали излъчиха кадри, на които президентът управлява надуваема лодка и лови риба гол до кръста в планинско езеро. \n \n", "date": "2018.01.17", "title": "Кремъл отсече: И Путин е здрав!"}
{"url": "https://www.blitz.bg/svyat/yunker-s-nadezhda-velikobritaniya-da-se-vrne-km-es_news572162.html", "text": "Председателят на Европейската комисия Жан-Клод Юнкер заяви, че се надява, че Великобритания ще се присъедини отново към Европейския съюз, след като излезе през следващата година, съобщава Reuters. Юнкер произнесе реч пред Европейския парламент в Страсбург по време на дебат относно резултата от председателството на Европейския съюз от страна на Естония през последните 6 месеца.\n Юнкер, чийто мандат като председател на ЕК приключва в края на 2019 г., отбеляза, че Лисабонският договор, който конституира и урежда дейността на ЕС, предвиждал не само излизане, но и приемане в Общността. \n \"След като британците напуснат съгласно чл. 50 от Лисабонския договор, все още е налице чл. 49, който позволява връщане към членство и аз бих желал това\", коментира Юнкер, добавяйки: \"Бих искал сега да се отнасяме един към друг с уважение и да не се отказваме един от друг.\" \n", "date": "2018.01.17", "title": "Юнкер с надежда Великобритания да се върне към ЕС"}
{"url": "https://www.blitz.bg/analizi-i-komentari/general-1-na-sashch-posochi-osnovnite-voenni-zaplakhi-ot-rusiya-za-zapada_news572026.html", "text": "\n \"Военната експанзия\" на Русия се превърна в \"основната заплаха за Европа\", поради което алиансът НАТО трябва спешно да се изправи в нейна защита. Това заяви шефът на Обединения комитет на началник щабовете на на въоръжените сили на САЩ генерал Джоузеф Дънфорд по време на посещението си в Брюксел, информира Newsweek. \nСпоред генерала е необходимо да се обърне внимание на действията на Русия през последните няколко години, както и на военните инвестициите, които Москва направи през последните 10 години. \"Няма нито един компонент на руската армия, който в последно десетилетие да не е бил модернизиран в някяква степен\", каза генералът. \nДжоузеф Дънфорд подчерта, че атаката на Русия може да бъде под формата не само на военна офанзива срещу Запада. Според него това може да бъде комбинация от нестандартни и информационни операции, а също така икономическа принуда и политически натиск. \n\"Никой от нас не се чувства комфортно в ситуацията, в която се намираме. Ако не виждате заплахата, вие сте изостанали от времето.Трябва да бъдете бдителни\" , заръча висшият американски командир.  Превод: БЛИЦ \n", "date": "2018.01.17", "title": "Генерал №1 на САЩ посочи основните военни заплахи от Русия за Запада"}
{"url": "https://www.blitz.bg/svyat/stotitsi-kosovari-izpratikha-razstrelyaniya-oliver-ivanovich-v-posledniya-mu-pt-snimki_news572203.html", "text": "Стотици граждани се събраха в Косовска Митровица, за да изпратят Оливер Иванович в последния му път. Както БЛИЦ съобщи, лидерът на косовските сърби бе разстрелян във вторник сутринта пред офиса на партията му.\nКовчегът с тленните останки на Иванович бе изнесен от сградата на партията му  „Гражданска инициатива“, където снощи бе поставен за поклонение.  \nСлед това катафалката тръгна по улиците на града. \nКъм траурното шествие се присъединиха стотици граждани, а  улиците по маршрута на шествието бяха затворени за движение. \n  \nДнес тленните останки на Иванович трябва да пристигнат в Белград. Погребението на политика ще бъде в четвъртък, на новото гробище в сръбската столица.  \n", "date": "2018.01.17", "title": "Стотици косовари изпратиха разстреляния Оливер Иванович в последния му път (СНИМКИ)"}
{"url": "https://www.blitz.bg/svyat/vazhen-politik-sashch-aktivno-se-gotvyat-za-voyna-ss-severna-koreya_news572204.html", "text": "Армията на САЩ води активна подготовка за военни действия против Северна Корея. Това заяви пред журналисти председателят на Комитета по въпросите на въоръжените сили към камарата на представителите на Конгреса на САЩ Мак Торнбъри.\n \"Администрацията много сериозно разглежда този въпрос, какви възможности могат да бъдат въвлечени във военните мерки, когато те трябва да бъдат приети срещу Корея\", каза конгресменът. Той добави, че също се провежда \"много сериозна подготовка\" на военните за водене на бойни действия. \"Военните се подготвят, ще имаме късмет, ако тези мерки няма да ни потрябват\", отбеляза Торнбъри.  \n\"Ако възнамеряваме да помолим нашите мъже и жени да жертват живота си в името на страната, ние трябва да им осигурим не само най-доброто оръжие и снаряжение, но и да организираме за тях най-добрата в страната подготовка. Мисля, че именно това се случва в момента\", каза още политикът.  \nМинистърът на отбраната на САЩ Джеймс Матис на път към Ванкувър за международна министерска среща, посветена на Северна Корея, каза пред журналисти, че обстановката на Корейския полуостров се успокоява. \"Сега полагането на усилия ясно е преминало в сферата на дипломацията. Именно там работим\", каза той.  \nВъпреки това, Матис не изключи възможността за силово решение на севернокорейския въпрос. \"Искаме дипломатите да знаят, че зад гърба им е силата на нашето оръжие\", подчерта шефът на Пентагона.  Превод и редакция: БЛИЦ \n", "date": "2018.01.17", "title": "Важен политик: САЩ активно се готвят за война със Северна Корея"}
{"url": "https://www.blitz.bg/layfstayl/shoubiznes/svetoven-produtsent-plenen-ot-pobeditelkite-v-x-faktor-4-magic-zapisvat-pesen-s_news572083.html", "text": "Ели, Никол, Валя и Елия от превърналата се в тотален хит група 4 Magic  влизат в звукозаписното студио за дебютния си сингъл със суперпродуцента Крис Трейс.\n  Четирите гласовити пловдивчанки, които в края на миналата година спечелиха петия сезон на X Factor, ще работят с автора на абсолютния хит  “The Violin Song” в студиото му в Румъния. \n Парчето, с която Трейс направи световен пробив в музиката, е с мотиви от “Втора песен за из пътя“ на композитора Николай Кауфман в изпълнение на хор “Мистерията на българските гласове“. През 2016 г. песента оглавяваше официалната еърплей класация у нас за осем поредни седмици, класира се на шеста позиция в годишния чарт и заемаше челно място в класацията на Shazam в Румъния, България, Турция, Гърция, Кипър, Украйна и други. Към момента видеото на The Violin Song, заснето на българското Черноморие, е с над 60 милиона гледания в YouTube.   \n Крис Трейс-Monoir приел предложението на Вирджиния Рекърдс да работи с 4Magic, след като чул изпълненията им в X Factor. \n “Когато чух момичетата, бях силно впечатлен, предизвикателство e за мен самия да опитаме нещо заедно, защото наистина вярвам в младите и свежи таланти като тях. А и много харесвам българския фолклор, който е близък до румънския, мисля, че ще се получи интересен проект“, казва Monoir. \n Като артист и продуцент той е работил с редица популярни изпълнители, сред които Alexandra Stan, Bianca Linta, Smiley, Costi Ionita, Marius Moga, Deepcentral, Delia и Elena Gheorghe. \n  “За нас е огромна чест и сме изключително щастливи, че ще запишем първата си песен именно с Monoir! Преди участието ни във формата дори не сме мечтали за подобна възможност. Надяваме се, че с резултата от тази колаборация ще оправдаем доверието на публиката, която ни подкрепяше през цялото време”, споделиха и пловдивчанките. \n Веднага след завръщането си от Румъния 4 Magic ще заснемат и първата си професионална фотосесия, а екипът на Вирджиния Рекърдс ще стартира подготовката на видеоклипа към дебютния им сингъл, съобщава Нова телевизия. \n", "date": "2018.01.17", "title": "Световен продуцент пленен от победителките в \"X фактор\", 4 Magic записват песен с..."}
{"url": "https://www.blitz.bg/intsidenti/stikhii/velikobritaniya-v-snezhen-kapan_news572090.html", "text": "\n Шофьори на леки коли и тираджии във Великобритания се оказаха заклещени в снежен капан,   и през нощта в Шотландия падна обилен сняг. Наложило се е да се намесят планински спасители, които да изкарат заклещени шофьори от колите им по М74, в ранните часове на сряда, пише \"Новини Лондон\". \n Части от пътната артерия са затворени, до второ нареждане на властите. М74 е отворена и в двете посоки. Спасителите описват нощта \"като много тежка и ужасна\". Случили се са десетки инциденти, както и верижни катастрофи. \n Условията се отежняват и от силния вятър, който причинява снегонавявания. Кодът за опасно време е в сила до 8 сутринта и е възможно да бъде удължен. \n", "date": "2018.01.17", "title": "Великобритания в снежен капан!"}
{"url": "https://www.blitz.bg/svyat/sladko-otmshchenie-mzh-izprati-goli-snimki-na-bivshata-si-na-shefa_news572097.html", "text": "30-годишен мъж от американския щат Флорида изпрати голи снимки на жена на нейния шеф, за да й отмъсти, предаде Fox News. Той прибегнал до тези действия, защото дамата не искала повече да го вижда. Джузепе Гарибалди, носещ името на обединителя на Италия, се запознал с жената през месец ноември в сайт за запознанства. Двамата излизали известно време и имали интимна връзка. Разследващите посочиха, че са спали заедно поне пет пъти.\n По време на интимните контакти Гарибалди я снимал с телефона си и я заплашил да покаже голите й снимки на други хора. Мъжът подозирал, че дамата се виждала с други мъже, освен с него. Гарибалди снимал любовницата си и докато спяла. Наскоро жената казала на 30-годишния си приятел, че повече не иска да го вижда. Още на следващия ден колата й била надраскана с ключ, но тя не подала сигнал в полицията, защото нямала ясни доказателства, че Гарибалди е отговорен за това. \n 30-годишният американски гражданин изпратил голите й снимки на нейния началник, а освен това публикувал няколко и в социалните мрежи. Освен това заплашвал жената да дойде в дома й. Полицията в крайна сметка арестува мъжа. Повдигнати са му обвинения в тормоз, преследване и изнудване. Жената е работила като учителка в детска градина. Гарибалди се надявал, че изпращайки снимки на нейните началници в детската градина, ще опетни името й. \n", "date": "2018.01.17", "title": "Сладко отмъщение: Мъж изпрати голи снимки на бившата си на шефа ѝ"}
{"url": "https://www.blitz.bg/svyat/izpepelyavashchiyat-ad-na-filipinite-ne-svrshva-snimki_news572112.html", "text": "Най-активният вулкан на Филипините изригна отново, след като хиляди бяха евакуирани от о-в Лузон. Снимка на вулкана Мейън бе публикувана в понеделник и показва как лавата се стича, а гъст дим се простира в небето.\n   \n \nСеизмолозите определиха нивото на опасност като трето. Над 3 хиляди души са напуснали домовете си, докато вулканът изригва, предава CNN Philippines. \nФилипинските власти са предупредили за голяма възможност от опасно изригване, след като три такива изпепелиха десетки скали в неделя следобед. \n  \nАгенцията по сигурността препоръчва да се стои далеч в радиус от 11 километра, заради опасност от скали, свлачища и внезапни експлозии или колапс на купола. Превод и редакция: БЛИЦ \n", "date": "2018.01.17", "title": "Изпепеляващият ад на Филипините не свършва! (СНИМКИ)"}
{"url": "https://www.blitz.bg/svyat/us-poslanik-ukrayna-shche-poluchi-bezplatno-ot-sashch-letalno-orzhie_news572032.html", "text": "Украйна безплатно ще получи летално отбранително въоръжение, за чието доставяне администрацията на американския президент взе решение в края на миналата година. Това съобщила в интервю за РБК-Украина посланичката на САЩ в Киев Мари Йованович.\nСпоред нея, все още не е уточнено как ще стане това, защото процедурата изисква одобрението и на Конгреса. Това била директна и безплатна помощ от държавата и няма да минава през търговски фирми. /  БЛИЦ \n \n", "date": "2018.01.17", "title": "US-посланик: Украйна ще получи безплатно от САЩ летално оръжие"}
{"url": "https://www.blitz.bg/svyat/avstriyskiyat-kantsler-podkrepya-ideyata-za-otmyana-na-sanktsiite-protiv-rusiya_news572029.html", "text": "Австрийският канцлер Себастиян Курц в интервю за Frankfurter Allgemeine Zeitung заявил, че счита за целесъобразно постепенната отмяна на санкциите срещу дългосрочната перспектива „мир в Европа може да има само с Русия” единствено като партньор, а не като опонент.\n„ЕС трябва да настоява за прогрес в украинския конфликт, в реализацията на минските споразумения. Ако име прогрес, то е желателно санкциите да бъдат отменени стъпка по стъпка, както някога предложи Франк-Валтер Щайнмайер...” – казал Курц, цитиран от ТАСС. / БЛИЦ \n \n", "date": "2018.01.17", "title": "Австрийският канцлер подкрепя идеята за отмяна на санкциите против Русия"}
{"url": "https://www.blitz.bg/svyat/spirashcho-dkha-video-khvrlikha-dete-ot-vtoriya-etazh-na-sgrada-no_news572127.html", "text": "\n Джаки Пекрул скромно твърди, че е просто само една от членовете на екипа пожарникари в Декалб. Но за жителите на това селище от щата Джорджия тя е истинска героиня. \n Видео, заснето от камерата върху каската на нейн колега, показа как тя хваща в ръце момиченце, хвърлено от втория етаж на пламнала сграда. \n Мята я баща й от стълбата, опряна на балкона, за да я спаси от пламъците, наложили евакуацията на 80 души. „Боже, помогни ми да хвана бебето“, това бе единственото, което ми мина през главата“, споделя Джаки, която е майка на тризнаци. \n Веднага след като хваща малката, тя бърза да я пренесе до една линейка, след което се връща да помогне на останалите от семейството. \"На света няма по-хубаво чувство“, казва тя за усещането да спасиш живота на дете. \n Колегата й Ерик Джексън, участвал в потушаването на пожара на 3 януари, добавя, че се е наложило да хванат още няколко хлапета. \n „Буквално ги улавяхме като топки в мач по американски футбол, родителите им ги мятаха към ръцете ни – беше направо невероятно“, разказва той. \n \n", "date": "2018.01.17", "title": "Спиращо дъха ВИДЕО! Хвърлиха дете от втория етаж на сграда, но..."}
{"url": "https://www.blitz.bg/svyat/silno-zemetresenie-raztrsi-taype_news572130.html", "text": "Земетресение с магнитуд 5.7 по скалата на Рихтер разтърси Тайван, съобщaва Reuters, позовавайки се на информация на Европейско-средиземноморския сеизмологичен център. Епицентърът на труса, който е на дълбочина от 140 километра, е бил на 19 километра източно от столицата на страната Тайпе. Няма информация за пострадали хора.\n Жителите на Тайпе са усетили силното земетресение. Няма разрушени сгради. Трусът е бил регистриран малко преди 02:00 часа след полунощ местно време. Земетресението е усетено и в други градове, включително Таоюан, Хуалян, Тайчжун и Мяоли. \n", "date": "2018.01.17", "title": "Силно земетресение разтърси Тайпе"}
