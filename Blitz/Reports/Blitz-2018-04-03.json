{"url": "https://www.blitz.bg/lyubopitno/rusnak-parkira-samolet-pred-bloka-video_news590968.html", "text": "В двора на кооперация в центъра на Москва се появи... самолет. Видео на паркирания върху ремарке за лодка едномоторен Cirrus SR22 с цена около $430 000 (€350 000) бе публикувано във Facebook, пише факти.бг.  Cirrus SR22 има фюзелаж от композитни материали и двигател Continental IO-550-N с мощност 313 к.с. Крайцерската скорост на моноплана е 339 км/ч, а обсегът с едно зареждане - 1 943 км. Моделът се предлага и с битурбомотор Continental TSIO-550K с два междинни охладителя. Мощността е 320 коня, а крайцерската скорост - 391 км/ч.", "date": "2018.04.03", "title": "Руснак паркира самолет пред блока (ВИДЕО)"}
{"url": "https://www.blitz.bg/politika/ekaterina-zakharieva-progovori-za-natiska-nad-blgariya-po-sluchaya-skripal_news591004.html", "text": "Не е имало натиск над България по случая „Скрипал”, това са спекулации, каза в предаването „Лице в лице” по bTV външният министър Екатерина Захариева. Тя допълни, че никога никой от съюзниците не е натискал България за каквото и да било. По думите й българското правителство е имало последователна позиция по случая „Скрипал”.„Няма как да не се присъединим в солидарността и осъждането на използване на химическо оръжие в Европа, ние осъждаме използването на химическо оръжие където и да е.  България се присъедини към общото становище на външните министри, първото беше в организацията за забрана на химическо оръжие на държавите членки, Съвета на външните министри в ЕС, Европейския съвет на лидерите на Европейския съюз, НАТО”. Във връзка с  експулсирането на дипломати  външният министър заяви, че решението е на всяка държава. Българското правителство, след внимателно обсъждане на ситуацията в Съвета за сигурност, реши, че не е моментът за това, но разбира се, при развитие на ситуацията… винаги може да се промени мнение, допълни Захариева. Ние предприехме действия, извиквайки за консултация нашия посланик, каза тя. „Наистина е безпрецедентна реакцията, не само 19 от членовете на ЕС, а доста други държави, които дори не са съюзници в НАТО още, направиха това. Австралия също го направи, Канада, САЩ”, коментира Екатерина Захариева.  По темата за Западните Балкани министърът каза, че не мисли, че срещата за  интеграцията на Западните Балкани   в ЕС  е пред провал. \"Много пъти сме казвали, че Косово не е призната като държава от 5 членки на ЕС и това е неоспорим факт. Тази среща има за цел да даде европейска перспектива на страните от Западни Балкани, но има и доста по-широк формат – европейска перспектива до развитие на инициативите, които се обявиха като знаковите инициативи – шест водещи инициативи на Европейската комисия в стратегията, така че не мисля, че е пред провал. Това, което се дискутира в момента с нашите партньори е  как да бъде прочетена декларацията  – дали да е от името на 28-те, дали да е 28 плюс 6. Съмнения за това, че Косово имат желание да участват не мисля, че трябва да има някой. От тази гледна точка с Испания, в трудната ситуация с референдума в Каталуния, с желанието за независимост на Каталуния, разбирам, че са в трудна ситуация\", заяви Захариева. По думите й всяка една от държавите, които не са признали Косово има някакви вътрешни причини да го направи. \"Така или иначе  тази среща е в процес на подготовка , в постоянен контакт сме с тези държави, има протоколни изисквания в участието, когато Косово участва на европейски формати и на международни формати – например да не се споменава държава, да се посочва само името на участника, да няма знамена, такива, каквито се прилагат в европейските формати. Испания ще присъства, премиерът Рахой ще присъства на формата, който е с лидерите на 28-те, защото поканата е от президента Туск и премиера Борисов, двамата са съдомакини – това е неформален съвет в по-широк формат, защото каним страните от Западни Балкани. Нашата цел не е да разделяме и да създаваме нови поводи за разделение  – тази среща по-скоро трябва да обедини и да даде перспектива, а не да създаде проблеми\", допълни министърът. При разговорите, които водим, държавите са потвърдили участие с изключение на Испания, уточни тя. Много е важно какво ще пише в проекта на декларацията, която се надяваме да приемем в София, каза Захариева. \"Полагаме усилия тази среща да бъде успешна. Благодарна съм на всички колеги, които подкрепят това, те са много голяма част от страните, включително нашите приятели, които не са признали Косово, те нямат против интеграцията на страните от Западни Балкани при спазване на протоколните изисквания, допълни министърът. Напрежение на Балканите винаги е имало, за съжаление, и европейската перспектива е тази причина, заради която дори и когато прехвърчат искри, защото наистина има усещане за ескалация на напрежението между Сърбия и Косово, и затова толкова бързо се успокояват нещата, каза още Екатерина Захариева. Няма как да говорим за пълноправно членство на Косово, докато не се случи признаването от всички държави-членки на Европейския съюз\".", "date": "2018.04.03", "title": "Екатерина Захариева проговори за натиска над България по случая „Скрипал”"}
{"url": "https://www.blitz.bg/ikonomika/golyama-rodna-veriga-za-mobilni-telefoni-zatvarya-kepentsite_news591017.html", "text": "Bepигaтa зa тъpгoвия c мoбилни тeлeфoни Наndу cпиpa paбoтa и зaтвapя вcичĸитe cи oфиcи в cтpaнaтa. Toвa cтaвa яcнo oт oфициaлнo cъoбщeниe нa caйтa нa ĸoмпaниятa. B нeгo ce пocoчвa, чe дpyжecтвoтo вpeмeннo пpeycтaнoвявa дeйнocттa cи oт мapт мeceц. Πpeди гoдини ĸoмпaниятa имaшe cepиoзнo пpиcъcтвиe нa пaзapa, ĸaтo paбoтeшe в пapтньopcтвo c \"Moбилтeл\". Дoгoвopът нa вepигaтa c тeлeĸoмa e пpeĸpaтeн нa 2 мapт, ĸoeтo e дoвeлo дo зaтвapянeтo нa oбeĸтитe й. Зaпитaни oт Моnеу.bg зaщo пpeĸpaтявaт пapтньopcтвoтo, oт тeлeĸoмa oтгoвopиxa, чe \"пpичинaтa зa пpeĸpaтявaнeтo зacягa пoвepитeлнa тъpгoвcĸa инфopмaция и нe мoжe дa бъдe пyбличнo ĸoмeнтиpaнa вĸлючитeлнo и oт cъoбpaжeния, cвъpзaни cъc cпaзвaнeтo нa aнтиĸoнĸypeнтнoтo зaĸoнoдaтeлcтвo\".  Oт Mтeл пpипoмнят, чe paзпoлaгaт c мнoжecтвo coбcтвeни oбeĸти в нaд 240 гpaдa из cтpaнaтa, c ĸoитo ocъщecтвявaт ocнoвнaтa чacт oт пpoдaжбитe cи. Oт oфициaлнaтa инфopмaция cтaвa яcнo, чe oт 12 мapт 2018 гoдинa пpeтeнциитe зa щeти пo мoбилни ycтpoйcтвa, ĸyпyвaни oт Наndу, щe ce пpиeмaт в oфиcитe нa зacтpaxoвaтeлнoтo дpyжecтвo \"Eвpoинc\" в цялaтa cтpaнa. \"Увeдoмявaмe Bи, чe вpeмeннo ce нaлaгa и пpoмянa в пpoцeдypитe зa пpиeмaнe нa cтoĸи пo peĸлaмaция (cтoĸи зa cepвиз)\", пocoчвaт oт фиpмaтa и cъвeтвaт ĸлиeнтитe cи пpи нeoбxoдимocт дa ce oбъpнaт ĸъм oфициaлнитe cepвизи нa oтдeлнитe мapĸи мoбилни ycтpoйcтвa.  \"Зa вcичĸи ycтpoйcтвa зaĸyпeни в пaĸeт c aбoнaмeнтeн плaн нa Mтeл, peĸлaмaции ce пpeдявявaт в мaгaзиннaтa мpeжa нa \"Moбилтeл\", oтбeлязвaт oщe oт вepигaтa.   Дoмeйнът дълги гoдини бe coбcтвeнocт нa дpyгa ĸoмпaния и вepигaтa ce oпитвaшe дa гo пpидoбиe. Πpeз 2010 гoдинa ycпя дa пpинyди coбcтвeниĸa дa cпpe дa гo пoлзвa зapaди peгиcтpиpaнaтa тъpгoвcĸa мapĸa, a впocлeдcтвиe и дa гo зaĸyпи. Наndу и \"Moбилтeл\" зaпoчнaxa дa paбoтят в пapтньopcтвo пpeз 2005 гoдинa, ĸaтo пpeди тoвa ĸoмпaниятa имaшe дoгoвop c бившaтa \"Глoбyл\". Bepигaтa пpeдлaгaшe възмoжнocт ocвeн зa зaĸyпyвaнe нa мoбилни тeлeфoни и тaĸaвa зa избop нa aбoнaмeнтни плaнoвe ĸъм \"Mтeл\", ĸaтo в нeйнитe oбeĸти ce пpaвexa и плaщaния ĸъм oпepaтopa. ", "date": "2018.04.03", "title": "Голяма родна верига за мобилни телефони затваря кепенците"}
{"url": "https://www.blitz.bg/intsidenti/pozhari/moskovski-khvrli-bomba-ne-izklyuchvame-zloumishleni-deystviya-pri-pozhara-vv-vlaka-sofiya-burgas_news590983.html", "text": "Не се изключват злоумишлени действия при пожара в бързия влак на гара Коньово. Това стана ясно от думите на транспортния министър Ивайло Московски пред журналисти след проверката на язовир \"Рогозен 1\".Все още се извършват експертизи. След като приключи работата на специализираните органи ще бъде ясна причината за пожара във влака на гара Коньово на 30 март 2018 г. Тогава изгоряха два вагона на бързия влак от София до Бургас, заяви министър Московски в отговор на въпрос.  Той напомни за подобен инцидент преди години (във влака София-Кардам през 2008 г. - б.р.), когато заключението на експертите е било, че е имало злоумишлени дейности и на този етап това също не се изключва. Превозната бригада на влака ще бъде наградена за проявена висока степен на отговорност, допълни министърът.  Един от приоритетите в политическата програма на правителството е закупуването на нов подвижен състав за БДЖ. \"Очаква се до месец, месец и половина да стартира процедура за закупуване на 41 нови мотрисни влака, предвидено е тяхното финансиране да бъде от капиталовия трансфер на дружество, а изплащането им - разсрочено за период от 10 г. Теоретично след две години и половина първите влакове могат да бъдат доставени в България\", допълни министърът.  Припомняме, бързият влак от София за Бургас се запали преди два дни на гара Коньово. При инцидента нямаше пострадали хора. Пътниците бяха извозени до Бургас с автобуси.  Към момента влаковата композиция се намира на техническата гара в Пловдив.  Във връзка с пожара от БДЖ заявиха, че влаковете у нас са стари, но са технически изправни. Дали това е така, следва да прецени техническата комисия.  Всички пътници от изгорелия влак ще бъдат компенсирани. От БДЖ ще предоставят на хората билет за избран маршрут на пътуване с влак в страната. За целта хората трябва да представят билета си от пътуването с бързия влак във вечерта на инцидента.  Стана ясно и че щетите от пожара възлизат за минимум 1 млн. лева. ", "date": "2018.04.03", "title": "Московски хвърли бомба: Не изключваме злоумишлени действия при пожара във влака София - Бургас"}
{"url": "https://www.blitz.bg/obshtestvo/regioni/vrkh-na-glupostta-tiyneydzhr-se-khvrli-pod-yazovirnata-stena-za-da-spasi-ot-udavyane-yaketo-si-snimki_news591032.html", "text": "Тийнейджър се хвърли в ледените води на Арда, точно под язовирната стена на „Кърджали”, за да си спаси… якето. Безумно опасната постъпка ученикът предприел малко преди 19 часа днес, пред погледите на свои приятели, разказаха свидетели на върха на глупостта, пише 24rodopi.com. Връхната дреха паднала във водата докато тийнейджърите преминавали по въжения мост над реката. Собственикът на якето се съблякъл и се хвърлил от бетонните укрепителни стени на коритото.  „Успя да вземе дрехата, а течението го отнесе на около 20 метра по-надолу, където използва плитчината и паднал огромен камък, за да се изкатери. Горе му подаде ръка негов приятел. Другите двама, сред които и момиче, наблюдаваха от хълма над тях”, посочиха очевидци.  Цялата безумна постъпка се случила за няколко минути и не станало нужно да се сигнализира пожарната за попадналия в студените води на Арда ученик. Момчето пък обяснило, че якето било скъпо, а в него му била личната карта.    ", "date": "2018.04.03", "title": "Връх на глупостта! Тийнейджър се хвърли под язовирната стена, за да спаси от удавяне … якето си! (СНИМКИ)"}
{"url": "https://www.blitz.bg/kriminalni/nakazanie/ekschengeto-i-sint-mu-koito-organizirakha-krvavi-bitki-s-kucheta-se-sdobikha-s-prisdi_news590973.html", "text": "Районен съд – Пловдив призна бившия полицай Иван Иванов и сина му Константин за виновни в това, че в периода от началото на 2012 г. до 29.10.2016 г. в Пловдив са отглеждали и тренирали животни за боеве - 50 питбула в различни възрасти. Иван Иванов получи условна присъда от 2 години с четири години изпитателен срок. Синът Константин получи 1 година условно с 3 години изпитателен срок. И двамата ще платят парични глоби в размер от по 2 хиляди лева. Припомняме, че в район „Северен“ в Пловдив след оплакване на граждани ченгетата откриха хале, в което имаше изградена арена. За боевете са залагани сериозни суми, от които са печелили бащата и сина. Хора от цялата страна са идвали за кървавите битки, някои са водили и своите питбули.     По време на процеса обвиняемите сърцераздерателно разказваха как са обичали животните и ги гледали само за удоволствие, но не казаха защо ранените тежко кучета са били изхвърляни в паркове и градинки да агонизират, докато умрат. Всички питбули бяха закарани в Зооветеринарния комплекс, където се намират и сега.     Съдът реши, че отнема животните от стопаните им в полза на държавата. Присъдата подлежи на протест и обжалване в 15-дневен срок пред Окръжен  съд – Пловдив.       Кристина ИВАНОВА, БЛИЦ    ", "date": "2018.04.03", "title": "Ексченгето и синът му, които организираха кървави битки с кучета, се сдобиха с присъди"}
{"url": "https://www.blitz.bg/kriminalni/prestplenie/germaniya-ni-vrna-shofor-ubil-dvama-na-ptya-za-da-gnie-v-zatvora_news590971.html", "text": "Шест години и половина затвор ще трябва да изтърпи Ангел Чавдаров, който беше екстрадиран от Германия по искане на Пловдивския апелативен съд. Мъжът е осъден за това, че на 18 юли 2015 г., по пътя Кричим - село Устина, е управлявал лек автомобил, без да има необходимата правоспособност и нарушавайки правилата за движение, при което е причинил смъртта на двама младежи, съобщиха от пресцентъра на Съдебна палата в Пловдив, пише Канал 3.При разглеждане жалбата на подсъдимия срещу присъдата е констатирано, че той е напуснал страната. Пловдивският апелативен съд е издал Европейска заповед за арест спрямо Чавдаров, след което било установено, че се намира на територията на Германия. След задържането му немските съдебни власти са разрешили предаването му в България за продължаване на наказателното производство срещу него. Това е първата Европейска заповед за арест, издавана от Апелативния съд в Пловдив.   Оттам уточниха, че присъдата е потвърдена от Върховния касационен съд, влязла е в сила и мъжът вече изтърпява наказанието си.  Вечерта на 18 юли 2015 г. около 20.30 часа, 23-годишният тогава Ангел Чавдаров срещнал свои приятели – единия на 25 г., а другият - на 21 г. С управлявания от него \"Форд“ тримата тръгнали от Кричим за Устина. Поради навлизане в опасни завои пътят бил сигнализиран със знак, ограничаващ скоростта до 60 км/ч. Въпреки това, подсъдимият се движил със 120 км/ч. Излязъл от завоя и се ударил челно в идващия насреща камион „Камаз“. В резултат на произшествието двамата пътници починали.  При разглеждане на делото е установено, че подсъдимият не е посещавал курсове за обучение и не притежава свидетелство за правоуправление. Санкциониран е за управление на МПС без необходимата правоспособност. Автомобилът, с който е причинена катастрофата, е закупен няколко месеца по-рано, но не е регистриран в КАТ. ", "date": "2018.04.03", "title": "Германия ни върна шофьор, убил двама на пътя, за да гние в затвора"}
{"url": "https://www.blitz.bg/kriminalni/nakazanie/strashniyat-shumenski-pedofil-s-potresavashchi-opravdaniya-za-gavrite-si-s-malkite-detsa_news590964.html", "text": "Никого не съм заплашвал, гледайте си работата, вървете си по пътя. Това каза пред журналисти задържаният за педофилия Андон Христов, който обжалва задържането си под стража. Днес 48-годишният мъж бе далеч по-приказлив от последния път, когато влезе в съдебната зала с наведена глава, съобщава Burgas24.bg. \"Не съм изнудвал момичето за секс“, категоричен е възпълничкият мъж, макар че пред съда е признал цялата си вина. На въпрос на репортер – какво всъщност е искал от осмокласничката, Христов изстреля: \"бонбонки“.  Както съобщихме, в събота Районният съд в Бургас остави мераклията в ареста. Днес той обжалва и поиска да се прибере у дома с подписка, тъй като нямал възможност да плати парична гаранция. Това обясни пред журналисти адвокатът му Ели Димова, тъй като Бургаският окръжен съд отново заседава при закрити врати.  Като мотиви за искането си, Христов изложил факта, че е неосъждан, срещу няма образувани досъдебни производства и съдебното му минало е чисто. От три години обитавал квартира в Шумен. От много време имал конфликт с майка си и брат си, затова живеел сам.  В крайна сметка Бургаският окръжен съд не се съобрази с искането на Андон Христов и потвърди наложената от Районен съм мярка за неотклонение. ", "date": "2018.04.03", "title": "Страшният шуменски педофил с потресаващи оправдания за гаврите си с малките деца"}
{"url": "https://www.blitz.bg/kriminalni/nakazanie/shofor-ot-pleven-ubil-priyatelkata-si-i-vzrasten-mzh-shche-lezhi-3-godini-v-zatvora_news590985.html", "text": "Шуменският окръжен съд осъди на 3 години затвор шофьора, който в края на 2016-та предизвика катастрофа с две жертви на пътя Русе - Варна край Струйно. Наказанието си 44-годишният Йордан Димитров Георгиев от Плевен ще изтърпи при първоначален общ режим, съобщиха от пресцентъра на съда.     Инцидентът стана на 21-ви октомври 2016 година. Георгиев заедно с приятелката си Стефка Радева пътувал в посока Шумен. На завой той изгубил контрол над своя Опел Корса, колата навлязла в насрещната лента и ударила челно Рено Туинго. Във френския автомобил пътувал 78-годишният Асен Томов от Разград, а управлявал синът му.     При удара Стефка Радева получила разкъсване на аортата и починала на място. Асен Томов починал няколко дни по-късно след получената травма на гръбначния стълб, довела до развитието на остра дихателна и сърдечно-съдова недостатъчност.     Виновният водач можеше да получи присъда между 3 и 15 години.  3-годишното наказание може да бъде обжалвано или протестирано в петнадесет дневен срок  пред АС – Варна.    ", "date": "2018.04.03", "title": "Шофьор от Плевен, убил приятелката си и възрастен мъж, ще лежи 3 години в затвора"}
{"url": "https://www.blitz.bg/kriminalni/prestplenie/izvnredno-v-blits-dvama-opasni-i-vorzheni-zatvornitsi-napadnakha-okhranata-i-izbyagakha-sled-strelba-ot-sofiyskiya-zatvor_news591000.html", "text": "На 03.04.2018 г. в 15,45 ч. двама лишени от свобода са извършили въоръжено нападение над служители от Софийския затвор и са осъществили бягство. В момента се извършват необходимите процесуално- следствени действия и издирвателни мероприятия. Това съобщиха то Министерството на правосъдието.Охраната на затвора е стреляла по бегълците. По непотвърдена засега официално информация става въпрос за двама осъдени с присъда доживотен затвор.  ", "date": "2018.04.03", "title": "Извънредно в БЛИЦ! Двама опасни и въоръжени затворници нападнаха охраната и избягаха след стрелба от Софийския затвор"}
{"url": "https://www.blitz.bg/layfstayl/skorost/rusko-chudovishche-sedmtsa-kupe-s-43-litrov-v8-snimki_news590961.html", "text": "Из руските гаражи се раждат всевъзможни екзотики. Това бяло купе всъщност е Mercedes-Benz CLK W208 с костюм от ВАЗ-2107, ушит в московския \"Гладков сервис\", пише Факти бг.Донор на шасито, двигателят, силовото предаване и общо взето цялата механика е CLK 430 от 1998 г. с десен волан. 4.3-литровият V8 развива 279 к.с. и ускорява колата от 0 до 100 за около 6.5 секунди. Изработката на купето е струвала 1 млн. рубли (€14 100). Подобни проекти обаче рядко имат за цел възвръщаемост и автомобилът е обявен за продан срещу едва 220 000 рубли (€3 100).", "date": "2018.04.03", "title": "Руско чудовище! \"Седмѝца\" купе с 4.3-литров V8 (СНИМКИ)"}
{"url": "https://www.blitz.bg/layfstayl/skorost/koi-koli-navrtat-nay-golyam-godishen-probeg_news590946.html", "text": "Съществува ли зависимост между големината на автомобила и пробега? Според изследване на сайта за търговия с употребявани коли auto.ru отговорът на този въпрос определено е положителен, а обяснението е съвсем просто, пише Факти бг.След анализ на показанията на километражите в хиляди автомобили втора ръка се оказва, че колкото по-висок е класът на модела, толкова по-голям е пробегът. Това е съвсем логично, тъй като малки коли се купуват най-вече за каране на кратки разстояния в града, а не за дълги пътешествия.  При провеждането на изследването е използвана европейската система за категоризация. В сегмент \"A\" са градските минита, в \"B\" попадат субкомпактните модели, в \"C\" - компактните, \"D\" е средният клас, \"Е\" - бизнес моделите, а \"J\" е за всъдеходите и кросоувърите. Резултатите от проучването сочат, че собствениците на коли от клас \"A\" изминават средно по 10 400 км на година. В сегмент \"B\" пробегът е 15 400 км, а в клас \"C\" - почти 16 000 км.  Най-много километри навъртат автомобилите от сегмент \"D\" - средно по 17 400 на година. Кросоувърите и всъдеходите се подреждат чак на четвърто място след \"C\", \"D\" и \"E\". Някои модели от този клас обаче се използват по предназначение за дълги преходи и пробегът им е близък до максималната стойност в целия рейтинг - например Kia Mohave и Toyota Land Cruiser (по 19 000 км). Сред \"шампионите\" по модели са Skoda Rapid (19 600 км), Skoda Octavia (18 400), Audi A6 (18 300) и BMW X5 (18 100).", "date": "2018.04.03", "title": "Кои коли навъртат най-голям годишен пробег"}
{"url": "https://www.blitz.bg/stsena/sister-bliss-ot-faithless-pristiga-v-sofiya-za-ekskluziven-dj-set_news590978.html", "text": "Легендарно име в електронната музика на 90-те години, създала едни от най-големите хитове на Faithless – пристига в България за ексклузивен DJ Set на 19 май в столичната зала Универсиада. С парчета като Insomnia, God is a DJ, We Come 1, Salva Mea и Music Matters и над 15 милиона продадени албума, групата е заслужили почетното си място в залата на славата както на електронната музика в последните десетилетия.     Музикалната сила зад Faithless - Sister Bliss пристига у нас, за да представи любими парчета, както и нови актуални хитове. В последните години тя издава и редица самостоятелни продукции и 2 собствени албума, в които работи с музикални икони като Boy George, Dido, Example и Robert Smyth от The Cure.     Родена като Aяла Дебора Бентовим, Sister Bliss се влюбва в музиката още на 5-годишна възраст, когато се учи да свири на пиано, цигулка, флейта, саксофон и бас. През 1987 се появява на английската хаус сцена като една от малкото жени DJ-и на Острова.     С изяви в някои от най-реномираните клубове в света, бързо започва да се развива и като продуцент, записвайки и издавайки авторски парчета. Кратко след това се запознава с Rollo и Maxi Jazz, с които формират Faithless. С уникалната комбинация от хип-хоп, блус, фолк, фънк, класическа музика и електроника, триото бързо създава собствен стил, разпознаван на световно ниво и до днес.     Кратко след това Sister Bliss започва да издава музика за филми, телевизия и театър. Някои от най-известните й проекти са саундтракът на сериала \"Сексът и градът\", както и филмът The Beach на носителя на Оскар Дани Бойл, с участието на Леонардо ДиКаприо в главната роля.       ", "date": "2018.04.03", "title": "Sister Bliss от Faithless пристига в София за ексклузивен DJ Set"}
{"url": "https://www.blitz.bg/obshtestvo/stolitsa/vazhna-novina-za-letishche-letishche-sofiya_news591006.html", "text": "Във връзка с информация, получена от ЕВРОКОНТРОЛ за техническа неизправност в навигационните съоръжения от централата на организацията в Брюксел са възможни затруднения на полетите днес, съобщава Летище \"София\".До 23:00 часа се очакват закъснения на излитащи и кацащи самолети в цяла Европа, което може да засегне и полетите от и до летище \"София\", пише dnes.bg. От летището съветват пътниците да следят полетното разписание в интернет.  На страницата на летището вече са обявени закъснения за кацащи самолети тази вечер от Барселона, Бирмингам, Лисабон, Мюнхен и Цюрих.", "date": "2018.04.03", "title": "Важна новина за летище Летище \"София\""}
{"url": "https://www.blitz.bg/obshtestvo/barekov-ss-strashno-razkritie-za-dikov-vzima-kolkoto-5-blgarski-i-dvama-evrodeputati_news590943.html", "text": "Евродепутатът Николай Бареков направи стряскащо разкритие за неуспелия да се наложи като репортер на Слави Сашо Диков. Екслидерът на \"България без цензура\" използва социалните мрежи, за да се обърне не само към Диков, но и към колегите му от сутрешния блок на Нова телевизия Виктор Николаев, този от bTV Антон Хекимян, както и да каже няколко пиперливи думи за Любка Кулезич, Ани Цолова и Жени Марчева.  \"Без да бъда разбиран погрешно. Не ми и пука. Но да си знаете: Дикофф печели колкото 2 -ма евродепутата месечно и колкото 4 -5 български. Баба Люба и малко отгоре. Баджаците в лицето на Хекимян, Викторчо, Цолова, Жени Баджакова - минимум колкото един евродепутат и колкото поне трима цървула от БГ парламента. Парите им идват основно от хазарт, тоест от талончетата дето се търкат. На някои и под масата. Следващият път да си знаете, че революцията не става с пари. Става с много пари. Питайте Левски\", оповести Бареков.      Евродепутатът обеща да направи допълнителни разкрития за дейността на репортерите във водещите медии.  Припомняме, че БЛИЦ разкри по-рано днес, че Сашо Диков е подслонен в телевизия \"Евроком\", където ще се бори за ефирно време с уволнения от него проф. Вучков. Хлевоустият журналист, който се усукваше около банкера беглец Цветан Василев, ще води предаване, което кой знае защо е нарекъл \"Евро Диков\".  За момента неговата бивша партньорка в ефира Любка Кулезич продължава да се изявява като свободна молекула.", "date": "2018.04.03", "title": "Бареков със страшно разкритие за Диков: Взима колкото 5 български и двама евродепутати!"}
{"url": "https://www.blitz.bg/obshtestvo/eu2018bg/blgarskoto-predsedatelstvo-vrvi-mnogo-dobre-i-v-bryuksel-go-otbelyazvat_news590947.html", "text": "В момента Българското европредседателство се движи с много добри темпове. Това каза пред журналисти във Варна Моника Панайотова, зам.-министър на Българското европредседателство. „Това е обратната връзка, която имаме. Съответно и от Брюксел казват, че колкото е по-динамичен дневният ред на пленарната зала в Страсбург, това означава, че председателството определено дава резултати и върви преговорният процес по отделните законодателни инициативи“, отбеляза Моника Панайотова.     По думите ѝ европейската перспектива на Западните Балкани е нивото на амбиция, което си поставя Българското европредседателство. „Това ще е във фокуса на вниманието на 16 и 17 май, когато ще е срещата на върха между 28 те държави от ЕС заедно с лидерите на страните от Западните Балкани. Целта на тази среща на високо ниво е да се препотвърди европейската перспектива на страните от региона“, каза заместник-министърът.     „Приоритетът на Българското европредседателство е европейската перспектива и свързаност на Западните Балкани. Затова ще насочим вниманието и върху конкретни проекти, които са в различни измерения на свързаността – транспортна, дигитална, образователна, енергийна свързаност. Вероятно към финалния документ, който би следвало да излезе след тази среща, ще има допълнителна конкретика по отношение на проекти, които ще приближат гражданите и бизнеса между ЕС и Западните Балкани“, допълни тя.       ", "date": "2018.04.03", "title": "Българското председателство върви много добре – и в Брюксел го отбелязват"}
{"url": "https://www.blitz.bg/ikonomika/sotir-tsatsarov-s-vazhna-informatsiya-za-sdelkata-za-chez-i-inerkom_news590954.html", "text": "Няма досъдебни производства и преписки, които да се водят срещу лицата Гинка и Славчо Върбакови. Няма и такива, които касаят „Инерком“. Това каза главният прокурор Сотир Цацаров на заседание на Временната парламентарна комисия по случая ЧЕЗ. „Сделката за ЧЕЗ не е предмет на разследване от страна на Прокуратурата, тъй като е обект на частно- правни отношения“, обясни той. „На 28 февруари съм получил запитване от председателя на ДАНС за информация в Прокуратурата относно Гинка и Славчо Върбакови, както и за „Инерком“ във връзка с проверка от мин.-председателя.  \"На 1 март е получил отговор от нас“, посочи Сотир Цацаров. „На 1 март до нас е изпратено и запитване от главния секретар на президента със същите мотиви. Същия ден му е изпратено копие от писмото до председателя на ДАНС“, каза още той. ", "date": "2018.04.03", "title": "Сотир Цацаров с важна информация за сделката за ЧЕЗ и \"Инерком\""}
{"url": "https://www.blitz.bg/svyat/khakeri-pusnakha-skandalno-porno-s-izvestna-aktrisa-s-malk-byust-ot-klyukarkata-snimki-18_news590703.html", "text": "Поредна холивудска актриса стана жертва на хакери, чиято цел е подробностите за интимния живот на звездите. Този път в интернет се появиха снимки от личния архив на Лейтън Мийстър. Тя е позната на световната аудитория благодарение на сериала \"Клюкарката\", където играе една от основните роли. На кадрите тя е заснета в провокативни поза. Както отбелязват потребителите на социални мрежи, тук няма нищо общо с еротиката.        Актрисата все още не е коментирала ситуацията. Също така не е известно и за реакцията на съпруга й Адам Броуди. Ако това не е неговата \"фотографска работа\", в отношенията на двойката могат да възникнат сериозни проблеми. Превод: БЛИЦ        ", "date": "2018.04.03", "title": "Хакери пуснаха скандално порно с известна актриса с малък бюст от \"Клюкарката\" (СНИМКИ 18+)"}
{"url": "https://www.blitz.bg/obshtestvo/super-iznenada-sasho-dikov-obrna-grb-na-slavi-trifonov-zapochva-rabota-v_news590915.html", "text": "Хлевоустият водещ Сашо Диков обърна гръб на офертата на Слави Трифонов да започне работа като репортер в шоуто му, научи БЛИЦ. Явно Дългия е размислил и е преценил, че няма как да му се получи комбинацията с Диков и е оставил първоначалното му предложение да изстине.  Медията ни научи, че от 13 април (петък) Диков започва свое предаване по телевизия „Евроком“.  Токшоуто ще носи названието „Евро ДикоФ“ и ще продължава два часа – от 20 до 22 часа, което означава, че ще е преди началото на \"Шоуто на Слави\".  Преди да стартира в \"Евроком\", Диков се изявяваше и в кабеларката \"BIT\", която не успя да просъществува поради ниския си рейтинг и липсата на финансови постъпления от реклама. На всичкото отгоре Диков и партньорката му Люба Кулезич получаваха космически за родните стандарти заплати, без дори да успеят да попаднат в топ 100 на телевизиите.  Единственото, с което двамата ще се запомнят, са пируетите към банкера беглец Цветан Василев и пробутването в ефир на глашатаите около него.  В \"Евроком\" Сашо Диков ще се конкурира с поразяващата уста проф. Юлиан Вучков, когото успя да изгони от \"Канал 3\".", "date": "2018.04.03", "title": "Супер изненада! Сашо Диков обърна гръб на Слави Трифонов, започва работа в..."}
{"url": "https://www.blitz.bg/ikonomika/vladislav-goranov-sdelkata-za-chez-e-prakticheski-sklyuchena-vsichko-priklyuchva-do-9-mesetsa_news590969.html", "text": "Държавата се интересува от сделката за ЧЕЗ, без да иска да се намесва в нея. Сделката е сключена на практика и оттам нататък развитието ѝ се свежда до плащане на цена и прехвърляне на акции. Знаем неофициално, че е 9-месечен срокът, в който това трябва да се свърши. Това каза пред журналисти министърът на финансите Владислав Горанов, след като участва в заседание на Временната парламентарна комисия по случая ЧЕЗ, предаде „Фокус“. „Актуалната позиция на правителството е, че не е целесъобразно държавата да участва в тази сделка“, изтъкна той. „Отношението на държавата към „Инерком“ е като към всяко българско търговско дружество - трябва да спазваме българските закони. Позицията на правителството винаги е била за защита на интересите на българските граждани“, коментира министърът.  „В началото имаше изключително изнервена и припряна реакция от страна на опозицията, която беше отчасти неразбираема, тъй като и опозиция, и управляващи трябва много добре да знаят как функционират държавните органи, и кой каква функция има“, посочи Владислав Горанов. „Позицията на държавата беше опит максимално бързо да се отговори на създалото се огромно напрежение с политически внушения, че нещо много страшно се случва.  Проведохме разговори и към онзи етап бяхме готови да отговорим на обществените очаквания, че държавата трябва да е на мястото си“, поясни финансовият министър. „Днес не сме на различно мнение, че държавата трябва да е на мястото си, тя има изградени органи, които да регулират този бизнес. След много разговори в рамките на правителството надделя поддържаната винаги от Министерство на финансите теза, че ролята на държавата в икономиката трябва да бъде само като регулатор, а не като собственик“, каза още Владислав Горанов. Биляна ИВАНОВА ", "date": "2018.04.03", "title": "Владислав Горанов: Сделката за ЧЕЗ е практически сключена, всичко приключва до 9 месеца"}
{"url": "https://www.blitz.bg/ikonomika/kitayska-sleda-indekst-dau-dzhouns-padna-s-19_news590838.html", "text": "В САЩ индустриалният индекс \"Дау Джоунс\" (Dow Jones) падна с 1.9% (458.92 пункта). За това свидетелстват данните на Нюйоркската фондова борса. Отбелязва се, че причината за това е решението на Китай да повиши митата върху 128 американски продукта. В края на сесията \"Дау Джоунс\" достигна 23,644.19 пункта. В хода на търговията индексът падна с около 750 пункта, но позициите му се възстановиха. Също така при 58.99 пункта, до 2581.88, индексът на S & P 500 се понижи и индексът на високотехнологичните компании NASDAQ намаля с 193.33 пункта до 6870.12.  Според анализатор на инвестиционната компания Едуард Johnes Кейт Уорн, действията на Китай \"изострят опасенията, че има възможност за по-осезаеми последици, отколкото инвеститорите са очаквали през миналата седмица\". Превод и редакция: БЛИЦ", "date": "2018.04.03", "title": "Китайска следа. Индексът \"Дау Джоунс\" падна с 1.9%"}
{"url": "https://www.blitz.bg/politika/korneliya-ninova-skochi-na-borisov-vyarno-li-e-che-chez-gotvyat-poskpvane-na-toka_news590981.html", "text": "Лидерът на БСП Корнелия нинова реагира остро на решението на правителството да не участва с сделката за ЧЕЗ. Позицията на кабинета „Борисов 3\" бе съобщена от финансовия министър Владислав Горанов на днешното заседание на временната парламентарна комисия, разследваща всички факти и обстоятелства около скандалната продажба на ЕРП-ето на фирма „Инерком“ ЕООД на Гинка Върбакова от Пазарджик. Решението за отказа на изпълнителната власт от участие в сделката е било съгласувано с премиера Бойко Борисов.Ето какво написа във „Фейсбук“ Корнения Нинова, която в момента е в черногорската столица Подгорица:   „Какво се случи между 01.03. 2018 и днес. Дължите отговори и истината, г-н Борисов, на 3 милиона българи. На 01.03. 2018 министър Горанов заяви, стоейки до Гинка Върбакова след среща при Борисов: \" Как така тогава беше целесъобразно, а днес вече не е? Какво се промени? Нещо се случва зад гърба на хората. Или тогава ги излъгахте, за да приспите гнева им от задкулисието? Днешното скриване на Борисов от комисията и изявлението на министъра на финансите доказват тезата ни, че правителството стои зад нечии неясни интереси, които ще придобият една трета от доставките на ел енергия. Кой взе решение държавата да не участва? Правителството или Борисов еднолично? Разбираме, че правителството не е обсъждало това решение.  Затова питаме и ОП - те съгласни ли са с него? Каква е тази метаморфоза - от - разваляне на всички концесии до ненамеса на държавата в сделка, която засяга националната сигурност и живота на 3 милиона българи. Ясно е, че Борисов си променя позицията по три пъти на ден, но вие къде сте в това правителство? И още един въпрос - вярно ли е, че ЧЕЗ са внесли искане в КЕВР за увеличаване цената на тока, с колко и откога. Излезте и обяснете на българите кой си играе със съдбата им. Ние продължаваме да настояваме държавата да изпълни функциите си за защита на националната сигурност и интересите на гражданите и да изкупи ЧЕЗ България.", "date": "2018.04.03", "title": "Корнелия Нинова скочи на Борисов: Вярно ли е, че ЧЕЗ готвят поскъпване на тока?"}
{"url": "https://www.blitz.bg/ikonomika/inspektsiyata-po-truda-shche-poiska-nesstoyatelnost-za-okolo-30-firmi_news590958.html", "text": "ИА „Главна инспекция по труда“ е идентифицирала около 30 предприятия, за които са събрани или са в процес на събиране годни доказателства за иницииране откриване на производство по несъстоятелност, съобщиха от агенцията. Исковите молби ще бъдат подавани поетапно в съда, като първите ще бъдат подадени в Софийски градски съд. Условието Инспекцията по труда да се възползва от новото си правомощие да инициира откриване на производство по несъстоятелност, е работодателят да дължи възнаграждение за повече от два месеца на поне 1/3 от работниците и служителите за три години назад.     За да изпълняват новото си правомощие, юрисконсулти и директори бяха консултирани от специалисти по търговско право какви доказателства трябва да бъдат събирани в рамките на производството по несъстоятелност, за да бъдат годни в съда. Бяха приети и промени в Устройствения правилник, с които изрично се регламентира кои служители ще осъществяват процесуалното представителство на ИА ГИТ пред Търговски съд в рамките на производство по несъстоятелност.     От началото на годината инспекторите по труда провериха около 250 предприятия, които в отделни периоди през последните три години са имали проблеми със заплащането на труда. Някои от проверените предприятия се разплатиха с работниците и служителите си, благодарение на предприетите от ИА ГИТ действия от началото на годината. Има предприятия, които дължат възнаграждения за стари периоди, но в момента се разплащат на работниците и служителите си редовно, поради което не може да бъде доказана трайност на неплатежоспособността.     В тези фирми контролните органи на Агенцията продължават да осъществяват контрол с цел работещите да получат забавените си за минали периоди възнаграждения. Немалка част са микропредприятия с до 5 наети лица, които са забавяли възнаграждения в отделни периоди, но Инспекцията по труда засега успява да въздейства на работодателите чрез предприетите в рамките на контрола мерки. Някои от предприятията междувременно са обявени в несъстоятелност или вече е внесена искова молба за откриване на производство по несъстоятелност.     В около 70 предприятия са идентифицирани проблеми, които ограничават възможността на инспекторите по труда да използват новото си правомощие да инициират откриване на производство по несъстоятелност. Най-сериозен е проблемът с предприятия, които вече не осъществяват дейност и не могат да бъдат открити техни представители или длъжностни лица, за да бъдат предоставени документи за установяване на задълженията, броя на работещите, към които работодателят имат такива, както и периодът на забава. В тези случаи не могат да бъдат събрани годни доказателства, за да бъдат подадени искови молби в съда. Има и случаи, в които са установени новите собственици – безимотни лица, на които обаче не са предоставени никакви документи. Има предприятия, които имат дейност в цялата страна. Констатирани са задължения към работници и служители само в обекти на територията на конкретна област, но при цялостната проверка е установено, че задълженията са към по-малко от 1/3 от работещите.     Въпреки затрудненията, Главна инспекция по труда прилага и ще продължи да прилага всички свои правомощия, предоставени й от закона, за да защити правата на работещите в България. При сигнали за неизплатени възнаграждения се проверява дали те са за поне 1/3 от персонала и съответно за повече от два месеца, за да бъде инициирано откриване на производство по несъстоятелност.     Подаването на искова молба в съда от ИА ГИТ е основание единствено за стартиране на съдебно производство, в рамките на което се изследва неплатежоспособността на предприятието на базата на множество доказателства и експертизи. Едва след като съдът излезе с решение за откриване на производство по несъстоятелност или за обявяване на такава, ощетените работници и служители могат да претендират за обезщетения от Фонда за гарантираните вземания.     От началото на годината след намесата на Инспекцията по труда са изплатени 8.7 млн. лв. забавени възнаграждения. Сумата на установените забавени възнаграждения, за които са предприети мерки за изплащането им в рамките на закона, е 8 млн. лв.       ", "date": "2018.04.03", "title": "Инспекцията по труда ще поиска несъстоятелност за около 30 фирми"}
{"url": "https://www.blitz.bg/ikonomika/vasil-velev-pred-blits-po-vremeto-na-ivan-kostov-sa-sklyucheni-prestpni-dogovori-za-amerikanskite-tsentrali-tova-e-ocheviden-grabezh_news590880.html", "text": "Вчера председателят на Асоциацията на индустриалния капитал в България Васил Велев проведе среща с омбудсмана с Мая Манолова във връзка с произвежданата електрическа енергия от американските централи “Марица Изток 1” и “Марица Изток 3”. За коментар по горещата тема потърсихме Васил Велев, който разясни пред БЛИЦ проблемът с непазарното изземване на доходи от американските централи. - Г-н Велев, защо се обърнахте с жалба до омбудсмана Мая Манолова?   - Използваме всяка възможност. Всеки, който може да помогне за разрешаване на проблема. Досега омбудсманът можеше да помага на гражданите да решават спорове с държавата, но новият закон позволи на омбудсманът при частно-правни субекти да подпомага решаване на спорове. Ние като физически лица се обърнахме към нея с жалба срещу американските централи.  - Кой е виновникът за сключването на тези договори с американските централи?  - Тези договори са сключени в последните дни от управлението на Иван Костов, като след това са санирани по времето на тройната коалиция. Тогава е имало възможност даже да бъдат прекратени поради неспазване на срокове, но вместо това са направени анекси и са обезпечени допълнително вземанията от американските централи. От 2007-ма година те противоречат на европейското право, а от тогава минаха много години. От 4 години има жалба срещу тях в европейската комисия на КЕВР.  - Г-жа Манолова нарече целият проблем \"грабеж\", вие как бихте го нарекли?  - То е очевиден грабеж, тъй като непазарно се изземва доход от домакинствата и от бизнеса. Тези преференциални цени, които са в пъти по-високи от пазарните, са абсолютно необосновани. Тези компании работят при огромна рентабилност, оперативната им печалба е от порядъка на 55%. Ако това е в резултат на ноу-хау труд и талант, реализиран на пазара, само можем да го адмирираме, но то е в резултат на едни престъпно сключени договори, които изземват от гражданите непазарно по 161 лева от всяко домакинство всяка година. Какво друго, ако не грабеж е това?  - Обявихте, че вдигате степента на готовност за протести. Какво ще предприемете оттук насетне?  - Това е и заради \"ТЕЦ Варна\", защото вместо да развалим договорите с американските централи, се готви трети такъв случаи с \"ТЕЦ-Варна\".  \"ТЕЦ-Варна са заявили два милиона мегават часа електрическа енергия за регулиран пазар при цена 191 лева за мегават. За изтичащия референтен период пазарната цена е 70 лева. Това ще е една щета от порядъка на 250 милиона лева, която пак ще трябва да платят българските домакинства. Абсолютно недопустимо и това всъщност е новата причина за вдигане на протестната готовност. Това не трябва да се допуска. Не бива да остава на преценката на КЕВР дали да бъде удовлетворено това искане, не трябва да има възможност за такива искания изобщо. Това е нерагламентирана и недопустима държавна помощ, каквато трябва да бъде прекратена при американските централи, а не да се появява още една трета централа.   Нека да продават на пазара, всеки иска да си направи закон и да се огради с монопол или да изземва непазарно доход. Българският бизнес работи добре, продава добре на световните пазари. Нека да правят като нас, ние не искаме нищо повече.        ", "date": "2018.04.03", "title": "Васил Велев пред БЛИЦ: По времето на Иван Костов са сключени престъпни договори за американските централи, това е очевиден грабеж!"}
{"url": "https://www.blitz.bg/layfstayl/shoubiznes/rusata-zlatka-lsna-polugola-v-kapkite-i-napravi-nechuvan-gaf-snimki-18_news590803.html", "text": "Златка Райкова нажежи ефира до червено с днешното си изпълнение в шоуто \"Като две капки вода\". Русата Златка, както е по-известна красавицата, трябваше да се превъплати в ролята на Гери-Никол и да изпълни \"Момиче като мен\". Мъжката част от зрителите обаче онемя, когато Злати излезе на сцената в мрежест тоалет, който едва скриваше най-интимните й части.   Плеймейтката изпълни предизвикателен танц пред Фънки, който загуби ума и дума докато гледаше перфектните форми на русото изкушение.   След това Златка Райкова сътвори нечуван гаф, след като обърка името на Станимир Гъмов, който отговаря за актьорската игра на участниците в шоуто и го нарече Димитър.   За капак след края на изпълнението на Райкова, Димитър Рачков се появи като Благо Джизъса, за да се окичи с няколко големи кръста.   Както е известно, напоследък в светските среди се шушука, че Благо Джизъса и Гери-Никол са много близки, а доказателство за това бе й снимка, която разбуни духовете в мрежата, на която бившият футболист е награбил звездната поп-дива.       ", "date": "2018.04.03", "title": "Русата Златка лъсна полугола в \"Капките\" и направи нечуван гаф! (СНИМКИ 18+)"}
{"url": "https://www.blitz.bg/obshtestvo/strakhotna-novina-za-pensionerite-velikdenskite-pari-idvat_news590996.html", "text": "Изплащането на пенсиите за април т.г. ще бъде изтеглено по-рано заради великденските празници, като ще започне на 4 април (сряда) и ще приключи на 20 април (петък), съобщиха от НОИ.Получаването на сумите чрез пощенските станции ще бъде извършено по график, който ще бъде предварително обявен във всяка една от тях. Априлските пенсии на пенсионерите, които получават парите си по банков път, ще бъдат по сметките им на 4 април 2018 г.  В изпълнение на решение на Министерския съвет заедно с пенсиите ще бъде изплатена и еднократна допълнителна сума в размер на 40 лева. Право да я получат имат всички пенсионери, на които пенсията или сборът от пенсиите заедно с добавките и компенсациите към тях е в размер до 321 лева включително. В тази категория попадат 1 226 698 пенсионери.", "date": "2018.04.03", "title": "Страхотна новина за пенсионерите! Великденските пари идват"}
{"url": "https://www.blitz.bg/kriminalni/prestplenie/dzhigit-kara-byasno-napravi-katastrofa-i-izbyaga-no-posle-politsaite_news590957.html", "text": "Полицаи задържаха шофьор, избягал след пътен инцидент с пострадала жена в Хасковско, съобщиха от МВР. Инцидентът е станал на 2 април, към 21.20 часа, на кръговото движение за с. Бисер. Неустановен водач шофирал лек автомобил \"Ауди\", собственост на 43-годишен мъж от Хасково. Поради несъобразена с пътните условия скорост, той навлязъл в насрещното движение и се е ударил челно в лек автомобил \"Фолксваген Голф\", шофиран от 60-годишен мъж от селото.   Вследствие на удара е пострадала пътуващата в \"Голф\"-а 57-годишна жена, която е с фрактура на дясна ръка.   След произшествието, водачът на \"Ауди\"-то напуснал мястото на произшествието.   След подадения сигнал и последвало издирване е установен и задържан шофьорът - 24-годишен хасковлия.   По случая е образувано досъдебно производство.    ", "date": "2018.04.03", "title": "Джигит кара бясно, направи катастрофа и избяга, но после полицаите ..."}
{"url": "https://www.blitz.bg/lyubopitno/khilyadi-turisti-se-radvat-na-proletnite-tsvetove-v-kitay_news590948.html", "text": "Цъфнали различни цветя, храсти и дървета привличат много хора в различни райони.Море от азалии отличава провинция Анхуей в източен Китай. В северозападата част на страната, в провинция Гансу властват нежните цветове на цъфналите кайсии. Прасковеният цвят може да се види в източната провинция Шандун. Красивите гледки за повод за разходка със снимки или рисунки сред природата. ", "date": "2018.04.03", "title": "Хиляди туристи се радват на пролетните цветове в Китай"}
{"url": "https://www.blitz.bg/ikonomika/ekspert-s-mrachna-prognoza-za-blgarskite-rabotodateli_news591012.html", "text": "Според различните прогнози, не само на БАН, но и на други признати агенции, броят на населението ни ще се движи между 5,7 милиона и 6,2 милиона души след 20 години. От различни страни като Молдова, Беларус и Украйна ще проявят желание за живот в България. Това заяви Христина Христова, съветник на вицепремиерът Валери Симеонов в предаването \"Още от деня\" по БНТ. Припомняме, че според прогноза на БАН населението на България ще се стопи с 20% до 2040г.  \"Две са последиците от демографската криза - численото намаление и увеличаването на работоспособността на възрастните хора. Ако структурно се промени икономиката ни всеки би предпочел България за живот\", заяви още тя.   \"Прогнозите за 2040 година не носят само данни за демографията, но и за нови технологии. Тази прогнозна цифра може да остане несбъдната\", заяви директор на Балканския институт за труда и социалната политика д-р Иван Нейков. \"Португалия е пример, че миграцията може да се обърне, и българи да започнат да се връщат\", каза още той . \"Прогнозата на БАН означава, че поне през следващите 30 години работодателят ще работи с все по-възрастни хора. Ще се вдигне и пенсионната възраст. По тази причина, трябва да се направят промени в законодателството. Работната сила ще бъде на хора от 50 + години\", така завърши д-р Иван Нейков.    ", "date": "2018.04.03", "title": "Експерт с мрачна прогноза за българските работодатели"}
{"url": "https://www.blitz.bg/lyubopitno/neveroyatnata-istoriya-na-imperatorskite-yaytsa-na-faberzhe_news590951.html", "text": "През 1885 г. император Александър III поръчва на ателието на Фаберже едно декоративно великденско яйце, като подарък за своята съпруга. Така започва историята с яйцата на Фаберже. В края на 19 век Фаберже е изключително популярен в цяла Европа с ювелирните си творения, фина изработка от злато, сребро, малахит, топаз, лазурит, кристал и десетки други материали. След първата императорска поръчка, прочутият майстор изработва едно след друго още 10 яйца за цар Александър III, който до смъртта си през 1894 г., всяка година подарява по едно на жена си Мария Фьодоровна. Традицията била продължена и от наследника му - цар Николай II, за когото Фаберже изработва 44 яйца. Ювелирът ги украсява със скъпоценни камъни и всяко от тях съдържа изненада – миниатюри, миникопия на царски яхти, дворци, влакове, паметници, фигурки на птици и много други.  Яйцата се превръщат в символи на императорската фамилия Романови, отразяващи характерния за руския кралски двор разкош. Всяко от тези яйца има уникална история!  Предполага се, че общата стойност на запазените яйца (45) е около 350 милиона долара. Мнозина и до днес вярват, че те притежават магически свойства.  Тази пролет и Вие можете да се потопите в празничната магия като си подарите класно изживяване и 100% истинско забавление със   на игралния сайт  winbet.bg.    ", "date": "2018.04.03", "title": "Невероятната история на императорските яйца на Фаберже"}
{"url": "https://www.blitz.bg/kriminalni/prestplenie/mladen-marinov-razkri-che-se-pretrsvat-adresi-zaradi-begltsite-i-otpravi-vazhno-preduprezhdenie-km-grazhdanite_news591019.html", "text": "Незабавно след получаване на сигнала са предприети всички необходими мерки. Това заяви пред БНТ главният секретар на МВР комисар Младен Маринов по повод бягството от Софийския затвор на Радослав Колев и Владимир Пелов. „Всички областни дирекции и силите, които са на работа, са ангажирани в издираването“, увери Маринов. Те са заети с издирвателни работи по задачи по адреси.     Главният секретар на МВР призова гражданите да са изключително внимателни, ако видят двамата бегълци. Те трябва да се обадят веднага на 112 и да не предприемат нищо.     „Издирвателните действия ще продължат до момента, до който не бъдт задържани избягалите“, заяви Маринов.     На въпрос дали има яснота как се е стигнало до бягството и какви са пропуските в охраната, той отговори: „Ще тече проверка и в тази насока. На този етап е по-важно да предприемем мерки по задържане на тези лица, които са изключително опасни“.     „Но ще бъде разследвано какви са пропуските“, допълни той.    ", "date": "2018.04.03", "title": "Младен Маринов разкри, че се претърсват адреси заради бегълците, и отправи важно предупреждение към гражданите"}
{"url": "https://www.blitz.bg/obshtestvo/kzp-s-mnogo-vazhno-preduprezhdenie-v-navecherieto-na-velikden-prochetete-tova-za-da-ne-vi-izlzhat_news591021.html", "text": "Липсата на достатъчно количества на широко и шумно рекламирани промоционални стоки, маркирането на касата на намалени продукти на редовните им цени и фалшивите намаления са сред най-често срещаните нарушения на търговците по време на Великденските празници и съответно – най-големите рискове за потребителите при пазаруването в такива периоди. Това заяви Константин Арабаджиев, член на Комисията за защита на потребителите (КЗП). \"Потребителите трябва да внимават и когато се насочват към продукти от „лимитирани серии”, тъй като тогава трудно могат да направят съпоставка между цената и качествата на тези стоки, за да преценят доколко те са изгодни. Това могат да бъдат пакет от няколко стоки – например, козунак с две яйца и три лепенки. Тогава Вие не можете да установите дали характеристиките, които притежава всяка от стоките, си заслужават, за да платите цената”, допълни Арабаджиев.  \"Всеки търговец е длъжен да поставя етикет и да обявява цената, включително за единица мярка, на предлаганите от него стоки\", коментира Константин Арабаджиев.  „Има рискове и при запазването на ваканции и хотели в последния момент. Съветваме потребителите при резервации през туроператор, и директно в мястото за настаняване да се информират за крайната цена, която ще заплатят”, обърна внимание Арабаджиев.  \"Нека всеки внимателно да чете и анализира офертите, преди да я закупуват\", посъветва Константин Арабаджиев.   ", "date": "2018.04.03", "title": "КЗП с много важно предупреждение в навечерието на Великден! Прочетете това, за да не ви излъжат!"}
{"url": "https://www.blitz.bg/obshtestvo/politsiyata-obyavi-ima-li-sledi-ot-nasilie-vv-vnezapnata-smrt-na-17-godishnata-uchenichka_news591013.html", "text": "Все още не е ясна причината за смъртта на 17-годишното момиче, което снощи почина в двора на училище в столичния квартал \"Люлин\". Данни за насилие до този момент няма, казаха от полицията. Няма данни и за употреба на наркотици, съобщава bTV. Става й лошо и пада на земята. Младежите и охраната на училището се опитват да й окажат първа помощ, но момичето издъхва. Братът на момичето се обажда на майка им.  Екипът на Бърза помощ е извикан в 20:09 ч. и пристига след 11 минути. Час по-късно е извикана втора линейка, за да помогне на майката на момичето. Медиците са посрещнати с агресия, а част от приятелите на момичето обвиняват и двата екипа в закъснение. Все още не е ясна причината за смъртта на 17-годишното момиче, което снощи почина в двора на училище в столичния квартал \"Люлин\". Данни за насилие до този момент няма, казаха от полицията. Няма данни и за употреба на наркотици. 17-годишната Анайс Ангелова е в двора на кварталното училище снощи със свои приятели и брат си. Става й лошо и пада на земята. Младежите и охраната на училището се опитват да й окажат първа помощ, но момичето издъхва. Братът на момичето се обажда на майка им. Екипът на Бърза помощ е извикан в 20:09 ч. и пристига след 11 минути. Час по-късно е извикана втора линейка, за да помогне на майката на момичето. От полицията обясниха, че няма следи от насилие, а 17-годишната Анайс е имала старо заболяване. В гимназията по туризъм в Банкя, в която е учила, такава информация нямат. Психолози ще работят със съучениците на Анайс, съобщи министърът на образованието, но от училището казаха, че се справят сами. Аутопсията, която трябва са покаже причините за смъртта на момичето, няма да бъде готова до края на седмицата.", "date": "2018.04.03", "title": "Полицията обяви има ли следи от насилие във внезапната смърт на 17-годишната ученичка"}
{"url": "https://www.blitz.bg/obshtestvo/regioni/ako-ptuvate-za-burgas-vnimavayte-edna-chetvrt-ot-taksitata-sa-koprki-tsakat-i-gradskiya-transport_news591001.html", "text": "Броят на т.нар. „копърки“ в Бургас се оказа плашещо голям, съобщава „Флагман“. По информация от браншови организации в града работят над 900 жълти коли, но според регистъра на Община Бургас разрешителни до месец март са извадили около 700 таксита. Т.е. - 200 нелегални всеки ден кръстосват улиците на Бургас. „Откакто контролът от страна на ДАИ спадна, тук вече е абсолютен хаос. Едните си плащат данъка от 660 лева, редовни са и изпълняват услугата качествено, другите сякаш живеят на техен гръб – не дават и стотинка на общината, подбиват цените, правят нерегламентирани курсове и съсипват бизнеса“, коментираха хора, добре запознати с проблемите в бранша.     Оказва се така, че има няколко „вратички“, които копърките могат да използват, за да плащат възможно най-малко, ако не е и никакви средства на общината. Реално тези хитри трикове са нелегални, но тъй като контролът е занижен – в ДАИ-Бургас в момента има двама инспектори, а КАТ рядко проверява таксиметрови автомобили, „номерът минава“.     „200 коли не си плащат данъка – това са 132 000 лв., които вместо да отиват в Община Бургас като данъци, се губят. Отделно, от общия брой на останалите таксиметрови шофьори, има такива, които го заплащат в началото на годината 1 или 3 месеца. Когато този срок изтече, стикерът за платен данък остава залепен на автомобила, но де факто е невалиден. Тук се разчита на наивността на клиента – колко пъти ви се е случвало да проверите дали стикера за платения данък е валиден? Изключително трудно е за един обикновен човек да различи нелегалното такси от напълно изрядното“, разкриха запознати източници.     Дори с неплатен данък, много от бакшишите използват друга тънкост, която също разчита на невниманието на клиента. Те просто свалят табелката от покрива на колата, на която пише „Такси“ и продължават да карат автомобилите си, търсейки клиенти.     Тези копърки обикновено изпълняват и нерегламентираните курсове на подбити цени – Център-Меден рудник на цената на билета за човек – 1.30 лв. По този начин, освен, че не плащат данъка си, те реално отнемат средства от общинския превозвач. Когато пък те биват спирани за проверка, обикновено минава номера, че „возят близки и познати“.     Междувременно повечето от изрядните таксиметрови шофьори пък зоват да се вземат строги и спешни мерки против въпросните порочни практики. Само че може да се окаже, че де факто няма кой да предприеме нещо, затягайки контрола.     „ДАИ преди време правеха редовни проверки и нямаше такива проблеми. Сега са в намален състав и наглеците се възползват много бързо. Време е заедно с НАП да вземат общи мерки – да направят една съвместна акция през нощта, когато копърките излизат най-масово и да започнат с глобите. Така, въпреки че акцията бързо ще стане ясна за повечето изпечени измамници, то поне тези, които тепърва са започнали да хитруват ще изпатят и така броят на измамниците непременно ще намалее“, коментират таксиметрови шофьори.     По-рано днес ДАИ и КАТ започнаха акция в Средец, която да пресече нелоялната търговска практика. Такава акция обаче е необходима и в самия областен център – Бургас, тъй като тук такситата са много, а контролът над тях за жалост – изключително занижен.    ", "date": "2018.04.03", "title": "Ако пътувате за Бургас, внимавайте! Една четвърт от такситата са копърки, цакат и градския транспорт"}
{"url": "https://www.blitz.bg/svyat/eli-e-rusa-nadarena-i-izmamno-nevinna-snimki-18_news589830.html", "text": "Австралия може да се гордее с Ели Колел. Тя е руса и много яка мацка. А ние сме късметлии, защото малко, след като се сдобихме с някои от най-горещите й снимки, тя заключи профила си в инстаграм. Усетила ни е, но късно. Твърде късно…", "date": "2018.04.03", "title": "Ели е руса, надарена и измамно невинна (СНИМКИ 18+)"}
{"url": "https://www.blitz.bg/svyat/neveroyaten-masov-boy-mezhdu-klienti-i-sluzhiteli-v-serviz-za-mobilni-telefoni-video-18_news590829.html", "text": "В сервизен център в руския град Краснодар е станал кръвопролитен инцидент. Както можете да видите от видеото в публикацията, мъж с бейзболната шапка и неговият приятел изискват от служителите на сервизния център незабавно да им върнат мобилен телефон. Причината е, че очакванията се различават от реалността. Вместо обявената цена от 1300 рубли, клиентите бяха помолени да платят 8 900 рубли за ремонт на телефона. Когато ситуацията съвсем се ожесточила, се стигнало и до бой. Първоначално единият от двамата недоволни  изпратил продавача в нокдаун. Но след малко жертвата се възстановила от удара и извадил бейзболна бухалка. И тогава вече настанало невероятно масово меле и погром. Към специалистите по ремонт на телефони започнали да летят столове и други предмети. В отговор един от служителите се опитал също да удари клиента със стол.   Резултатът от скандала бил, че персоналът на сервиза пребил клиентите. След това записът прекъсва.   Все пак, за щастие боят минал без фрактури и хоспитализация. Що се отнася до мобилния телефон, не е известно дали е бил върнат или не. Съдейки по последствията от погрома, възможно е вече да е нямало какво да бъде върнато. Превод и редакция: БЛИЦ     ", "date": "2018.04.03", "title": "Невероятен масов бой между клиенти и служители в сервиз за мобилни телефони! (ВИДЕО 18+)"}
{"url": "https://www.blitz.bg/svyat/mzh-be-prostrelyan-v-glavata-ot-nay-dobrata-si-priyatelka-po-vreme-na-izlchvane-na-zhivo-vv-feysbuk-snimkivideo-18_news590832.html", "text": "Девин Холмс от Тексас получи куршум в главата от най-добрата си приятелка като шокиращият инцидент се случи по време на предаване на живо на Facebook. Мъжът е оживял, но се намира в тежко състояние, а приятелите му се опитват да докажат на полицията, че произшествието е чиста случайност. В събота, 31 март, Холмс, заедно с Кадилак Коулмън и Касандра Демпер отивали в Хюстън. По време на пътуването, компанията решила да зареди гориво на бензиностанция, както и да отпочинат за малко, съобщава Crimeola.com. В същото време се пуснали на живо във Фейсбук. Комуникацията с аудиторията, която гледала излъчването, се оказала кратка. Касандра се заинтересувала от пистолет, който открила в салона на колата. Тя го грабнала, заредила го и въпреки предупрежденията на приятелите си, докоснала спусъка.   Дейвин  Куршумът ударил Дейвин в главата. Изплашените приятели бързо излезли от автомобила и се втурнали да се обадят на спешна помощ. Мъжът, чията кръв изтичала, бил спешно хоспитализиран, понастоящем той е в интензивното отделение в тежко състояние.  Касандра  Полицията вече е разпитала Касандра и Кадилак, но не уточнява на кого от тях принадлежи оръжието. Разследването на инцидента продължава.  През 2013 г. Девин завършва университет, като освен английски, той говори свободно френски, испански и сръбски. На страницата му във Facebook има много снимки на дъщеря му, която на 10 март е навършила пет години. Превод и редакция: БЛИЦ      ", "date": "2018.04.03", "title": "Мъж бе прострелян в главата от най-добрата си приятелка по време на излъчване на живо във Фейсбук (СНИМКИ/ВИДЕО 18+)"}
{"url": "https://www.blitz.bg/svyat/dvama-mladi-mzhe-prebikha-zhestoko-pensioner-koyto-otkazal-da-im-dade-pari-nazaem-video-18_news590842.html", "text": "Най-малко две седмици ще прекара в болницата 66-годишен жител на Румъния, който беше нападнат от двама млади мъже, на които жертвата отказал да даде пари, съобщава Realitatea.net . Камерата за видеонаблюдение е запечатала момента на бруталното насилие. Хулиганите настигнали жертвата си в два часа сутринта на 31 март в подлез в центъра на Брашов. След удар с крак пенсионерът се свлякъл по стълбите, а след това зверството продължило. Докато охранителят пристигне на мястото на инцидента, младежите на възраст 18 и 23 години успели да нанесат на възрастния мъж няколко мощни удара и сякаш само по чудо не умъртвили противника си. Побойниците не се притеснили от това, че възрастният човек загубил съзнание и не се съпротивлявал - продължили да го бият с краката си по главата.  Престъпниците не успели да се скрият от мястото на произшествието - охранителят извикал подкрепление и те били задържани. По време на разпита те си измисляли различни версии, внимателно избягвайки темата за парите. С решение на съда двамата са вкарани в ареста за 30 дни.  Пенсионерът е дошъл в съзнание слид оказване на първа помощ и животът му не е застрашен, въпреки че лекарите казват, че възстановяването ще отнеме най-малко 17 дни.  Според следователите, нападението е резултат от тлеещ конфликт за пари, които пенсионерът е дал назаем на един от младежите и отказвал да даде отново, докато дългът не бъде върнат. Превод и редакция: БЛИЦ      ", "date": "2018.04.03", "title": "Двама млади мъже пребиха жестоко пенсионер, който отказал да им даде пари назаем (ВИДЕО 18+)"}
{"url": "https://www.blitz.bg/lyubopitno/dlgokrakata-marayke-e-gotova-da-izchuka-vashite-boyadisani-yaytsa-snimki-18_news590686.html", "text": "Русото обикновено носи късмет и най-вероятно ще вдигне повече амбициите за оцеляване, след това предстоят щастливи занимания като трошене на яйца, понякога от кокошка. Честит понеделник на всички! Започваме деня с Марайке Спелек (немска история, какво да кажем повече).", "date": "2018.04.03", "title": "Дългокраката Марайке е готова да изчука вашите боядисани яйца (СНИМКИ 18+)"}
{"url": "https://www.blitz.bg/svyat/zhena-tayno-ot-spruga-si-proigra-v-kazinoto-5-mln-dolara-ostavi-go-bez-puknata-para-snimki_news590840.html", "text": "Банкрутирал британец твърди, че причината за финансовия му крах е неговата съпруга, която той довел в Англия от Индонезия. По думите на Кристофър Форт, 38-годишната му съпруга е загубила 3,5 милиона паунда (4,9 милиона в долари) в хазарт. Отначало тя непрекъснато го молила за пари, а след това му казала, че се нуждае от 5 млн. паунда, за да получи виза, но тя нямала достатъчно, съобщава \"Сън\". Джулиана Посмен молила за пари и родителите на съпруга си. В крайна сметка тя се сдобила с 169 000 паунда. Но това не било всичко, тя взела на заем 2.5 млн. паунда от двама бизнесмени, които скоро започнали да си ги искат обратно. В резултат на това на Кристофър му се наложило да продаде семейния си дом и сега живее със свои роднини в Брайтън, без пукната пара.  Двойката се запознала през 2010 г., когато работели в ИТ компания в Съри. Джулиана разказвала, че е направила състояние на фондовата борса. По това време тя не проронвала и дума за хазарта. Четири години по-късно те си направили скъпа и стилна сватба. След медения месец Кристофър започва да работи като учител по английски в Брайтън, а Джулиана получавала 90 000 паунда годишно в кредитна и правна кантора. Но след известно време тя започна да моли съпруга си за пари уж за получаването на виза.  \"Гледайки назад, разбирам, че е абсурдно. Аз съм британец, тя бе моя съпруга и бихме могли да получим легално нейната виза. Но не разбирах това, защото бях влюбен. Ако започнех да задавам някакви въпроси, тя щеше да се разстрои\", споделя Кристофър Форт.  Двойката се е развела през миналата година и съдът постановил Джулиана да върне всички пари, взети назаем. Превод и редакция: БЛИЦ", "date": "2018.04.03", "title": "Жена тайно от съпруга си проигра в казиното 5 млн. долара, остави го без пукната пара (СНИМКИ)"}
{"url": "https://www.blitz.bg/svyat/srfist-s-otkhapan-ot-akula-krak-zapechata-na-video-chelyustite-na-morskoto-chudovishche-dokato-to-pluvalo-samo-na-santimetri-ot-nego-snimki_news590837.html", "text": "На 18-годишна възраст тигрова акула отхапала крака на сърфиста и фотограф Майк Кутсу по време на плаване на Хавайските острови. Сега той ходи с протеза, но след тази ужасна случка, Майк моли да не се убиват хищниците, и дори стана експерт по опазване на акулите от изчезване. Освен това той продължава да плува с тях и да споделя своите завладяващи видеа. След 20 години той за малко отново можеше да се превърне в храна за опасния хищник. Този път инцидентът се случи край Нова Зеландия: Майк заснемал акули за екологичния си проект.  \"Докато снимах акулите, една от тях плуваше толкова близо до мен - беше на няколко сантиметра от мен\", разказва Майк.  Майкъл признава, че инцидентът на 18-годишна възраст го е променил напълно. Всеки път той рискува живота си, но обожава да плува с акули, тъй като това, казва той, е едно от най-страхотните занимания на Земята. Превод и редакция: БЛИЦ        ", "date": "2018.04.03", "title": "Сърфист с отхапан от акула крак, запечата на ВИДЕО челюстите на морското чудовище, докато то плувало само на сантиметри от него (СНИМКИ)"}
{"url": "https://www.blitz.bg/obshtestvo/proekt-svetulka-sos-detski-selishcha-startira-proekt-za-preventsiya-na-trafika-na-detsa-v-blgariya_news590987.html", "text": "SOS Детски селища България в партньорство с колегите си от SOS Детски селища Швеция и с финансиране от Фондация Radiohjälpen, Швеция разработиха и стартират проект „Светулка“. Целта на проекта е превенция на трафика на деца за сексуална експлоатация чрез повишаване на информираността на децата в училищна възраст и подобряване на уменията и познанията на професионалистите, работещи с тях, да разпознават първоначалните признаци на трафик и да извършват превантивна работа с деца от високо-рисковите групи. България все още е една от страните източник на значителен брой жертви на трафик на хора в рамките на ЕС. Според статистически данни от 2016 г. около 15% от идентифицираните жертви на трафик в България са деца. Те са сред най-честите жертви на насилие и експлоатация, защото не са способни да се защитят и/или са лишени от пълноценна родителска грижа и подкрепа.  Най-честите причини за попадането им в схеми на трафик на хора и сексуална експлоатация са бедността, конфликтите и липсата на стабилна семейна среда, които ги лишават от дом и образование и ограничават тяхното нормално развитие.  Понастоящем в България образователната система не разполага със специален модул, посветен на тази тема, разработен на език, разбираем за децата. Информираността сред децата, особено тези, изложени на голям риск от това да станат жертви на трафик, е твърде малка, дори несъществуваща. Децата в риск разполагат с много малко възможности и начини да получат познания, които биха им помогнали да разпознаят признаците на трафикиране. Най-уязвими са именно децата, настанени в алтернативна грижа, деца, които са преживели  физическо или психическо насилие, децата, идващи от  семейства в риск .  Именно поради тези причини SOS Детски селища България в партньорство с колегите си от SOS Детски селища Швеция и с финансиране от Фондация Radiohjälpen, Швеция разработиха  проект Светулка , за да стартират целенасочена кампания за информиране на уязвимите деца в училище, за да обучат професионалисти, които работят с деца в риск и да осигурят включване на тази важна тема в образователната система чрез предоставянето на две методически ръководства: 1.) Мултимедиен образователен модул за деца (МЕМ) и 2.) Ръководство за обучение на приемни родители, професионалисти, които работят в социални услуги за деца.  След края на проекта тези образователни модули ще бъдат дарени на Министерството на образованието, така че цялата образователна и социална система ще може да ги използва.  Конкретните цели на проекта са:  Въвеждане на  Мултимедийния модул  пилотно в 12 избрани училища, в които децата от рисковата целева група преобладават. Модулът има за цел да повиши детската информираност – да помогне на децата да разберат какво точно представлява трафикът на хора, да ги научи как да разпознават сами рисковите ситуации и хора и да знаят как могат сами да се предпазят. Също така те ще получат практически познания относно това как и къде могат да намерят подкрепа – структури, институции, горещи телефонни линии.  Предвижда се модулът да се преподава в продължение на 4 седмици в час на класния в 4 паралелки (от 4 до 7 клас). С изпълнението на тази дейност проектът ще гарантира, че децата ще бъдат по-малко склонни към манипулация и ще знаят как могат да помогнат на себе си или на свои връстници, ако подозират заплаха за тях.  Втората конкретна цел е да осигури на професионалисти, които работят с уязвими деца и приемни родители, необходимите знания и капацитет в превенцията на трафика, рехабилитация на жертви и повишаване на информираността на децата. Те ще имат изключителна полза от организираните обучения за тях на теми, свързани с обхвата и същността на трафика на хора, за уязвимостите на децата и начините за правилна комуникация с жертвите.  Училищата, в които ще се пилотира Мултимедийния образователен модул за деца, ще бъдат избрани спрямо концентрацията на деца в риск в тях. Целевата група на проекта включва деца от различни форми на алтернативна грижа,  деца от ромски произход, и деца от бежански семейства.  След  пилотирането на модела в избраните 12 училища в страната, ще се направи оценка на това как децата са възприели и реагирали на темата и начина на представяне, за да се направи ревизия или промяна в начина на преподаване по модула. Модулът за деца ще бъде интерактивен и ще включва филм, анимация, ролеви игри, дискусия и упражнения.  Обученията на възрастните ще обхващат приемни родители, социални работници и психолози, които работят в Центрове за обществена подкрепа, възпитатели и екипи, които работят в Центрове за настаняване от семеен тип.  Обученията ще покриват теми като:  - идентифициране на признаци за трафик, включително техники за подлъгване на деца;  - информираност за различните рискови фактори и профили;  - начин на реакция при наличие на възможни рискови ситуации;  - провеждане на разговори с деца на различна възраст и тяхното консултиране по въпроси, свързани с трафика на хора;  - повишаване на информираността на децата по тези въпроси. Проект Светулка  ще се ръководи от убеждението, че децата не бива да се разглеждат само като пасивни жертви, а могат и трябва активно да бъдат включени в дейности по превенция. Защото ако успеем да научим децата как сами да се предпазват, тогава бихме могли да повлияем на процеса на въвличане в трафик, респективно върху нагласите и поведението на жертвите на трафик.    ", "date": "2018.04.03", "title": "Проект \"Светулка\": SOS Детски селища стартира проект за превенция на трафика на деца в България"}
{"url": "https://www.blitz.bg/obshtestvo/za-prvi-pt-makedoniya-shche-vzeme-ot-blgariya-blagodatniya-ogn-video_news590991.html", "text": "За първи път Македония ще вземе от България Великденския Благодатен огън. Православната ни църква не е официално известена, но няма повод да откаже, заявиха от Светия Синод, съобщава bTV .За 13-и път български духовници ще отидат в Ерусалим, откъдето ще донесат Благодатния огън. Делегацията ще бъде водена от Западно- и Средноевропейския митрополит Антоний. Представителите на православните църкви първо ще се съберат в Ерусалимската патриаршия.  „И заедно с Ерусалимския патриарх в уреченото време се отправят към храма на Възкресението и влизайки в Светия олтар на православния храм, който се намира там, изчакват с молитва слизането на Благодатния огън”, обясни митрополит Антоний.     Ерусалимският патриарх влиза в Светия олтар, за да вземе нетварния Благодатен огън. После го раздава първо на официалните делегации, дошли от цял свят.  Вярващите изразяват радостта си с викове, както е било и в древни времена. „Коптите са там, арменците също са там, има представители на другите вероизповедания, които свидетелстват преди всичко за истинността на това събитие”, допълни митрополит Антоний.  Делегацията заминава за Ерусалим на 7 април сутринта с малкия правителствен „Фалкон”. Взимането на Благодатния огън за първи път ще бъде излъчвано директно във „Фейсбук” на страницата на Българската православна църква.", "date": "2018.04.03", "title": "За първи път: Македония ще вземе от България Благодатния огън (ВИДЕО)"}
{"url": "https://www.blitz.bg/obshtestvo/regioni/mvr-plovdiv-kupuva-novi-kameri-shche-nasiti-s-tyakh-opasnite-otsechki_news591011.html", "text": "Имам уверение от кмета на Община Пловдив за закупуване на допълнителни технически средства за контрол на скоростта. Това коментира пред журналисти шефът на ОДМВР-Пловдив Атанас Илков. Въпросът за увеличаване на пътните камери в града е повдигнат в последния му разговор с кмета Иван Тотев, който от своя страна се е ангажирал с изпълнението, съобщава  .     Ще наситим с тях онези скоростни отсечки, на които всички ние ставаме свидетели какво се случва. Това са местата, където може и се развива висока скорост - както в градските части, така и в извънградските пътища, сподели намерения за разположението на новите камери старши комисар Атанас Илков.     Той похвали община Пловдив, като я нарече добър партньор в противодействие на престъпността, охрана на обществения ред и подобряване на пътната обстановка и изтъкна, че в колаборация са постигнали настоящото ниво на видеонаблюдение в града под тепетата.     Това стана ясно след проведена среща между властите, на която присъстваха представители на полицията, началниците на районните управления, районните кметове в Пловдив, областния управител на Пловдив Здравко Димитров и кметовете на пловдивските общини. Те обсъдиха резултатите от взаимодействието между тях и посочиха като основна цел подобряването на координацията с цел още по-висока сигурност за гражданите.     „Приоритетите, които сме си поставили през 2018 година, са противодействие на битова престъпност, противодействие на контрабандата и акцизните стоки, на разпространение на наркоразпространението, намаляването на пътния травматизъм, ограничаване на миграционния натиск, административното обслужване на гражданите“, коментира Атанас Илков.    ", "date": "2018.04.03", "title": "МВР-Пловдив купува нови камери, ще „насити“ с тях опасните отсечки"}
{"url": "https://www.blitz.bg/svyat/osoben-i-stranen-imot-se-prodava-za-300-mln-evro-snimki_news590848.html", "text": "Продават най-големия закрит воден парк в света, в който се намира най-голямата на планетата закрита тропическа гора. Курортът „Тропически острови” са разположени в германския град Бранденбург, на 60 км от Берлин. Офертната цена е почти 300 млн. EUR. Преговорите, които водят сегашните собственици (мaлaйзийcĸия милиapдep Aнaндa Kpишaн и бизнec пapтньoрът му Koлин Ay) са в начален етап. „Тропическите острови” са построени през 2004 г. в бивш хангар за строеж и ремонт на дирижалби. Паркът може да приеме до 6000 посетители наведнъж. Сред по-нестандартните атракциони са дъждoвни гopи, в ĸoитo ca paзпoлoжeни 600 видa pacтeния, изĸycтвeни плaжoвe c пaлмoви дъpвeтa, вoдeн пapĸ c peĸa и paзнooбpaзни aтpaĸциoни, SPA ĸoмплeĸc и миниaтюpнo гoлф игpище.  Kpишaн ще използва парите от продажбата за инвестиция в родината си. Интересно е да се отбележи, че в началото на текущата година индийcĸият бeзжичeн oпepaтop Аіrсеl, ĸoнтpoлиpaн oт нeгo, пoдaдe дoĸyмeнти зa oбявявaнe в нecъcтoятeлнocт и зaщитa oт ĸpeдитopитe.  Малайзийският милиардер е четвъртият най-богат човек в родината си с нетно състояние 5.4 млрд. USD, сочи справка в Индeĸca нa милиapдepитe нa Вlооmbеrg. Според Fоrbеѕ Kpишaн притежава 6.7 млрд. USD, или третият най-богат човек в Малайзия.  Източник: fakti.bg    ", "date": "2018.04.03", "title": "Особен и странен имот се продава за 300 млн. евро (СНИМКИ)"}
{"url": "https://www.blitz.bg/svyat/obyavikha-amerikanets-za-magosnik-zaradi-trik-s-topka-za-ping-pong-video_news590843.html", "text": "Американецът Кевин Пери от Портланд изуми последователите си в Instagram с трик с топка за пинг-понг, която се превръща от малка в голяма. С пръстите на лявата си ръка Кевин държи топката, а с дясната ръка прави \"магически\" движения. Тогава той протяга дясната си, далечна ръка към топката, но вместо нея в ръка се оказва много по-голяма топка.  Потребителите на Паури, свикнали да разгадават неговите трикове, този път бяха доста объркани. \"Уау! Страхотно! Как го правиш това? \"- питат в мрежата. \"Гледах този видеоклип десет пъти и все още не мога да разбера какво не е наред. Нямам друг избор, освен да призная, че това е магия\", пише потребител в Instagram.  По-внимателните зрители уличиха американеца в използването на компютърна графика, забелязвайки графични грешки при изменението на топката.   Два дни по-късно Пери излъчи видео, разкриващ собствения му трик. Оказа се, че в трика е включен графичен редактор, две топки и стойка, която държала по-голяма топка на заден план. Превод и редакция: БЛИЦ        ", "date": "2018.04.03", "title": "Обявиха американец за магьосник заради трик с топка за пинг-понг (ВИДЕО)"}
{"url": "https://www.blitz.bg/svyat/roditeli-na-20-godishna-devstvenitsa-sglasni-sme-da-se-prodade-za-mnogo-pari-snimki_news590846.html", "text": "В последно време продажбата на девствеността стана един вид средство за решаване на финансови проблеми. Така е разсъдила и 20-годишната Киара, чиято идея беше подкрепена от родителите. Киара отива да учи в Сидни от Пърт и самостоятелното оцеляване в големия град й се сторило трудно. Тя решила да намери лесен начин за печелене на пари, за да гарантира собственото си съществуване и да има възможност да помага на родителите си.  Австралийката поискала да продаде девствеността си на търг и използвала услугите на ескорт агенцията Cinderella Escorts. Минималната цена е 100 хил. евро. Киара обяснява своето решение със съмненията си относно намирането на един и същ човек, на който тя може да подари първия секс по любов.  \"Парите от продажбата ще ми позволят да платя за образованието си, да се обзаведа с жилище - което е много важно за мен, а също и да стана напълно независима от родителите си. Искам и самата аз да им помогам на тях\", споделя Киара.  Според момичето, в съвременния свят е невъзможно да имаш доверие и да разчиташ на някого, а ако сте просто добър човек, тогава със сигурност ще ви огорчат. Освен това Киара се осмелява да разкаже на родителите си за намерението си да продаде девствеността си.  \"Да, те са наясно, че ще продам девствеността си. Те не ме обезкуражиха, а напротив, казаха: \"По-добре е да спечелиш от това, отколкото да се отдадеш на някой мъж, който най-вероятно ще приключи с теб след първия секс\", казва Киара  Момичето разчита, че търсенето към нея ще бъде голямо и също така заявява, че повечето жени биха се съгласили с нея и биха взели един милион, отколкото да спят с един мъж безплатно и да му дари просто така първия секс. Превод и редакция: БЛИЦ", "date": "2018.04.03", "title": "Родители на 20-годишна девственица: Съгласни сме да се продаде за много пари (СНИМКИ)"}
{"url": "https://www.blitz.bg/obshtestvo/vrkh-na-tsinizma-dshcheryata-na-tsvetan-vasilev-plyue-blgariya-v-skandalni-klipove-podsdimiyat-ognyan-donev-y-osiguryava-tribuna_news590974.html", "text": "След като отмъкна 5 млрд. лева от спестяванията на българите и се укри от правосъдието в луксозен петзвезден хотел в Белград, Цветан Василев вече три години не е спирал да се представя за борец против корупцията, жертва на заговор и какво ли още не, само и само да избегне изправянето на подсъдимата скамейка. За тази цел Василев плаща на пиари, поръчкови журналисти, поддържа личен сайт, профили в социалните мрежи, а цяла армия от тролове в интернет лъскат от сутрин до вечер имиджа му. Безуспешно, защото няма как от символ на корупцията, да се събудиш чист като сълза, след като си източил чрез фирми-бушони целия паричен ресурс на банката.  Наглостта на българския Мадоф обаче явно се е предала и на цялата фамилия Василеви, както и на щерка му Радосвета, която също се изкара жертва на правосъдието, макар че докато баща й беше на върха, самата тя с лека ръка харчеше милионите на вложителите в КТБ.        В поредица от скандални клипове заснети в Белград и разпространявани основно във фейсбук от Цветан Василев, а от днес и в медията бухалка на Огнян Донев – „Клуб Зет“ (и то като водеща новина), Радосвета с видимо удоволствие и с усмивка на лицето, плюе против България, твърди че се занимава със „социален активизъм“ и с разкривен патос най-нагло обяснява, какво означавало българското председателство на Съвета на ЕС, че българите били най-нещастливите хора в Евросъюза. Освен това България била най-бедната и корумпирана държава, нямало правов ред, както и съществували сериозни проблеми с доверието в съдебната система. Василева пробва да се прави и на икономически експерт, обяснявайки с назидателен тон какво не било свършило правителството, на кое място сме били по дигитализация и още куп високопарни и нищо не значещи фрази.  В последният клип Радосвета, представена от „Клуб Зет“ не като обвиняема по аферата КТБ, а като „докторка по право от Лондон“ (!?), критикува правителствата на България, твърди, че имало „мегакорупция“, а младите хора бягали от страната, защото нямало върховенство на закона.  Разбира се, за корупцията Радосвета съвсем сигурно може да свидетелства от първа ръка, но най-добре да го направи не по интернет, а в съда, когато баща й застане пред него. Тогава може да обясни на съдията по какви заслуги само на 29 години Василев я назначи за шеф на банка „Виктория“, както и в какви луксозни имоти се е ширила в страната и чужбина, докато баща й е замислял поредната си финансова схема.  Пародията е пълна, защото размахвайки театрално ръце и кривейки лице, в опит да се представи за „експерт“, Радосвета всъщност показва нагледно как децата на крадци-олигарси си мислят, че щом родителите им имат пари, макар и присвоени от всички българи, всичко им е позволено.  Дори и публично да се излагат.       ", "date": "2018.04.03", "title": "Връх на цинизма! Дъщерята на Цветан Василев плюе България в скандални клипове, подсъдимият Огнян Донев й осигурява трибуна!"}
{"url": "https://www.blitz.bg/obshtestvo/zdraveopazvane/vazhna-novina-za-vsichki-s-telk-vvedeni-sa-promeni-eto-kak-veche-shche-se-otsenyava-stepenta-na-uvrezhdane_news590970.html", "text": "Премахват се съществуващите диапазони за оценка на трайно намалената работоспособност/степен на увреждане. Отпада изискването лекарите от ТЕЛК да работят на трудов договор, ще се разкриват комисии и в по-малките градове, става ясно от публикуваното за обществено обсъждане Постановление за изменение и допълнение на Правилника за устройството и организацията на работа на органите на медицинската експертиза и на регионалните картотеки на медицинските експертизи и на Наредбата за медицинската експертиза. Целта на промените е постигането на обективност и прозрачност на медицинската експертиза, съчетана с ефективни контролни механизми върху цялостната ѝ дейност, заявяват от МЗ. С промените се премахва ограничаващото изискване лекарите в състава на ТЕЛК да са на пълен работен ден, като същевременно се дава възможност да се определят лекари – резервни членове.     По този начин на ръководителите на лечебни заведения, към които са разкрити ТЕЛК, се осигурява свобода за избор на специалисти, с които да сключат договор за осъществяване на медицинската експертиза. Това ще гарантира гъвкавост в работата на комисията и ще даде възможност да се разкрият нови ТЕЛК, включително и към лечебните заведения в по-малките градове. Чрез измененията ще се осигури по-голяма достъпност на лицата, подлежащи на освидетелстване, както и ще се съкратят сроковете за получаване на експертно решение.     С промените отпада изискването лекарите от ТЕЛК да работят на трудов договор. Това ще даде възможност да се привлекат повече специалисти в състава на ТЕЛК. Тази промяна е в съответствие с измененията в Закона за здравето, според които лекарите в ТЕЛК могат да упражняват своята лекарска професия извън дейността си в комисията. Регламентират се и условията, при които лекар не може да участва при извършване на медицинска експертиза. По този начин се осигурява механизъм за предотвратяване на конфликти на интереси и евентуални корупционни практики.     С промените се дава възможността комисията да се произнася предимно въз основа на предоставена медицинска документация и само при необходимост да се осъществява клиничен преглед или да се назначават допълнителни изследвания и консултации със специалисти. По този начин, в случаите когато медицинската документация е напълно достатъчна за произнасяне на ТЕЛК, ще се намали прякото ангажиране на хората, свързано с разход на средства и време, и отсъствие от работа. С измененията в Наредбата за медицинската експертиза се правят съществени промени в начина, по който се оценява трайно намалената работоспособност/вид и степен на увреждане.     Премахват се съществуващите диапазони за оценка на трайно намалената работоспособност/степен на увреждане. Премахва се различният подход при оценяването на заболявания от един и същ клас. Отпадането на диапазоните и конкретизирането на процентите ще ограничи максимално проявите на субективизъм, който често е причина различните ТЕЛК да срещат трудности в преценката и да оценяват по различен начин пациенти с еднакво здравословно състояние.    ", "date": "2018.04.03", "title": "Важна новина за всички с ТЕЛК! Въведени са промени, ето как вече ще се оценява степента на увреждане"}
{"url": "https://www.blitz.bg/obshtestvo/golemiyat-skandal-mezhdu-boris-khristov-i-mariya-kalas_news590977.html", "text": "Годината е 1955-а, нашият велик сънародник и цар на басите - Борис Христов, е неоспорим световен протагонист. Всички театри се борят за неговото благоволение и мечтаят да видят Борис Христов с “Крал Филип II”, “Борис Годунов” или “Мефистофел”. Петдесетте години на XX век са златната ера на оперни величия - Марио дел Монако, Франко Корели, Елена Николай, Еторе Бастианини, Рената Тебалди и “дивата” Мария Калас. Обожествената приживе гъркиня, родена в Ню Йорк, безспорно голяма артистка и певица, е пяла многократно с Борис Христов по световните сцени, но никога между двамата не е имало конфликт, въпреки че Калас никога не е била колегиална и не е имала величие на духа - толкова необходимо за един голям артист.  Била самовлюбена   до нарцисизъм   И ето как съдбата решава да постави двамата - Борис и Мария, в центъра на грандиозен сценичен скандал. Той се появява с наглед невинно предложение. Артистичният директор на Римската опера - Сампаоли, моли Борис Христов да пее цар Креон в “Медея” с Калас, Барбиери и Албинези, а диригент, естествено, е Габриеле Сантини. Борис преглежда партитурата, вдига вежди, както само той умее, и отговаря:  - Маестро, не си струва да каните мен за роля, в която е достатъчен някой комплимарио... Ролята на царя е орязана почти наполовина (познайте от кого отведнъж).  Сампаоли капитулира.   - Борис, ако се съгласиш да участваш, ще махна всички съкращения.  Борис се двоуми, защото не му се иска да се яви в една от любимите опери на Калас, но накрая подписва договора.   Шоуто, приятели, започва още на първата репетиция, когато Калас разбира колко голямо е станало присъствието на цар Креон в операта и, естествено, побеснява. Тя съвсем откровено провокира нашия певец и умишлено търси конфликт. Опитва се (ти да видиш) да обучава Борис Христов на сцената: Христов, застани тук, направи така, отмести се, че ми пречиш, ох, мини по-надясно... И тогава прогърмява заповедническият глас на нашия цар: Недей забравя, че царят съм аз, че съм вкъщи и ще застана където си искам, и ще правя каквото реша, а ти ще се подчиняваш. Две клакьорски   групи от публиката си   дават генерално   сражение на премиерата  Къде със скандали, къде с инфарктни моменти, операта все пак стига до премиера. В салона е настанен 500 човека клак на “дивата”. Но клакът не знае, че останалата част на салона боготвори Борис Христов и се готви за бой.   Спектакълът върви блестящо, а клакът чака с нетърпение молитвата на цар Креон, изпълнена несравнимо на медзо воче от Борис, и избухва в крясъци, освирквания и обиди. Салонът отговаря равностойно, като вика с бурни гласове “брависимо, ил ре Борис” (царю Борис). След което двата лагера се сбиват откровено и вдъхновено. Спектакълът спира, а в салона нахлува полицията, която, не можеща да излезе наглава с музикалната интелигенция, къде с бой, къде с дърпане, се опитва да въведе ред в салона.   И това, читателю, в първата опера на Италия - Римската, а защо не и в света. Като връх на нахалството Калас, типично в неин стил, на края на действието решава да се кланя сама, но Царят й препречва пътя. В това време салонът вилнее, а на спектакъла присъстват депутати, министри, министър-председателят, президентът, въобще целият елит на Рим.  Боят в салона се   прехвърля и на сцената   Калас решава да ритне Борис, където е ритнала и Дел Монако (сещаме се къде), но Борис е почти двуметров, ръцете му са дълги и тя не успява в начинанието си. Прозвучава царският глас: Усмири се, ще те цапна. В това време, естествено, изпращат емисар при Сампаоли.  - Какво става, маестро?  Отговорът е:  - Ох, нищо, балканска история! Малко допълнение към българо-гръцката война... Ще се понабият и ще продължим.  След което, точно като в някакъв виц, публиката се укротява, артистите също и  спектакълът приключва триумфално   за нашия велик цар   Така Мария Менегини Калас не успява да провали Борис, а което е още по-лошо, не успява дори и с пари да трогне критиката. Тя единодушно определя Борис като триумфатор. На величавия, премерен, безгрешен Креон критиката не противопоставя Калас, а обяснява, че е “била добра, но размахва ръце и се удря по корема, а после трепери, сякаш е припадничава. Сигурно има синини по тялото тук-таме”.   Гъркинята в различни интервюта се брани, моли за прошка, обяснява се, но публиката, а и медиите решават кой е победителят. През всичкия този невъобразим скандал Борис Христов запазва царска дистанция. И с право: геният задължава. Великият творец принадлежи на вечността, той е благороден и прощава.", "date": "2018.04.03", "title": "Големият скандал между Борис Христов и Мария Калас"}
{"url": "https://www.blitz.bg/obshtestvo/razuznavacht-karakash-nepoznatiyat-boets-na-tikhiya-front_news590980.html", "text": "Разузнавачът и дипломат, докторът по история о.з. полк. Димитър Вандов е роден в гр. Славяново, обл. Плевен, през 1927 г. Неговите родители са преселници от Македония. Завършил ВАУ “Г. Димитров” в София - 1949 г., разузнавателната академия на КГБ в Москва - 1958 г., и журналистика в СУ “Св. Кл. Охридски”. В ПГУ-ДС полк. Вандов работи в продължение на 40 години, предимно в Турция - Истанбул и Анкара, а след това във Франция - Париж. Има издадени 5 книги и десетки публикации в нашия и турския печат. По своята същност и характер има три вида разузнаване: военно, политическо и научно-техническо (НТР). Военното разузнаване у нас датира още от 1908 г., политическото - от 1947 г., а НТР от 1980 г. Полк. Д. Вандов работи изцяло като политически разузнавач и само отчасти по НТР.   Повечето хора като чуят за тайно разузнаване, си представят екзотични страни и вечери, срещи с красиви хубавици, но тази дейност е много отговорна, секретна, опасна за живота и свързана с редица несгоди, защото нямаш връзка със семейството си, с децата си, с най-близките си приятели.  Дейността на разузнавачите е много полезна, защото от нея политиците вземат важни решения,  макар тя да остава тайна за много години напред, когато бъдат разсекретени проведените операции или публикувани книги за минал период от тези мероприятия. Често се забравя, че има и такава дейност в разузнаването, като публикуване на книги, която е характерна и похвална и за полк. Вандов. Неговите книги и публикации имат конкретна насоченост и съдържат ценна информация. Някои от тях са написани в Турция и са неразделна част от неговата разузнавателна дейност в южната ни съседка. В книгата “Турция и нейният печат между два преврата (1960- 1971)”, издадена 1978 г., се анализират и оценяват причините, характерът и резултатът от военните преврати на 27 май 1960 г. и 12 март 1971 г. В нея е показан обликът на водещите вестници и журналисти и отношението им към САЩ, НАТО, НРБ, СССР и други страни на Европа. Специално внимание е отделено на турския прогресивен печат и неговите идейни течения. Другата му книга сама говори за себе си и е със заглавие “История на турската журналистика (1831-1971 г.)”, отпечатана през 1984 г., като обхваща период от 140 години. Третата си книга нашият разузнавач е посветил на приятелските съветско-турски отношения и турския печат по времето на Мустафа Кемал Ататюрк, издадена през 2006 г. В нея е документирано, че  макар и антикомунист, Кемал Ататюрк остава верен на дружбата със СССР, не само заради икономическите интереси на Турция   с великата руска държава. Той завещава на своите наследници никога да не водят агресивна политика срещу съветския народ. Следващата книга на полк. Д. Вандов, излязла от печат през 2007 г., анализира Главното направление на разузнаването между Турция и България след настъпилите демократични промени през 1989 г. В нея на базата на своя опит авторът обобщава, че преди всичко България следва да не разчита на защитата си от други страни, в т. ч. на ЕС, САЩ и НАТО, а да се погрижи сама за своята независимост, суверенитет и национална сигурност. Изводите си той доказва с редица примери в близката история на НАТО, че не винаги чл. 5 от неговия устав се използва за потърпевшата страна!   Преди няколко години в последната му книга - “Двубоят между разузнаването и контраразузнаването на България и Турция”, се разкрива трудната и отговорна дейност на разузнавачите, които воюват за интересите на своята държава с противника. Без техния доблестен и всеотдаен труд беше невъзможно развитието на НРБ и социалистическото строителство до 1989 г. Благодарение и на дейците на “тихия фронт” нашата страна достигна челни позиции в развитието на електронноизчислителната техника, на ГАПС (гъвкава автоматизирана производствена система - б. ред.) в промишлеността, на запаметяващите дискове, на биоелектрониката, на приложния софтуер на компютърните системи и т.н. Всеки трети електрокар и всеки пети мотокар в света бяха български.   Но да се върнем на оперативната работа на разузнавачите. В продължение на 15 г. Д. Вандов работи под прикритие в нашите дипломатически мисии в Турция като преводач, културен аташе и консул. През тези години той вербува десетки агенти в полза на страната ни. Повечето от тях са успешни.   Създателят на българското политическо разузнаване е ген. Христо Боев, с голям опит от съветската страна, лично е участвал в секретни разработки. Непосредствено след Втората световна война следва Студената война, в която се работи особено трудно.  През периода 1947-1960 г. по линия на емиграцията от 300 емигранти около 70 бяха наши сътрудници   Въпреки че са минали години, за много от участниците в разузнаването ще се говори с подменени имена и псевдоними.   Агент “Димо” работи като собственик на голям ресторант, в който се събира българската емиграция, избягала от народната власт. Той не може да ги търпи заради техните злословия по собствения си народ и моли Вандов за силна отрова стрихнин, за да ги избие и избяга от Турция. Вандов предотвратява това негово намерение и скандал. Въпреки това лицето си идва у нас. Отзован е като герой и става активен член на СДС. Агент “Калин”, полковник от БНА, ценен наш разузнавач, вербуван по-късно и от ЦРУ, преминава границата и върши доблестно работата си за нас и за новите си господари от ЦРУ. Агентите “Киров” и “Горан” предотвратяват голям побой между български турци и техни местни в голям ресторант на Босфора в кв. “Бебек”. През тези години Турция става член на НАТО, изграждат се американски военни бази.   Турските служби за сигурност МИТ (разузнаване) и КРО (контраразузнаване) непрекъснато ни изпращаха провокатори. По време на нелегална среща беше заловен наш разузнавач,   млад инженер от Хасково, който не издържа на изтезанията и се  самоуби, преди да успеем да му помогнем   След него българското разузнаване преживя тежък инцидент. Арестуван беше наш военен разузнавач, с псевдоним Георги Чолаков, с когото Д. Вандов е живял в една квартира. Самият той е бил следен на всяка крачка и от един наш разузнавач, внедрен към МИТ, научава прякора си “Каракаш”. На турски това означава “Черновеждов”.  Този мой кръстник е бил много наблюдателен, защото прякорът ми е точен, спомня си след години Митко. През тези години той има черна къдрава коса и широки тъмни вежди, като стрехи.  Цели 9 години неговият другар прекарва в турските затвори и едва се движи и оцелява, но никого не издава  Разменен е срещу девет турски шпиони, заловени у нас. Истинското име на този български герой е Пеню Пенев. След възстановяването си написа няколко книги за дейността си и за турските затвори, с пожелания никога човек да не попада там. Най-ценният ни агент информатор е Нора, съпруга на турски зам.-министър в силово министерство. Следват Хасан, офицер от Първа турска армия, на когото помогнахме да си закупи хубава къща, а той ни даваше сведения за дислокацията и въоръжението на тяхната армия в Одрин.   Рядък късмет Вандов е имал с няколко красиви млади жени с имена Фехми, Фатма и Нора  Двете били акуратни и точни в сведенията си от МИТ, а третата го осведомявала за секретни дейности на НАТО.  “От нея поискахме шифрите, но срещу никакви обещания не прие. Но тъй като беше вече в играта и беше рисковано да проговори, и на нея сме й благодарни, че не издаде никого от нас. След този отказ за шифрите се разделихме като добри познати. Наред с тези добри резидентури попаднахме на капан с един агент на име “Шефкет”, който беше изявил желание доброволно да ни сътрудничи по идейни причини без възнаграждения. Имали сме такива случаи, обявяват се за хора с леви убеждения, но този случай се оказа капан за нас”, разказва полк. Вандов.  Опитите на турските служби да провокират и арестуват български разузнавачи   Шефкет се представи за служител от среден мащаб в МИТ и изкушението беше голямо да имаме такъв агент. През този период - 1952- 1960 г., нямаше резидентура и не можехме да направим сигурна и вярна проверка за този човек. Разработихме план за действие под ръководството на ген. Хр. Боев, който в това време беше нелегално в Турция. Благодарение на неговия голям опит и направеното двойно осигуряване чрез знаци на наши хора, участници в операцията, успяхме да се опазим от този капан!   В противен случай 2-3 български разузнавачи щяха да бъдат арестувани, съдени и да попаднат в затвора. Въпросният Шефкет изчезна от хоризонта, защото и те се провалиха с опита си да ни провокират. След този случай станахме по-внимателни и последваха нови вербовки на агентите Тахир, Енвер, Бюлент и Енфис. С тях проникнахме в структурите на НАТО в Измир и на МИТ в Истанбул!", "date": "2018.04.03", "title": "Разузнавачът “Каракаш” - непознатият боец на тихия фронт"}
{"url": "https://www.blitz.bg/obshtestvo/regioni/eto-kakvo-e-natrshkalo-detsata-v-dobrinishche-i-kakvo-se-sluchva-s-tyakh_news590982.html", "text": "24 деца, които в момента са на \"зелено училище\" в хотел в курорта Добринище, са потърсили медицинска помощ заради стомашно неразположение с повръщане. Те са били прегледани от специалисти, оказана им е помощ и в момента са се върнали отново в хотела. По информация на кмета на общината Китан Галчев, само едно от децата е било за кратко настанено в болницата в Разлог, но след като са му били дадени медикаменти, е било върнато и то в хотелския комплекс.     Управителят на комплекса заяви за БНТ, че не е натравяне, а се касае за вирус.     Екипи на Регионалната здравна инспекция са на място, за да проверят дали става въпрос за хранително натравяне.    ", "date": "2018.04.03", "title": "Ето какво е натръшкало децата в Добринище и какво се случва с тях"}
{"url": "https://www.blitz.bg/svyat/ruski-general-smrazyavashcho-vrvim-km-poslednata-voyna-na-chovechestvoto_news590972.html", "text": "Руският генерал-лейтенант Евгени Бужински, прослужил 41 г. в армията, предупреди, че светът е на ръба на \"последната война в историята на човечеството\". Той отправи смразяващото си предупреждение в интервю за Би Би Си, цитирано от Канал 3. Според него изгонването на дипломати от страните на ЕС и от САЩ заради аферата Скрипал създава ситуация, която е \"по-лоша от Студената война\". Помолен да обясни какво е по-лошо от Студената война, генералът е лаконичен: \"Истинска война. По-лоша от Студената война е реална война. Тя ще бъде последната в историята на човечеството\".     Бужински, който се пенсионира от армията през 2009 г., добави, че не аферата Скрипал, а натискът може да доведе човечеството до война. \"САЩ казват, че натискът ще продължи. И какво ще постигне това? Ще доведе ли до промяна в режима? Това е безполезно\", категоричен е руският генерал.     Той предупреди, че продължаващият натиск върху Русия е опасна политика. \"Не познавате руснаците - колкото по-голям е натискът, толкова повече обществото се обединява около президента (Путин)\", продължи Бужински.     \"Вие гоните дипломати, ние гоним дипломати. Вие гоните още, и каква е следващата стъпка? Прекъсване на дипломатическите отношения. В момента вие притискате Русия в ъгъла, а да притискаш Русия в ъгъла е много опасно нещо\".     Генералът определи като \"пълна безмислица\" отравянето на Сергей Скрипал и дъщеря му Юлия в Англия, и добави, че руският президент Владимир Путин \"е последният човек, който има полза от него\". ", "date": "2018.04.03", "title": "Руски генерал смразяващо: Вървим към последната война на човечеството"}
{"url": "https://www.blitz.bg/obshtestvo/kultura/greda-pametnik-na-kirilitsata-v-ekaterinburg-mozhe-i-da-nyama_news590990.html", "text": "Паметник на кирилицата в четвъртия по големина град в Русия може и да няма. Договореното от археолога Николай Овчаров и кмета на Екатеринбург Евгений Ройзман създаване на монумента има вероятност да не се случи, поради законодателни промени в местния парламент, съобщава Дарик. Според тях градоначалникът вече няма да се избира пряко от хората, а по предложение на нарочно създадена комисия. Ройзман обаче отказва да участва в избори по новите правила.     Той бе избран за кмет на Екатеринбург през 2013 г. Ройзман не крие опозиционните си възгледи като открито критикува политиката на Владимир Путин и заявява подкрепата си за опозиционния лидер Андрей Навални.     Наскоро Ройзман се срещна и с българския археолог Николай Овчаров, с когото договориха създаването на третия в света паметник на кирилицата по инициатива на българската страна.     „Беше приятно да чуем думите му: „Правилен е пътят на България в ЕС и дано Русия го последва някога“, коментира Овчаров.     Дали Евгений Роизман ще има правомощия за създаване на паметници в Екатеринбург още дълго обаче не е сигурно, тъй като с приетите във вторник от местния парламент законодателни промени, кметът на града вече ще се избира от градския съвет от списък, предложен от специално избрана комисия.     Самият Ройзман, чиито 5-годишен мандат изтича тази година, коментира пред Интерфакс, че няма да се кандидатира за включване в списъка, тъй като по думите му е ясно, че няма да бъде избран.     Решението за отмяна на прекия вот за кмет на Екатеринбург, който съществува от 2010 година, изкара малоброен граждански протест на улицата, като в него се включиха около 2000 души.    ", "date": "2018.04.03", "title": "Греда! Паметник на кирилицата в Екатеринбург може и да няма"}
{"url": "https://www.blitz.bg/svyat/obrat-izrael-dade-zaden-za-sporazumenieto-koeto-prashcha-16-000-afrikantsi-na-zapad_news590976.html", "text": "Премиерът на Израел Бенямин Нетаняху замрази сключеното вчера споразумение с ООН за преместването на хиляди мигранти, живеещи в еврейската държава. То предвижда над 16 хиляди африкански мигранти да бъдат прехвърлени в западни страни, сред които са Канада и Германия. Други около 16 000 пък ще имат възможност да получат официален статут в Израел, съобщава bTV.     Нетаняху отбеляза, че е взел предвид критиките към споразумението и ще обсъди въпроса с жители на Южен Тел Авив. Този район е дом на голяма мигрантска общност, което предизвиква гнева на някои местни жители.     Ден по-рано Нетаняху бе окачествил като \"безпрецедентно\" споразумението със Службата на Върховния комисар на ООН за бежанците. \"Изслушах внимателно много коментари за споразумението\", се казва в изявлението на премиера. \"В резултат и след преоценка на баланса на предимствата и недостатъците реших да отменя споразумението\", добавя той.     Антиимигрантски групи и политици в партията на Нетаняху \"Ликуд\" критикуваха сделката с ООН, а виден политик каза, че заради нея Израел ще изглежда \"рай\" за нелегалните имигранти. Говорител на агенцията на ООН за бежанците изрази надежда, че Израел ще преосмисли решението си, което е от полза и за двете страни, отбелязва БТА.     Сега в Израел пребивават около 37 хиляди кандидати за убежище, както и няколко хиляди техни деца. Повечето от мигрантите са дошли от Еритрея и Судан и са влезли в Израел от Египет. Сделката с ООН предвиждаше към 16 хиляди от тях да бъдат пратени в западни държави, а другите да останат в Израел.      Първоначално Нетаняху бе обявил, че се е споразумял с трета страна, в която да бъдат депортирани принудително всички кандидати за убежище. Но в понеделник тази страна, за която се разбра, че е Руанда, се е отказала да приеме африканците от Израел и е приветствала договора с ООН като единствен възможен вариант.     През последните дни десетки хиляди израелски граждани и кандидат-имигранти протестираха срещу плановете на Нетаняху за принудителна депортация и вчера приветстваха споразумението с ООН. Днес активистите отново излязоха на протести под лозунги \"Спрете депортациите\".    ", "date": "2018.04.03", "title": "Обрат! Израел даде заден за споразумението, което праща 16 000 африканци на запад"}
{"url": "https://www.blitz.bg/svyat/s-foyerverki-putin-i-erdogan-dadokha-start-na-nova-turska-aets-video_news590994.html", "text": "Турският президент Реджеп Тайип Ердоган и руският му колега Владимир Путин положиха основите на първата ядрена централа на Турция. „В името на Бог”, заяви Ердоган, стоейки до Путин в президентския дворец в Анкара. Чрез видеовръзка той нареди полагането на основите на АЕЦ „Аккую”, която ще струва 20 милиарда долара. Държавната телевизия показа работници, които вече са започнали работа на мястото. През това време фойерверки излетяха, за да отбележат събитието.     Общата стойност на централата е $20 млрд. АЕЦ „Аккую“ с четири енергоблока ВВЕР – 1200 се строи в провинция Мерсин на брега на Средиземно море.  Споразумението между Турция и Русия беше сключено през май 2010 година. В момента проектът се финансира изцяло от руската страна.     Ердоган и Путин, придружавани от министри, ще посетят среща на Турско-руския съвет за сътрудничество на високо равнище в Анкара по-късно днес, а утре двамата държавни лидери, заедно с президента на Иран Хасан Рохани, ще разговарят относно бъдещето на Сирия.       ", "date": "2018.04.03", "title": "С фойерверки! Путин и Ердоган дадоха старт на нова турска АЕЦ (ВИДЕО)"}
{"url": "https://www.blitz.bg/blits-tv/vizhte-kak-posreshchnakha-skpiyat-priyatel-putin-v-turtsiya-video_news590979.html", "text": "Руският президент Владимир Путин пристигна в Анкара. Държавният глава на Русия ще участва в церемония по откриването на строежа на първата турска АЕЦ. Вчера в Туитър Ердоган съобщи, че днес заедно със „скъпия приятел Владимир Путин“ ще направят особено важна крачка в турско-руските отношения с поставянето на основите на грандиозната инвестиция от 20 млрд.долара, каквато е АЕЦ „Аккую“.  В Анкара той ще се срещне с турския си колега Реджеп Ердоган, както и с президента на Иран Хасан Роухани, съобщават световните осведомителни агенции.  Тримата лидери ще обсъдят регионални събития, продължаващата война в Сирия, както и отношенията между своите страни. Путин и Ердоган също така ще открият строежа на първата в Турция атомна електроцентрала. АЕЦ „Аккую” в окръг Мерсин се изгражда съвместно с руската компания „Росатом” и ще има четири енергоблока с мощност от по 1200 мегавата. Строежът на съоръжението трябва да завърши през 2021 година.  Правителството на Русия предоставя на основния изпълнител на строителството на АЕЦ  кредит при преференциални условия. Предвижда се връщането на средствата по кредита да стане за сметка на продажбата на произведената от АЕЦ „Акую“ електроенергия от момента на въвеждането й в експлоатация в продължение на 15 години.  Общата стойност на АЕЦ се изчислява на 20 млрд. долара. Турската държавна енергийна компания Tetas от своя страна гарантира покупката от проектната компания на 70% от електроенергията, произведена от първите два въведени в експлоатация атомни реактора на АЕЦ „Акую“, а след въвеждане в експлоатация на другите два ядрени блока Турция ще изкупува 30% от произведената от тях електроенергия. Останалата електроенергия ще се търгува на свободния пазар.   Според договора среднопретеглената цена, по която турската държавна компания ще изкупува посочените количества електроенергия от атомната електроцентрала, е 12,35 щатски цента за киловатчас.    ", "date": "2018.04.03", "title": "Вижте как посрещнаха \"скъпият приятел\" Путин в Турция (ВИДЕО)"}
{"url": "https://www.blitz.bg/svyat/zamestnikt-na-lavrov-velikobritaniya-e-organizirala-otravyaneto-na-skripal-za-da_news590988.html", "text": "Руският заместник-министър на външните работи Александър Грушко заяви, че отравянето с нервнопаралитично вещество на бившия разузнавач Сергей Скрипал може да е било уредено от самите британци, за да оправдаят военните си разходи, съобщиха световните агенции. Отравянето на 4 март на Скрипал и дъщеря му в английския град Солсбъри шокира цяла Европа. Британските власти подозират, че Скрипал е бил отровен с нервнопаралитично вещество съветско производство.     Москва категорично отрича. Държави от ЕС, САЩ и други страни от Запада се присъединиха към Великобритания и експулсираха над 150 руски дипломати.     В днешното си изказване, цитирано от руските агенции, Грушко окачестви отравянето на Скрипал като \"провокация, която е била организирана от Великобритания\", за да бъдат оправдани големите военни разходи, защото за тази цел е нужно да има някакъв голям враг.    ", "date": "2018.04.03", "title": "Заместникът на Лавров: Великобритания е организирала отравянето на Скрипал, за да..."}
{"url": "https://www.blitz.bg/ikonomika/chez-praga-napravi-vazhno-izyavlenie-za-sdelkata-s-chez-video_news591015.html", "text": "Ако България се оттегли от сделката за закупуването ЧЕЗ, процедурата продължава с \"Инерком\" на Гинка Върбакова. Това заявиха от \"ЧЕЗ-Прага\". Те уточниха, че каквото и да се случи, тепърва ще се запознават със ситуацията, но договорът с \"Инерком\" остава в сила, информира Нова тв.По-рано днес държавата се отказа да участва в сделката за ЧЕЗ. Финансовият министър изненадващо обяви, че било нецелесъобразно.   \"Заявявам категорично,че българската държава няма намерение по какъвто и да било начин да участва в придобиването - частично или изцяло, в стартирането и неприключилата сделка при оформянето на собствеността на активите на ЧЕЗ\". Това каза финансовият министър Владислав Горанов по време на заседание на ресорната комисия по казуса в парламента.  Първоначално идеята беше България да придобие контролен пакет акции. За целта от \"ЧЕЗ- Прага\" започнаха анализ дали законът позволява подобна намеса. В официална позиция до NOVA от чешкото дружество обявиха, че не са информирани за оттеглянето на България и продължават да проверяват възможността за държавно участие.    ", "date": "2018.04.03", "title": "\"ЧЕЗ-Прага\" направи важно изявление за сделката с ЧЕЗ (ВИДЕО)"}
{"url": "https://www.blitz.bg/svyat/moskva-zastava-tvrdo-zad-srbiya-po-kazusa-s-kosovo-eto-kakvo-napravi-lavrov_news590984.html", "text": "Русия е готова и за в бъдеще да подкрепя законните сръбски интереси в Косово, включително пред международните организации, съобщава БГНЕС. Това се казва в писмо на руския външен министър Сергей Лавров до неговия сръбски колега Ивица Дачич.   Писмото е отговор на Дачич, който по-рано написа на руския външен министър във връзка с действията на косовската полиция при ареста на Марко Джурич в Косовска Митровица.     Лавров информира Белград, че е дал съответните инструкции по този казус на руските посланици в ООН, ЕС, НАТО и ОССЕ във Виена, които са се застъпили в полза на Сърбия. Отговорът е връчен на Дачич от руския посланик в Белград Александър Чепурин.По-рано Белград заяви, че няма да гони руски дипломати във връзка със случая \"Скрипал\". ", "date": "2018.04.03", "title": "Москва застава твърдо зад Сърбия по казуса с Косово! Ето какво направи Лавров"}
{"url": "https://www.blitz.bg/obshtestvo/totalen-sriv-polovinata-poleti-v-es-sa-otmeneni-zaradi_news591028.html", "text": "Някой от най-големите летища в ЕС, включително амстердамското летище Схипхол, бяха предупредени за проблеми и съобщаваха на пътниците да проверят полетите си заради повреда в системата на агенцията, грижеща се за въздушното пространство на Европа – Евроконтрол, съобщава bTV. „29 500 полети се очакваха днес в европейското въздушно пространство. За съжаление половината от тях трябваше да бъдат отменени заради повреда в системата”, заявиха от Евроконтрол.”     Базираната в Брюксел агенция, която координира европейското въздушно пространство каза, че проблемът е идентифициран и се работи по неговото отстраняване, за да може да се работи нормално, но това ще се случи най-рано „късно тази вечер”.     Сривът дойде един ден след католическия Великден, когато много хора в Европа пътуват. Както и по време на най-големите железопътни протести, с които Франция се е сблъсквала, заради реформите предизвикани от президента на страната.     „Никога не сме виждали нещо подобно”, заяви говорителят на Евроконтрол.     „Във връзка с информация, получена от Евроконтрол за техническа неизправност в навигационните съоръжения от централата на организацията в Брюксел съобщават за възможни затруднения на полетите днес“, съобщиха и от летище София. До 23.00 часа се очакват закъснения на излитащи и кацащи самолети в цяла Европа, което може да засегне и полетите от и до летище София. Ръководството на летището съветва пътниците да следят полетното разписание на интернет страницата.    ", "date": "2018.04.03", "title": "Тотален срив: Половината полети в ЕС са отменени заради..."}
{"url": "https://www.blitz.bg/svyat/sprugt-na-elizabet-ii-vleze-v-bolnitsa_news591030.html", "text": "Съпругът на кралица Елизабет Втора - принц Филип, влезе в болница за операция на тазобедрената става, съобщиха от Бъкингамския дворец. Операцията е планирана. Тя ще бъде направена в болница \"Крал Едуард Седми\" в Лондон в сряда.     Принц Филип се оттегли от официални задължения през август 2017. През юни той беше приет в болница превантивно заради инфекция, а преди това през март му се наложи да отмени обществен ангажимент заради заболяване. Принц Филип е на 96 години.    ", "date": "2018.04.03", "title": "Съпругът на Елизабет II влезе в болница"}
{"url": "https://www.blitz.bg/obshtestvo/kak-da-razpoznaem-khubavoto-agneshko-meso_news590949.html", "text": "Българската агенция по безопасност на храните започна засилени проверки преди Великден. Инспекциите ще продължат до 10 април. Освен пакетиращи центрове за яйца и хранителни складове за търговия на едро, на проверки подлежат също заведения за обществено хранене, обекти за търговия на дребно, пазари и борси за традиционно предлагани храни като агнешко месо, козунаци, яйца, включително и боядисани яйца, пише Дарик бг. Днес в голяма търговска верига в столицата отново имаше проверка. Нарушения не бяха открити.     Началникът на отдел „Контрол на храните“ към агенцията д-р Галя Викьова за какво да внимаваме: \"Агнешкото месо може да бъде предлагано във вариант трупче, труп на половинка, четвъртинка, също така и в потребителска разфасовка, която да е с потребителска опаковка. При закупуване на неопаковано месо потребителите да внимават за здравната маркировка на агнешкото трупче. Тя показва ветеринарния регистрационен номер на предприятието, където е добито месото.  По външни признаци можем да разберем, че едно месо е прясно, ако е със суха повърхност, без ослузявания, приятно бледорозов цвят, мазнините - светли, бели, до леко кремави. Опакованото в потребителска опакова месо или т. нар. разфасовка трябва да има етикет, на който да са посочени всички реквизити по изискване на регламент 11/69. Месото трябва да се съхранява в хладилни условия при температура, оказана от производителя и да се следи за срока на годност, поставен от производителя на потребителската опаковка. При трупчетата трябва да се поиска информация на щанда, от който е закупено месото\".     \"Кокошите яйца трябва да бъдат пресни, клас А. Те се предлагат при температурни условия до 18 градуса. Срокът на годност е 28 дни от снасянето на яйцето. Върху черупката всяко яйце се маркира с код на производителя, който показва: първата цифра - начина на отглеждане на носачките, след това - две букви, за българските яйца \"BG\" и следващите цифри показват поредния номер на вписване на оператора в регистрите на Българската агенция по безопасност на храните\", обясни д-р Викьова. ", "date": "2018.04.03", "title": "Как да разпознаем хубавото агнешко месо?"}
{"url": "https://www.blitz.bg/obshtestvo/regioni/ot-poslednite-minuti-namerikha-mrtvets-v-baraka-vv-varna-svidetelite-kazvat-che_news590955.html", "text": "Тялото на мъртъв мъж е открито в барака в района на ул. \"Струга\" и бул.\"Цар Освободител\" във Варна, където в момента се извършват строителни дейности, пише \"Петел\". От пресцентъра на ОД МВР - Варна потвърдиха за случая.Зловещата находка е направена около обяд днес. Екипът, престигнал на мястото, не е установил данни за извършено престъпление. Все още обаче не е установена самоличността на починалото лице.   Свидетели на намирането на тялото, че най-вероятно става въпрос за клошар. По техни описания, починалият е изглеждал като такъв.", "date": "2018.04.03", "title": "От последните минути: Намериха мъртвец в барака във Варна, свидетелите казват, че..."}
{"url": "https://www.blitz.bg/svyat/v-siriya-sled-iztochna-guta-idva-red-na-krayniya-yug-daraa-i-kuneytra_news590852.html", "text": "След приключването на мащабната операция в Източна Гута, сирийската армия се подготвя за голямо настъпление срещу крайни радикали в най-югозападните провинции Дараа и Ал-Кунейтра, съобщи newinform.com. В тези райони командването на сирийската армия планира да повтори ситуацията с ликвидирането на анклава Източна Гута край Дамаск. Преди това армейското командване изпратило парламентьори, които да убедят радикалите да приемат предложението за капитулация и мирно да напуснат района. Терористите обаче отхвърлили предложението.     Сирийската армия започнала да прехвърля войски от Източна Гута, което изострило обстановката в Дараа. Според AMN, вече са регистрирани първите сблъсквания и то именно в провинциалната столица Дараа. Превод: БЛИЦ    ", "date": "2018.04.03", "title": "В Сирия след Източна Гута идва ред на крайния юг – Дараа и Кунейтра"}
{"url": "https://www.blitz.bg/svyat/iztochnitsi-ot-pentagonta-uspeshno-shesto-izpitanie-na-protivosptnikova-raketa-ot-ruskiya-kompleks-nudol_news590839.html", "text": "Японското издание The Diplomat съобщи с позоваване на източници в Пентагона, че на 26 март 2018 г. в Русия от полигона Плесецк е извършено поредното успешно изпитание на ракета за противоспътников прехват от далечния ешелон на перспективната система за противоракетна и противокосмическа отбрана „Нудоль”. В Пентагона дали на комплекса „Нудоль” условното обозначение PL-19 („PL” е индекс на ракетните системи, първоначално изпитвани в Плесецк). Според САЩ, това е шестото изпитание на комплекса „Нудоль” и първото, извършено от щатната мобилна пускова установка, разработена за този комплекс. Според Пентагона, изпитанията са започнали през август 2015 г., като първите две са неуспешни.     Според американското разузнаване, системата „Нудоль” е преди всичко комплекс за противокосмическа (противоспътникова) отбрана, макар да има всички характеристики на ПРО.     Американското разузнаване потвърждава продължаващите изпитания в Русия на модернизираните противоракети ПРС-1М от близкия ешелон на новата система за ПРО на Москва и Централния промишлен район А-235. Разполагането на ракетите край столицата може да започне още тази година.    Превод и редакция: БЛИЦ    ", "date": "2018.04.03", "title": "Източници от Пентагонта: Успешно шесто изпитание на противоспътникова ракета от руския комплекс „Нудоль”"}
{"url": "https://www.blitz.bg/svyat/the-drive-se-vzkhiti-na-ruska-korveta-ot-novo-pokolenie_news590835.html", "text": "Информационният портал The Drive публикува статията „Russia's New Little Missile Packing Patrol Ship Is A Pretty Genius Design” на тема руския военен флот. На първо място американският експерт е впечатлен от „гениалните патрулни кораби” от проект 22160, чийто лидер „Василий Биков” вече е спуснат на вода и преминава изпитания. Според изданието, Русия въплътила в живота иновационна концепция за модулна конструкция, която западните ВМС използват само като „източник на вдъхновение”.     При водоизместимост 1300 тона и дължина 94 метра тези маневрени корвети са способни да преплават 6000 морски мили (над 11 хил км) при скорост 16 мили в час (30 км/час). Продължителността на автономното плаване е 60 дни.     До 2020 г. руският ВМФ ще получи 6 такива универсални корвети, последните четири също са заложени на стапелите за строителство. Те могат да бъдат използвани както за борба с пиратството и участие в контратерористични операции, така и в операции в открито море.     Корветите притежават мощен боен арсенал: 76-мм оръдие, два гранатомета, ПВО установка „Гибка” с ракети „Игла” и „Верба”, ПТУР, комплекси за радиоелектронни смущения.     Най-интересната част на корветата, според The Drive, е просторната гаражна част под вертолетната площадка на бака (Ка-27, Ка-29 или Ка-31), където могат да се разположат многофункционални контейнери.Уникалността на кораба е именно в модулната концепция на корабното въоръжение.     В зависимост от изпълняваните задачи допълнителното пространство може да бъде използвано като база за пускане на безпилотни летателни или подводни апарати, като команден център за управление на дронове. Контейнерите в голямата си част могат да бъдат използвани за разполагане на далекобойни ракетни системи, например за ракетни установки за комплексите „Калибър-НК”.     Пилотният съд „Василий Биков”, преминаващ заводски изпитания в Новоросийск, по същество представлява базов модел. Според информация на The Drive, подготвящият се за изпитания вторият от серията кораб „Дмитрий Рогачьов” трябва да е значително по-усъвършенстван, например като му бъде инсталиран многоканален зенитен ракетен комплекс „Щил-1”, използващ модифицирани ракети от ЗРК „Бук”.    Превод и редакция: БЛИЦ    ", "date": "2018.04.03", "title": "The Drive се възхити на руска корвета от ново поколение"}
{"url": "https://www.blitz.bg/obshtestvo/blagodatniyat-ogn-idva-u-nas-s-chetiri-fenera_news590963.html", "text": "На Велика събота, на 7 април, Благодатният огън ще бъде донесен в България от Йерусалим с четири фенера, съобщи за БТА Емил Велинов - директор на Дирекцията по вероизповеданията към Министерския съвет. Той отбеляза, че за поредна година Благодатният огън ще бъде пренесен от Божи гроб от българска църковно-държавна делегация, която ще се води сега от Западно- и Средноевропейския митрополит Антоний. В нея ще бъде и Емил Велинов. Полетът ни е в 5.00 часа сутринта на 7 април от летище \"София\", като ще летим с правителствения самолет \"Фалкон\", с разрешението на министър-председателя Бойко Борисов, обясни Велинов.  Той добави, че целта е връщането на делегацията у нас да е към 19.50 или 20.00 часа на 7 април вечерта, на летище \"София. Точният час на връщането ни от Йерусалим не може да се каже, тъй като ще зависи от това кога българската делегация ще може да премине с Благодатния огън през ВИП-а на летището в Тел Авив.  Например руската и румънската делегация летят до Израел за Благодатния огън с по два големи самолети, каза Велинов. Той обясни, че през тази година българската църковно-държавна делегация ще донесе Благодатния огън от Йерусалим с четири фенера, като три от фенерите са специални и всеки от тях струва по 2000 лева, разказа Емил Велинов. По думите му другият фенер е по-обикновен, а на връщане за фенерите ще се грижи механикът - бордовият инженер на авиоотряда.  На летище \"София\" по традиция на Велика събота ще чакат свещеници и духовници от всички епархии в страната, за да вземат частица от Благодатния огън и да го занесат на вечерното богослужение в храмовете за Великден. От летището Благодатният огън ще бъде пренесен в параклиса на Синодалната палата в София. Към 23.30 - 23.40 часа на Велика събота, фенерът с огъня ще бъде изнесен от параклиса в Синодалната палата, за да бъде предаден на патриарх Неофит за вечерното богослужение в патриаршеската катедрала \"Св. Александър Невски\", обясни Емил Велинов.    ", "date": "2018.04.03", "title": "Благодатният огън идва у нас с четири фенера"}
{"url": "https://www.blitz.bg/kriminalni/nakazanie/shumenskiyat-pedofil-andon-vleze-v-burgaskiya-sd-stana-yasno-koga-si-e-trsil-zhertvi-vv-feysbuk-snimki_news590952.html", "text": "Окръжен съд - Бургас гледа мярка за неотклонение на Андон Христов, който е привлечен като обвиняем за блудствени действия през интернет. Престъпленията са извършени в периода от 09.01.2017 г. до 25.01.2018 г. в гр. Бургас. Чрез социалната мрежа Фейсбук Христов, с цел блудствени действия, е установил контакт с лице, ненавършило 18-годишна възраст.     Както БЛИЦ съобщи, 48-годишният Андон Христов от Шумен е бивш военен. Той е завършил е ССВАУ \"Г. Димитров\", работил е дълго време в системата на военното министерство. Пенсионирал се е преди няколко години. Андон няма жена, нито деца.     Фейсбук профилът му е пълен с профили на малки момиченца – на възраст между 12 и 16 години, което е безкрайно необичайно за мъж на неговата възраст.           ", "date": "2018.04.03", "title": "Шуменският педофил Андон влезе в бургаския съд, стана ясно кога си е търсил жертви във Фейсбук (СНИМКИ)"}
{"url": "https://www.blitz.bg/kriminalni/nakazanie/mitnichari-ot-burgas-otivat-na-sd-za-podkupi-pri-silni-dni-sbirali-po_news591008.html", "text": "Специализираната прокуратура внесе в Специализирания наказателен съд обвинителен акт срещу осем бивши служители на Митнически пункт „Лесово“ за участие в организирана престъпна група за искане и получаване на подкупи от преминаващи български и чужди граждани, съобщават от пресцентъра на държавното обвинение. В края на септември 2015 г. началниците на три от четирите митнически смени се събират в с. Лесово и решават да продължат „традицията“ за незаконно събиране на пари, господствала до идването на новия началник на пункта. Средствата следвало да се събират от инспекторите в техните смени и да се предават на началниците. Те от своя страна – да ги съхраняват и веднъж или два пъти в месеца да ги разпределят между служителите, съобразно „приноса“ на всеки от тях. Най-голям дял бил отделян за началника на пункта, за да не се противопоставя на „традицията“, съобщават от спецпрокуратурата.     Митническите инспектори били инструктирани в детайли за организацията по събирането на подкупите и нуждата от конспиративност. Те трябвало да мотивират водачите на преминаващите през пункта превозни средства (най-вече на товарните) да дават неголеми суми за бързото и безпроблемно преминаване на митническия контрол.     От 200 до 400 щатски долара инспекторите искали от превозвачите на „карго“. По 50-100 долара взимали от шофьорите на камиони от страни извън ЕС, най-вече с украинска, руска и молдовска регистрация. Това било задължително, когато установявали някаква нередност - несъответствие на товара с описания в документите или липса на винетка, например. Част от незаконно придобиваните парични средства се събирали от водачи на камиони с извънгабаритни товари. Те били пропускани срещу суми, по-малки от дължимите иначе държавни такси. С това е бил ощетяван и републиканският бюджет.     С такива корупционни действия за месец в „силни дни“ е можело да се съберат по 40-60 хиляди лева, а в „слаби“ – 1000-2000 лева.     Престъпната група бе неутрализирана на 2 ноември 2016 г., когато под ръководството на Специализираната прокуратура се проведоха процесуално следствени действия на Митнически пункт „Лесово“, както и в служебни помещения и жилища в Бургас и Ямбол.     Това е второто дело на Специализирана прокуратура срещу служители на митнически пункт „Лесово“ за организирано искане и получаване на подкупи.     В началото на ноември 2014 г. обвинения бяха повдигнати на седмина служители, в т.ч. на началника на пункта, на двама началници на смени, двама техни заместници и двама инспектори.     Почти две години по-късно служителите, които тогава бяха привлечени като свидетели, днес са обвиняеми за същите престъпления, съобщават от спецпрокуратурата.     Началниците на смени са били дами – Донка Георгиева и Росица Янкова. Според прокуратурата двете разпределяли подкупите, събирани от митничарите.     Изпълняващ длъжността началник на пункта е бил Тодор Пилчев, стана ясно по време на досъдебното производство. На едно от делата по мярката за неотклонение на Донка Георгиева се разбра, че според материалите по делото Пилчев също получавал дял от събраните подкупи.     Срещу кои точно осем митничари са обвиненията, от прокуратурата не съобщават.     След акцията на 2 ноември 2016 г. съдът остави в ареста бургазлиите Донка Георгиева, Христо Костов, Антон Димитров, Росица Янкова и Пламен Петров, както и Георги Гинчев от Сливен и Веселин Сидеров от Свиленград.       ", "date": "2018.04.03", "title": "Митничари от Бургас отиват на съд за подкупи - при „силни дни“ събирали по..."}
{"url": "https://www.blitz.bg/kriminalni/deyli-meyl-yuliya-skripal-se-sdobila-s-tayna-bankova-smetka-s-ogromna-suma-v-neya-dni-predi-otravyaneto-a-lyubovnikt-bil_news590821.html", "text": "Юлия Скрипал е отровена с химическото вещество „Новичок“ само дни след като е получила достъп до тайна банкова сметка с 150 000 британски паунда. Парите били на брат ѝ Александър, който починал миналата година при мистериозни обстоятелства в Санкт Петербург, съобщава „Дейли Мейл“. Юлия получила правото да се разпорежда с парите през февруари от баща си – бившият агент Сергей Скрипал, с когото двамата заедно бяха отровени с новичок в Солзбъри на 4 март.     Парите, които сега са в неизвестна руска банка, били от продажбата на къщата, която Александър Скрипал притежавал заедно с бившата си жена Наталия. Наталия, която сега е омъжена за треньор по тенис от Уелс, продала къщата и дала половината от сумата на бившия си съпруг.     Тайната банкова сметка била открита от племенницата на шпионина от ГРУ – 45-годишната Виктория Скрипал, която тази седмица се опитва да се срещне с Юлия в болницата в Солзбъри. Британските власти подготвят виза за Виктория, за да може да посети Юлия. Тя ще бъде първият член на семейството, който ще може да види Юлия и Сергей Скрипал, който още е в кома.     „Единственото нещо, което разбрах от нашите дипломати е, че Юлия е отворила очи, може да яде, да пие и дори е казала няколко думи“, разказва Виктория. За парите тя коментира: „Все още никой не знае. В края на февруари Юлия получи генерално пълномощно от баща си Сергей, за да получи собственост върху тайна банкова сметка, която принадлежала на покойния ѝ брат Александър. След развода жена му Наталия му плати 200 000 щатски долара и той запази парите. Сега те са в руска банка“.   Виктория отново разказа за подозрителния мистериозен приятел на Юлия, за когото тя смятала да се омъжи. „Мисля, че е странен човек. Посетихме Юлия веднъж през 2013 година. Тя живееше с него в апартамента на баща си в Москва. Той дори не излезе от стаята да каже „здравей“. Този мъж е като фантом“. Когато Юлия била отровена, той не казал абсолютно нищо.     Има спекулации, че самоличността му се крие умишлено. Превод и редакция: БЛИЦ     ", "date": "2018.04.03", "title": "„Дейли Мейл“: Юлия Скрипал се сдобила с тайна банкова сметка с огромна сума в нея дни преди отравянето, а любовникът ѝ бил..."}
{"url": "https://www.blitz.bg/kriminalni/beleznitsi-spipakha-kradliviya-tsiganin-prebil-i-ograbil-prochut-nash-rezhisor-snimka_news590896.html", "text": "Свитият таблет на големия български режисьор Николай Поляков издаде крадеца му. Оказа се, че дръзкият престъпник, който миналата седмица нападна твореца пред дома мум, е 26-годишният Айдън Методиев, съобщава в. \"Телеграф\". Криминалният тип е от Плевен, но работи в столицата като строителен работник. Айдън е бил арестуван вчера буквално на строителната площадка в кв. \"Редута\", а по-късно е признал за престъплението.  Айдън Методиев нападнал Поляков миналата сряда вечерта на ул. \"Зайчар\" в жк \"Зона Б-18\". Творецът тъкмо се прибрал от театър \"София\", където гледал собствения си спектакъл \"Тирамису\". Изнедиделица върху него се хвърлил младият мъж. Ударил му един юмрук в лицето, за да го повали на земята.    Издърпал му чантата, в която носел таблет, и избягал. Ченгетата от 3-то РПУ незабавно тръгнали по горещи следи и така влезли в дирите на Айдън. Оказало се, че той задържал таблета на Поляков за себе си, за да си цъка, докато дава нощни смени.  Проверка показала, че Методиев работел през деня като работник на обект в кв. \"Редута\", а нощно време го играел пазач за двойна надница. В хода на разпитите споделил, че нарочил за обиране Поляков, защото бил възрастен и носел чанта. Той дори не подозирал коя е жертвата.   Не носил бокс, а го ударил с юмрук. Айдън е с криминално досие, в което е вписал кражба и шофиране на кола в нетрезво състояние. Предстои прокуратурата да му повдигне обвинение. ", "date": "2018.04.03", "title": "Белезници: Спипаха крадливия циганин, пребил и ограбил прочут наш режисьор (СНИМКА)"}
{"url": "https://www.blitz.bg/svyat/poveritelen-doklad-pravi-razkritie-otnosno-germanskite-samoleti-tornado_news590845.html", "text": "Германските самолети Tornado не са в състояние да участват в мисии на НАТО, заради остаряло оборудване. Това съобщава германският вестник Der Spiegel, цитиран от fakti.bg Изданието се позовава на поверителен доклад от германското министерство на отбраната.  Смята се, че всички 49 самолети от този клас се нуждаят от модернизация. Модернизацията ще коства милиони долари. Самолетите не са снабдени с криптирана система за предаване на данни, както и радарна система за идентификация.  Заради това самолетите не могат да участват в акции или учения на НАТО. Първоначално правителството планираше да ги ползва до 2035 г.. В момента е невъзможно да се осъществи модернизация през следващите 2 години. Очаква се план за подобрението на машините. ", "date": "2018.04.03", "title": "Поверителен доклад прави разкритие относно германските самолети Tornado"}
{"url": "https://www.blitz.bg/kriminalni/izvnredno-v-blits-nov-kradets-izgrya-v-ndrgraunda-zhorzh-amfetamina-nasledi-legendata-na-lyulin-misho-kriviya-snimka_news590932.html", "text": "Звездата на нов крадец изгря на небосклона в родния ъндърграунд, научи БЛИЦ. Млад мъж с прякор Жорж Амфетамина е на път да наследи легендата на люлинския подземен свят Мишо Кривия, който е сред най-прилежните ученици на разстреляния Джиджи. След няколко крупни грабежа из люлинските микрорайони, държавата за Жоро Амфетамина се оказа тясна и той вече се подвизава в Мадрид.  Според наши източници под ръководството на Амфетамина вече действа цяла бригада наши сънародници, които са насочили усилията си към изпразването на метални каси и сейфове с пари и скъпоценности из центъра на испанската столица.   До момента Жорж Амфетамина на няколко пъти е бил задържан от полицията в Мадрид, но след кратко пребиваване в ареста е бил освобождаван заради недостатъчно събрани доказателства.  Бързите пари в комбинация със скъпия бял прах изглежда са дали криле на младия мъж, който продължава да трупа богатство в една от най-известните европейски столици.      ", "date": "2018.04.03", "title": "Извънредно в БЛИЦ! Нов крадец изгря в ъндърграунда! Жорж Амфетамина наследи легендата на \"Люлин\" Мишо Кривия (СНИМКА)"}
{"url": "https://www.blitz.bg/kriminalni/prestplenie/goreshchi-podrobnosti-s-poboi-zaplakhi-i-strelba-banditite-si-razchistili-ptya-za-byagstvoto-ot-sofiyskiya-zatvor-no-edna-smela-chistachka_news591014.html", "text": "Упражнена е принуда и заплаха с огнестрелно и хладно оръжие. Това каза пред журналисти заместник-министърът на правосъдието Николай Проданов по повод бягството от Софийския затвор на двама опасни престъпници. По пътя си те пребили и стреляли по няколко надзиратели и служител на СОТ, преди да излязат през централния вход на затвора и да се запътят към близка улица, където ги чакала кола.     Първо затворниците са пребили служител на СОТ, който инспектирал получените вещи на пандизчиите. След това и надзирател, а после заплашили негов колега с оръжие. Стреляли три пъти.     След като видяла да бягат, чистачка от затвора тръгнала след тях, но не успяла да ги спре. Гонила ги до момента, в който се качили в тъмната кола.  „Има реакция от нашите служители, но за съжаление неуспешна. Дали реакцията е адекватна, ще се прецени допълнително. Доколкото става ясно, са произведени три изстрела. За голямо щастие няма пострадали лица, както между охраната на затвора, така и цивилни граждани. Както виждате затворът се намира едва ли не в центъра на града и тези изстрели е можело да доведат до крайно неблагоприятни последици“, подчерта зам.-министърът на правосъдието.     На въпрос как е затворниците са се сдобили с оръжие, той отговори: „Назначена е проверка. Този въпрос ще се изясни допълнително“. „Българските затвори имат 100-годишна история и в рамките на тази история е имало многобройни случаи на бягство“, допълни още заместник-министърът на правосъдието.  избягаха двама опасни рецидивисти, излежаващи дълги присъди за тежки престъпления - Радослав Колев и Владимир Пелов.", "date": "2018.04.03", "title": "Горещи подробности: С побои, заплахи и стрелба бандитите си разчистили пътя за бягството от Софийския затвор, но една смела чистачка..."}
{"url": "https://www.blitz.bg/kriminalni/prestplenie/v-plovdiv-i-pile-ne-mozhe-da-prekhvrkne-izdirvat-izbyagalite-vorzheni-prestpnitsi_news591016.html", "text": "Изходите на Пловдив са блокирани от полиция, проверяват всички автомобили. Днес следобед от софийския затвор избягаха двама въоръжени затворници с доживотни присъди. В момента се издирват в цялата страна, предаде Марица.Охраната на затвора е стреляла по бегълците. По непотвърдена засега официално информация става въпрос за двама осъдени с присъда доживотен затвор.  Избягалите затворници са:  Радослав Колев, рецидивист, осъден на наказание лишаване от свобода в размер на 26 години, за убийство;  Владимир Стефанов, рецидивист, осъден на наказание лишаване от свобода в размер на 30 години, за грабеж, отвличане и опит за убийство на двама служители на МВР. По първоначални данни, бягството е извършено и чрез заплаха на дежурни надзиратели с огнестрелно оръжие, с което затворниците са разполагали, като по този начин са преодолени няколко поста в корпуса на Затвора София. На място в Затвора София са изпратени двама прокурори от СГП, като действията по разследването се извършват от СДВР. Координират се действия с МВР за издирване на бегълците. Те са били въоръжени, нападнали охраната, а на входа ги чакал лек автомобил, с който избягали.", "date": "2018.04.03", "title": "В Пловдив и пиле не може да прехвръкне! Издирват избягалите въоръжени престъпници"}
{"url": "https://www.blitz.bg/svyat/premiert-na-izrael-otmeni-sdelkata-otnosno-afrikanskite-migranti_news590827.html", "text": "Израелският премиер Бенямин Нетаняху oтмени сделката за разселване на африкански мигранти само часове след като офисът му обяви за споразумението с Върховния комисариат за бежанците на ООН, предава AFP, цитирана от \"Фокус\". „Реших да се откажа от прилагането на споразумението и да преосмисля детайлите по него“, пише Нетаняху на страницата си във „Фейсбук“. Той завява, че в понеделник ще се срещне със жители на Тел Авив, където основно пребивават африканските мигрaнти.  Някои от министрите в кабинета се противопоставиха на сделката, като заявиха, че не са били уведомени.  ", "date": "2018.04.03", "title": "Премиерът на Израел отмени сделката относно африканските мигранти"}
{"url": "https://www.blitz.bg/svyat/peshmergi-zalovikha-shest-turkini-dzhikhadistki-shche-gi-besyat_news590828.html", "text": "Наказателния съд на Ирак осъди на смърт шест турски гражданки заради връзките си с терористичната организация \"Ислямска държава\", информира АФП, позовавайки се на източник. Съобщава си, че още седем жени са осъдени на доживотен затвор. Турските жени с малки деца са били хванати от Пешмерга (въоръжените сили на иракския Кюрдистан), след като ислямистките напуснали иракския град Тал Афар. Там те по-рано пристигнали, за да се съберат със своите джихадисти съпрузи, воюващи на страната на ИД .  За съпругите на екстремистите от \"Ислямска държава\", които бяха осъдени на обесване, стана известно на 26 март. След това, за участие в терористични действия, още една турска гражданка бе осъдена на доживотен затвор, както и 10 гражданки от други страни.   Превод и редакция: БЛИЦ", "date": "2018.04.03", "title": "Пешмерги заловиха шест туркини-джихадистки, ще ги бесят!"}
{"url": "https://www.blitz.bg/svyat/dumite-na-donald-trmp-za-predstoyashcha-sreshcha-s-vladimir-putin-sa-potvrdeni-ot-beliya-dom_news590830.html", "text": "Белият дом потвърди думите на Доналд Тръмп, че в телефонния разговор на 20 март между двамата американският президент е поканил руския си колега в Белия дом, предава американския телевизионен канал CNN, цитирано от \"Фокус\". „Както президентът сам потвърди на 20 март, часове след разговора с Владимир Путин, двамата са обсъдили двустранна среща в не много далечно бъдеще на различни възможни места, включително Белия дом“, завява заместник прес-секретарят Радж Шах в официално изявление в отговор на казаното от съветника на Владимир Путин Юрий Ушаков за възможността за такава среща.  Говорителят на руския президент Дмитрий Песков обаче е отрекъл за подобна възможност, като е отговорил на запитване от журналист от CNN със следния текст „Не. Нищо конкретно. Контактите по тази тема предстоят. Ако въобще…“   ", "date": "2018.04.03", "title": "Думите на Доналд Тръмп за предстояща среща с Владимир Путин са потвърдени от Белия дом"}
{"url": "https://www.blitz.bg/svyat/v-sashch-na-102-godishna-vzrast-pochina-razuznavach-narekl-se-prviya-shpionin-ot-vremeto-na-studenata-voyna_news590833.html", "text": "Ървинг Айзексон, разузнавач от периода на Студената война, който шпионирал съветските граждани и придвижванията на съветските войски в ГДР, почина в Съединените щати на 102 години, пише \"Портланд Прес Хералд\". По думите на семейството му, американският шпионин е починал миналата седмица в приюта на град Оубърн, щата Мейн.  По време на Втората световна война Айзексон е работил във Великобритания за Управлението на стратегическите служби, на базата на която след това е създаден ЦРУ. След края на войната разузнавачът попаднал в ГДР, където бил ангажиран в наблюдението на съветските граждани и войници.  След като се пенсионира, Айзексон публикува книга, наречена \"Мемоарите на шпионина-аматьор\". В нея той се нарича първият шпионин от времето на Студената война. Превод и редакция: БЛИЦ", "date": "2018.04.03", "title": "В САЩ на 102-годишна възраст почина разузнавач, нарекъл се първия шпионин от времето на Студената война"}
{"url": "https://www.blitz.bg/stsena/neustoimata-supermodelka-emili-rataykovski-se-snima-v-seksapilna-fotosesiya-snimki_news590834.html", "text": "Американската супермоделка Емили Ратайковски публикува кадри от новата плажна колекция на своя бранд Inamorata, в които също така участва и съпруга й Себастиан Биар-Маклард, съобщава Fashion Gone Rogue. На фотографиите красавицата позира в близост до кабриолет, зад волана на който седи съпругът й. Освено това тя се снима и до басейна на частна вила, до градинската стълба и седалката на колата.  В новата колекция бански костюми Inamorata бяха включени и монокини и бикини, украсени с декоративни възли, щампи и др.  Емили Ратайковски встъпи в брак през февруари 2018 г.. Тя се омъжи в дискретен костюм, който тя купи в магазин \"Зара\" за $ 168. На 23 февруари супермоделът публикува снимка в социалната мрежа Instagram с надписа: \"И така, имам изненада. Днес се омъжих.   Преди брака си, тя се срещала само от няколко седмици със Себастиан Биър-Маклърд. Скромната брачна церемония се състоя в Нюйоркска градска зала. Превод и редакция: БЛИЦ", "date": "2018.04.03", "title": "Неустоимата супермоделка Емили Ратайковски се снима в сексапилна фотосесия (СНИМКИ)"}
{"url": "https://www.blitz.bg/obshtestvo/dots-rachev-obyasni-za-kakvo-vreme-da-se-gotvim-v-0000-navrkh-velikden-kogato-tryabva-da-obikalyame-tsrkvata_news590856.html", "text": "\"Най-топло в страната ще бъде в Северна България, където температурите днес трайно ще надминат 20 градуса. За това е виновен добре оформеният циклон \"Клаус\". Това заяви в ефира на Нова тв климатологът доц. Георги Рачев. \"Температурите ще бъдат късно пролетни, типични със своите над 20 градуса. Едно смущение ще се формира над централното Средиземноморие и това ще бъде причината на Разпети петък да вали на много места\", добави Рачев.  \"Сигурно ще има и гръмотевици, температурите в София ще паднат в събота сутринта до 13-14 градуса. На изток е много малка вероятността да има сериозни валежи.    В събота срещу неделя, когато би трябвало да обикаляме църквата, се очакват много слаби, рехави валежи. Може би едно малко чадърче няма да навреди кой знае колко на нещата. Температурите ще бъдат между 7-8 до 10 градуса\", разкри още метеорологът.  В неделя и понеделник ни очаква едно хубаво време\", добави Георги Рачев.       ", "date": "2018.04.03", "title": "Доц. Рачев обясни за какво време да се готвим в 00:00 навръх Великден, когато трябва да обикаляме църквата"}
{"url": "https://www.blitz.bg/intsidenti/silno-zemetresenie-razlyulya-salvador_news590836.html", "text": "Земетресение с магнитуд 6,1 по скалата на Рихтер е регистрирано в Салвадор, съобщиха от Министерството на околната среда и природните ресурси на страната. Според предварителни данни, земният трус е бил близо до крайбрежието на департамента Сан Висенте, се казва в съобщението на министерството.  Няма заплаха за цунами за територията на страната. Няма информация за щети или пострадали. Превод и редакция: БЛИЦ", "date": "2018.04.03", "title": "Силно земетресение разлюля Салвадор"}
{"url": "https://www.blitz.bg/obshtestvo/pet-kachestva-koito-tryabva-da-pritezhavate-za-da-bdete-neustoim-seks-partnor_news590831.html", "text": "Макар според мнозина сексът да е надценен, милиони прекарват часове наред всеки ден в интернет, търсейки начин да подобрят сексуалния си живот и ровейки за съвети как да се превърнат в перфектния сексуален партньор. Разбира се, под завивките всеки има своите изисквания и желания, но ето все пак пет качества, които трябва да притежавате, за да бъдете предпочитани отново и отново в леглото, пише сп. Story, цитирано от fakti.bg. Хигиена  И двата пола ценят високо хигиената на сексуалния си партньор. А тя не се свежда само до използване на парфюми и чисти дрехи. Ароматът на тялото, устата и интимните части трябва да е вдъхновяващ, а не отблъскващ. Чистите нокти и зъби също правят силно впечатление. Да обича да дарява и да получава орални ласки  Знаете какво ви носи удоволствие, така че със сигурност бихте искали и той/тя да няма нужда от допълнителна подкана да изследва с език тялото ви, особено на юг от пъпа. Това не е задължително да се случва всеки път, но желанието и липсата на гнусливост са доста възбуждащи. Приключенски дух  Монотонният секс може да убие всяка връзка. Ето защо сексуалният партньор трябва да е готов за изненади и експерименти, така че тръпката никога да не угасва. Секси тяло  За да бъде привлечен/а от вас и вие от него/нея, трябва да сте се погрижили за визията си. След като дрехите паднат, гримът не е от значение, а формите на тялото. От биологична гледна точка, една закръглена жена, особено при наличие на големи бедра, е склонна да бъде наистина отворена към сексуални експерименти. Това е подкрепено и от научни изследвания. За разлика от по-пълните, при слабите хора нивата на ендорфините не са толкова високи. А това според генетика Джеймс Уотсън означава, че те не са много добри в леглото. По-ниските жени имат и по-нисък център на тежестта, което означава, че те имат и страхотен баланс. Така могат да изпълняват с лекота някои трудни пози. При мъжете няма такава зависимост. Но е установено, че като цяло жените предпочитат по-високи мъже. Страстна натура  Жената/мъжът трябва да демонстрира желание и да има палави ръце. Сексът е преди всичко удоволствие и никой не трябва да се чувства „принуден“ да го прави. Не се притеснявайте да показвате емоциите си, да импровизирате и да показвате, че се наслаждавате. ", "date": "2018.04.03", "title": "Пет качества, които трябва да притежавате, за да бъдете неустоим секс партньор"}
{"url": "https://www.blitz.bg/politika/der-shpigel-stranite-ot-es-otkazvat-da-plashchat-na-turtsiya-za-migrantite_news591040.html", "text": "Редица страни от Европейския съюз отказват да участват в по-нататъшното финансиране на сделката за мигрантите с Турция. Това съобщи „Дер Шпигел“, позовавайки се на собствени източници в Брюксел. Една трета от първия транш в размер на 3 милиарда евро, предоставен на Турция, беше платен от бюджета на ЕС, а останалите две трети от страните-членки. Делът на всяка страна беше определен съобразно нейния БВП. Германия плати най-голямата сметка – 500 милиона евро.     В писмо до Еврокомисията Германия, Франция, Австрия, Швеция, Дания и Финландия настояха останалите 3 милиарда евро да бъдат платени от бюджета на ЕС, съобщава изданието. Председателят на ЕК Жан-Клод Юнкер е против това. Представителят на германското правителство на закрито заседание на ЕК през юни 2017 г. е настоял ЕС да отпусне втория транш само, след като Анкара осъществи всички проекти, които са договорени с нея за мигрантите.     Евросредствата трябва да се използват за строителството на училища и болници в Турция. Но от 26 съгласувани проекта по-малко от половината са реализирани, а някои още не са започнати. Европейските държави също така се оплакват от непрозрачното финансиране на споразумението. На заседание в Брюксел през ноември миналата година германският представител е искал да научи с какви средства ЕК финансира сделката за мигрантите.     Представителят на Еврокомисията Мацей Поповски не е успял да отговори на този въпрос. В резултат представителите на редица страни от ЕС са заявили, че въпросът за отпускането на средствата ще се решава само, след като ЕК представи отчет за разходваните пари.    ", "date": "2018.04.03", "title": "„Дер Шпигел“: Страните от ЕС отказват да плащат на Турция за мигрантите"}
{"url": "https://www.blitz.bg/svyat/kosovo-skochi-moshchno-na-turtsiya-sami-si-reshavame-za-vsichko-da-e-yasno-na-vsichki_news590965.html", "text": "Премиерът на Косово Рамуш Харадинай отвърна на критиките на турския президент Реджеп Ердоган, съобщи B92. Ердоган атакува Харадинай през миналата седмица. Тогава той го призова да поеме отговорност за депортирането на шестима гюленисти в Турция. Турският президент отправи заплахи към политическата кариера на премиера.„Никога не съм се месил във вътрешните работи на Турция. Ние обаче не питаме как да действаме във вътрешните си работи. В Косово сами вземаме решенията си. Това трябва да е ясно на всички“, заяви Харадинай.  През миналата седмица в Косово арестуваха шестима души, свързани с организациите на Фетхулах Гюлен, които Анкара счита за организатори на опита за военен преврат в страната. В последствие те бяха депортирани.  Харадинай разпореди уволнението на министъра на вътрешните работи и шефа на разузнаването, които не са консултирали депортациите с него. Това предизвика недоволство от Ердоган. Харадинай поиска разследване по случая. Той нареди и консултации със съда.", "date": "2018.04.03", "title": "Косово скочи мощно на Турция: Сами си решаваме за всичко, да е ясно на всички"}
{"url": "https://www.blitz.bg/obshtestvo/regioni/angeli-po-velikden-nyama-da-povyarvate-kakvo-edno-germansko-semeystvo-napravi-za-detsata-ot-tseli-6-blgarski-sela-snimki_news590966.html", "text": "Семейство от Германия подари дрехи за децата от шест села в общините Долна Митрополия и Оряхово. Даренията са събрани от германска благотворителна организация по идея на германска лекарка, чиито корени са от плевенското село Крушовене. Д-р Анита Шойн, съпругът ѝ и децата им докараха пълен бус с дрехи за детската градина и училището в село Крушовене.   Изборът на селото не е случаен - в Крушовене е роден бащата на Анита, който емигрирал в Германия и дълги години е работил като лекар. Самата Анита е родена и израснала в Германия, но като дете всяко лято идвала в селото при баба си и дядо си. От тях научила български, а сега решила да помогне на своите земляци.     \"Ние в Германия сме много богата държава и виждаме тука в България какво е. И искаме да помогнем на тези, които са по-бедни. И да се радват. Защото ние имаме много и имаме възможност да го донесем\", каза д-р Анита Шойн.  Близо 80 деца от шест села ще получат дрехи, тъй като в училището има ученици и от няколко близки населени места, а детската градина е с допълнителна група от друго село. Това не е първото дарение на фамилията на немската лекарка. Преди години баща й подарил на селото линейка и домакински уреди.      \"Това дарение е много скъпо за нас, тъй като повечето деца от училище „Климент Охридски\" са   социално слаби дечица. И това е един много голям плюс за децата от село Крушовене и за децата от околните села, които учат в селото\", каза кметът на Крушовене Ваньо Транков.  ", "date": "2018.04.03", "title": "Ангели по Великден! Няма да повярвате какво едно германско семейство направи за децата от цели 6 български села (СНИМКИ)"}
{"url": "https://www.blitz.bg/layfstayl/svetski/plache-pred-gospod-tsetsa-velichkovich-dva-dni-se-moli-v-manastir-za-svoya-kolezhka_news591034.html", "text": "Новината, че сръбската композиторка Марина Туцакович страда от тежко заболяване, разтърси музикалните среди на Балканите. Една от най-близките ѝ приятелки – легендарната певица Цеца Величкович, се моли денонощно тя да се излекува, съобщава македонският „Вечер“. Именно Цеца прекарала цели два дни в манастир в Сърбия, който редовно посещавала и преди. Там тя намерила монах, който да прочете молитва по време на служба за здравето на Марина.     „Цеца често идва в този манстир, особено за празници или когато почувства, че има нужда. Там тя намира своя духовен мир, а често разговаря и с монасите“, твърди запознат източник.     Марина претърпя онкологична операция в Белград и беше изпратена в Германия за по-нататъшно лечение.    ", "date": "2018.04.03", "title": "Плаче пред Господ: Цеца Величкович два дни се моли в манастир за своя колежка"}
{"url": "https://www.blitz.bg/svyat/putin-i-erdogan-govorikha-chas-i-polovina-kakvo-si-kazakha-video_news591041.html", "text": "Президентите на Русия и Турция Владимир Путин иРеджеп Тайип Ердоган разговаряха час и половина преди началото на седмото заседание на Съвета за сътрудничество на високо равнище в Анкара, съобщават световни медии. Путин заяви, че преди заседанието са били осъществени многобройни контакти на различни нива, в рамките на които открито и конструктивно са били обсъдени двустранни и международни въпроси, както и решаването на възникнали проблеми. В хода на Съвета за сътрудничество Путин изрази удовлетворение, че през 2017 г. търговският обмен между двете страни се е увеличил с 40%и е достигнал обема от 22 милиарда долара, а взаимните инвестиции възлизат близо на 10 милиарда долара от всяка от страните.  \"Съветът за сътрудничество има важна задача - да осигури координация на руско-турското партньорство в най-различни области на принципите на взаимно уважение, равноправие и зачитане интересите на другата страна\", подчерта руският президент.  Путин каза още, че сред приоритетите на сътрудничеството е доставката на руските ЗРК С-400 Триумф на Турция, а на предстоящата среща на междуправителствена комисия ще бъдат обсъдени перспективите за снабдяването на Турция със съвременна руска военна продукция в бъдеще.     ", "date": "2018.04.03", "title": "Путин и Ердоган говориха час и половина. Какво си казаха? (ВИДЕО)"}
{"url": "https://www.blitz.bg/obshtestvo/regioni/samo-v-blits-politseyska-kola-obra-tochkite-s-tova-parkirane-snimki_news590906.html", "text": "Оперативна кола на дирекцията на полицията във Варна вся смут в движението тази сутрин в района на църквата „Света Петка“ в морската столица, алармират бдителни читатели на БЛИЦ. “Оперативната кола е на отдел „Издирване“ на ОД на МВР – Варна. Ясно се вижда, че е спряла в зоната на кръстовището на улиците „Братя Миладинови“ и „Иван Драсов“, до църквата “Света Петка“, при това до знак стоп и срещу движението. Това е против всякакви правила за движение и паркиране!“, гневят се нашите читатели.     По думите им полицейската кола спряла на мястото малко преди 9 часа и престояла там близо час необезпокоявано. После пристигнали двама служители, които се качили в нея и потеглили. \"Никъде в ЗДвП не е посочено, че служебният автомобил може да спира по този начин, дори в случая би следвало водачът да подлежи на акт\", казват още нашите читатели. ", "date": "2018.04.03", "title": "Само в БЛИЦ: Полицейска кола обра точките с това паркиране! (СНИМКИ)"}
