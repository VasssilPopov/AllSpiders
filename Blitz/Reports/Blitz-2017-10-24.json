{"url": "https://www.blitz.bg/svyat/erdogan-posochi-tzhnata-sdba-na-pravitelstvata-v-es_news553009.html", "text": "Тъжна ще е съдбата на всяко едно правителство в Европейския съюз, в което ще участва крайнодясна партия, каза турският президент Реджеп Ердоган, написа анкарският в. Хюриет. Държавният глава на югоизточната ни съседка говори пред активисти на управляващата страната Партия на справедливостта и развитието.\n\"Старият континент е залят от ксенофобска вълна. Крайнодесните партии и организации станаха толкова силни, че започнаха да ги канят в управляващи коалиции. Всяко едно правителство в 28-те, в което участват такива сили, го очаква тъжна съдба. Защото моного хора в Европа няма да примет расизма\", каза още той. Думите на турския лидер дойдоха след като потенциалният австрийски премиер и водач на консервативната Австрийска народна партия Себастиан Курц покани за коалиционен партньор крайнодясната Партия на свободата. Ердоган също се се спря и върху евентуалното влизане на страната си в Блока. \"Нашето членство ще изцери Европа. Без Турция Европа ще изпадне в изолация\", допълни той. \nТурция от десетилетия води преговори за членство в ЕС. Отношенията между Брюксел и Анкара се влошиха след пуча срещу Ердоган през лятото на 2016 г. След това властите предприеха масови арести на опозиционери, обвинявайки ги в организация и провеждане на опита за преврат. В Турция също се заговори за връщане на смъртната присъда, което също напрегна отношенията на страната с ЕС. \n \n", "date": "2017.10.24", "title": "Ердоган посочи тъжната съдба на правителствата в ЕС"}
{"url": "https://www.blitz.bg/ikonomika/toy-zhiveeshe-v-peralnya-i-prepodavashe-kholandski-a-sega-e-miliarder-video_news552991.html", "text": "\n Много преди Франк Вандерслуут да стане един от най-големите земевладелци в САЩ, той е бедно момче, растящо в семейната ферма от 320 декара в Колокала, Айдахо, малко градче на около 100 км от границата с Канада. \nНеговият баща е железопътен работник, който спира да ходи на училище в трети клас. Той излизал за работа всеки понеделник сутрин и се прибирал вкъщи чак в петък вечерта. Семейството трябвало да се грижи за фермата. \n На 12-годишна възраст Вандерслуут вече отговарял за ежедневната работа във фермата, в това число доене на кравите, хранене на конете, овцете, козите и кокошките и набавяне на дърва за готвене и отопление. \nЕдин ден неговият баща, който смятал, че липсата на образование му е попречила в живота, провежда откровен разговор с младия си син. \n “Седнахме и той ми каза, че иска да живея по-добър живот и затова е важно да отида да уча в университет,” казва Вандерслуут. “Той ми обясни, че не разполага с парите, за да ме изпрати да уча и затова трябва да започна да спестявам.” \n Вандераслуут се вслушва в съвета на баща си. Той работел със сепаратора във фермата, който отделял сметаната от млякото. Баща му му позволил да продава излишната сметана, която не се използвала от семейството, от което Вандерслуут печелел по 2.50 долара на седмица. \nТой правел най-различни неща и в други ферми в околността, като строене на огради, плъстене на сено и каране на трактори. Още от самото начало започва да спестява за университета. \n Когато завършва гимназия, Вандерслуут вече е спестил достатъчно средства за таксата за обучение за пет семестъра в Brigham Young University (BYU). “Не бях спестил нищо за храна и за жилище,” казва той. “Планирах да измисля какво да правя, когато отида в университета.” \n Така той пристига в Прово, Юта, няколко дни преди началото на учебната година, за да си потърси работа. Това, което намира, не е е нищо особено – почистване на обществена пералня по три пъти в седмицата срещу 50 долара на месец. \nЗаплащането е прилично, но най-важното е, че тази работа осигурява на Вандерслуут и място, където да живее – малка стаичка зад сушилните. Единственото, което имал, били котлон, легло и висяща над него гола крушка. \nНямало душ, затова се къпел с мокра гъба. Нямало кухня и миел посудата си на мивката в обществената тоалетна. “Най-големият ми проблем бяха мишките, които постоянно влизаха в храната ми,” казва той. “От финансова гледна точка обаче, пералнята бе идеална.” \nТака той изкарва първата си година в университета. След това, на 19-годишна възраст, Вандерслуут (който междувременно две години преди това приема вярата на „Църквата на Исус Христос на светиите от последните дни“) решава да напусне училище и да замине на 2.5-годишна мисия в Холандия. \n“Баща ми бе много разочарован от това решение,” спомня си Вандерслуут. “Той мислеше, че никога няма да се върна в университета.” \n Затова Вандерслуут решава да остави в спестовната си сметка 400 долара, достатъчни за един семестър в университета, след което заминава в чужбина. В Холандия научава езика и намира ментор в лицето на президента на мисията, който емигрирал в САЩ като дете и успява в крайна сметка да стане собственик на стоманодобивна компания. \nНеговата история вдъхновява Вандерслуут да преследва собствено бизнес начинание. “Той бе страхотен пример за човек, който е успял сам,” казва Вандерслуут. “Преди да бъда повлиян от него, смятах да ставам дърводелец.” \n След като се връща в САЩ, Вандерслуут се записва в Ricks Collegе, привлечен от офертата за безплатно обучение и жилище в замяна на това да преподава холандски език на бъдещи мисионери. Той получава асоциирана степен по бизнес от Ricks и се завръща в BYU, за да довърши обучението си за бакалавър, като се издържа с товарене на камиони, работа като касиер в Sears и собствен бизнес, който представлявал продажба и разпространение на телешка пастърма и фъстъци на барове. \n Вандерслуут се дипломира от BYU през 1972 г. като бакалавър по маркетинг. Той е първият член на семейството, който получава висше образование и успява да го направи, без да натрупа никакви задължения, което е едно от постиженията, с които се гордее най-много. \n Вандерслуут работи за ADP, а след това и за Cox Communications, преди да започне собствен бизнес през 1985 г. с Melaleuca. “Уелнес компанията” произвежда над 450 продукта, вариращи от витамини и хранителни добавки до екологично чисти домакински препарати за почистване. \nКомпанията ги продава директно на над 1.8 милиона потребители всеки месец през своя онлайн магазин. Миналата година Melaleuca генерира 1.75 млрд. долара продажби, помагайки на Вандерслуут да влезе в класацията на Forbes на 400-те най-богати американци, с лично състояние, оценявано на 2.7млрд. долара. \n Той насочва голяма част от печалбите от своя 44-процентен дял от компанията в големи политически дарения и в инвестиции в земя. Благодарение на Франк, фермата от 320 декара на семейство Вандерслуут в момента се е разраснала до около 475 500 декара, разпрострени в западната част на САЩ. \nВ днешни дни той не дои крави и не работи със сепаратори за мляко, но пък ръководи “Академията на дядо,” шестседмична програма за неговите 48 внуци (той и съпругата му Белинда имат общо 14 деца, заедно с тези от предишни бракове), която има за цел да ги научи на нещо, което 69-годишният Вандерслуут научава преди близо шест десетилетия – стойността на упоритата работа. \n \n", "date": "2017.10.24", "title": "Той живееше в пералня и преподаваше холандски, а сега е милиардер (ВИДЕО)"}
{"url": "https://www.blitz.bg/daydzhest/yapontsite-shche-se-izbiyat-da-se-vozyat-na-tozi-vlak-takv-7-zvezden-luks-ne-ste-vizhdali-video_news552989.html", "text": "Огромен бар, камина и удобни кресла са само част от лука, който предлага 7-звездният влак в Япония. Там ще имате на разположение сервитьор постоянно и ще се чувствате буквално като в ултра луксозен хотел\nВсяко купе си има отделна баня и тоалетна, а ресторантът предлага богато меню. Вижте сами с какво имат да се гордеят японци:  \n", "date": "2017.10.24", "title": "Японците ще се избият да се возят на този влак! Такъв 7-звезден лукс не сте виждали (ВИДЕО)"}
{"url": "https://www.blitz.bg/stsena/eto-kak-izglezhda-mezonet-za-27-miliona-dolara-a-negov-sobstvenik-e-ne-koya-da-e-a-samata-snimki_news553000.html", "text": "\n Ако се чудите как изглежда домът на една от най-известните жени в света, разберете отговора в продължението. На пазара на недвижими имоти наскоро се появи реклама, която ще заинтригува много. \nИменно, певицата и актриса Дженифър Лопес продава пищен мезонет в Манхатън, а нейните почитатели получиха уникалната възможност да научат как изглеждат помещенията, в които тя прекарва свободното си време. \nАпартаментът се намира в сграда от 1924 година и е с изглед към парк Медисън Скуеър. \nПрез 2013 г. е завършен процеса на възстановяване, а Лопес решила да закупи този мезонет с размер над 600 квадратни метра и допълнителни 300 квадратни метра тераси и зимна градина. \nСградата разполага със собствена фитнес зала. \nМезонетът е доста изчистен като дизайн, с бяла доминация във всички стаи и впечатляващи цветове в малките детайли. Освен това вижте дали предложената цена от 27 милиона долара е наистина оправдана.\n \n \n \n \n \n \n \n \n \n \n", "date": "2017.10.24", "title": "Ето как изглежда мезонет за 27 милиона долара, а негов собственик е не коя да е, а самата... (СНИМКИ)"}
{"url": "https://www.blitz.bg/svyat/turskata-armiya-trgva-km-afrin_news552954.html", "text": "Турският президент Реджеп Ердоган заяви, че операцията в сирийската провинция Идлиб е почти завършена, пишат световни медии. Турските въоръжени сили ще предприемат офанзива към град Африн, който е под контрола на Сирийския демократичен съюз (PYD) – групировка, която Турция разглежда като въоръжено крило на Кюрдската работническа партия.\n Реджеп Ердоган заяви, че турската армия е твърдо решена да елиминира всички директни заплахи към националната сигурност на страната. Анкара остро се противопоставя на възможността кюрдски бойци да се установят трайно близо до границите. \n Ердоган за пореден пък разкритикува Съединените американски щати заради подкрепата им към сирийските кюрди и въоръжаването им в борбата срещу джихадистката групировка „Ислямска държава“. Анкара и Вашингтон са на различни полюси по отношение на кюрдите. \n Турските танкове навлязоха на сирийска земя месеци след края на операция „Ефратски щит“. Турция изпрати и елитни командоси в Сирия. Предишната операция на Анкара беше съсредоточена срещу кюрдски бойци и джихадистката групировка „Ислямска държава“. \n", "date": "2017.10.24", "title": "Турската армия тръгва към Африн"}
{"url": "https://www.blitz.bg/daydzhest/kholandski-medii-izbikha-ribata-sanktsiite-na-zapada-zastavikha-moskovchani-da-yadat-plkhove_news553008.html", "text": "Холандските медии разказаха на читателите си за \"ужасния глад\" Москва. Както уверяват авторите на De Volkskrant, глад се е разразил след антируски санкции.\n \n \n \n \nВ следващите редове ще откриете рецепта за печена нутрия:  Съставки \n1 нутрия, 3 с. л. олио, 40 гр.  краве масло, 100 мл. червено сухо вино, 2 с. л. брашно, 1 скилидка чесън, сол и смлян черен пипер на вкус. Приготвяне \nНатрийте нутрията отвън и отвътре със сол, черен пипер и размесеното с пресования чесън краве масло. Сложете я в намазана с олиото тава, прибавете 3 ч.ч. вода и печете в загрята умерена фурна, като от време на време поливате месото със соса и го обръщате да се изпече от всички страни. Печете до пълна готовност на месото, извадете го и нарежете на порции. Отстранете мазнината от соса. Към соса прибавете разтвореното в малко вода брашно и виното, варете на бавен огън до умерено сгъстяване и полейте месото. \nКато вариант прибавете виното заедно с водата в началото на печенето. Превод и редакция БЛИЦ \n", "date": "2017.10.24", "title": "Холандски медии избиха рибата: Санкциите на Запада заставиха московчани да ядат плъхове"}
{"url": "https://www.blitz.bg/svyat/shche-vi-nastrkhnat-kosite-izrovikha-zemen-chervey-dlg-pochti-metr-snimka_news553014.html", "text": "\n Един жител на австралийския град Куинсланд е фотографирал огромен земен червей, които са пропълзял на повърхността след дъжд. Снимката бе публикувана от портала 7 News Brisbane. \nМестен жител на име Кели Майс е открил чудото на природата в планината Тамборин. Червеят, пълзеше на повърхността, защото дупката му е наводнена от дъжда. Дължината на безгръбначните от този вид може да достигне два метра, твърдят специалисти. \nДължината на червея от снимката е около 80 сантиметра, но ако той се разтегне напълно, може да надвишава един метър. \nМного коментатори записват се съгласиха, че такава \"плячка\" може да зарадва много рибари. \n\"Да, няма да откажа да ходя на риболов по този начин\" - отбеляза един от тях. \"Мисля, че имаме нужда от по-голяма кука\", смее се другият. \n \n Превод и редакция: БЛИЦ \n", "date": "2017.10.24", "title": "Ще ви настръхнат косите! Изровиха земен червей, дълъг почти метър (СНИМКА)"}
{"url": "https://www.blitz.bg/svyat/stivn-khoking-srina-sayta-na-keymbridzh_news552973.html", "text": "Докторската дисертация на Стивън Хокинг срина сайта на университета Кеймбридж. Това се случи в понеделник, когато тезата на гениалния теоретичен физик беше публикувана за свободен достъп в официалната интернет страница на учебното заведение.\n Хокинг, който е известен с изследванията си в областта на Теорията на относителността и черните дупки, е защитил докторската си степен през 1966 г. с темата \"Свойствата на разширяващите се вселени\", събрана в 134 страници. \n След като получила позволение от учения, университетската управа публикува дисертацията в серия от PDF файлове. Те привлякоха десетки хиляди любопитни интернет потребители на уебстраницата на Кеймбридж, което доведе до претоварване и срив в системата. \n Хокинг пише докторската си дисертация, когато е едва 24-годишен. В нея той разглежда \"някои следствия от разширяването на вселената\". \n Според сайта на Университета, темата на Хокинг е най-търсената работа в библиотеката на Кеймбридж. От май 2016 г. до сега за нея са били подадени над 200 молби. За съпоставка, следващата най-търсена работа е поискана едва 13 пъти. Преди публикуването на Хокинговата дисертация тази седмица, всеки желаещ да я прочете, е трябвало да го направи на място в библиотеката или да плати 85 долара, за да получи копие. Преди да бъде публикувана онлайн, стотици хора са пътували до Кеймбридж всеки месец, за да видят физическото копие на тезата. \n Но сега тя може да бъде изтеглена безплатно от университетското хранилище за свободен достъп \"Аполо\". След публикуването ѝ в сайта на престижния университет, то бил посетен от над 60 000 души едновременно. \n \"Като правя моята докторска дисертация с \"Отворен достъп\", се надявам да вдъхновя хората по света да погледнат нагоре към звездите, а не в краката си, да ги накарам да се замислят и запитат за нашето място във Вселената и да се опитат да разберат космоса\", заяви Хокинг, който в момента е на 75 години. \n Тази дисертация дава блестящ старт на кариера на Хокинг и го превръща в един от най-авторитетните и известни живи учени. \n \"Всяко следващо поколение стъпва върху раменете на онези, които вече са минали по избрания от тях път, както направих и аз като млад докторант в Кеймбридж, вдъхновен от работата на Исак Нютон, Джеймс Клерк Максуел и Алберт Айнщайн\", заяви още Хокинг. \n", "date": "2017.10.24", "title": "Стивън Хокинг срина сайта на Кеймбридж"}
{"url": "https://www.blitz.bg/layfstayl/shoubiznes/tazi-snimka-ot-90-te-godini-na-mariya-predizvika-istinski-furor_news552948.html", "text": "\n Фолк певицата Мария умили феновете със снимки от тийнейджърските си години. Изпълнителката сподели кадър от ранната си младост, издавайки, че обожава адреналин. \nПевицата е залята май от носталгия поради детските си години. Когато била невръстно девойче, изпълнителката обожавала да се вози на мотори. \nНай-много обичала да сяда пред шофьора и така да обикаля из улиците на родния й град Стара Загора. \nПевицата почти не се е променила от детските си години. \nА дъщеря й Марая е почти пълно нейно копие. \nСамата Мария не разкрива кога е правена точно снимката, но заяви, че е през 90-те години.\n", "date": "2017.10.24", "title": "Тази СНИМКА от 90-те години на Мария предизвика истински фурор"}
{"url": "https://www.blitz.bg/svyat/potresena-ochevidka-mislikh-che-khvrlikha-kukla-prez-balkona-no-na-zemyata-tya-se-opitvashe-da-disha-snimki_news552870.html", "text": "59-годишната Данута Томашевич стана свидетел на ужасен инцидент в английския град Брадфорд, където 23-годишната Гема Проктър изхвърли детето си през прозореца на осмия етаж, пишат британските медии.\n \n Неволната свидетелка на случилото се Данута Томашевич разказа ужасни подробности за въпросния ден. Тя е говорила по телефона с приятелка, когато гледайки през прозореца на апартамента си на първия етаж, в който е правила ремонт, е видяла как нещо странно лежи на зелената площ пред дома ѝ. Първоначално жената си помислила, че това е кукла. След това, вглеждайки се по-внимателно, тя разбрала, че това е малко дете - то мърдало.  \n \n \n \n \"Разбрах, че това е дете, когато видях, че то се опитва да диша - коремът му се движеше\", разказва самата Моника Томашевич.   \nПристигналите на мястото на инцидента медици не успели да спасят детето, а само констатирали смъртта му. Полицаите изяснили, че чие е детето и задържали майка му. Тя се оказала 23-годишната Гема Проктър. Синът ѝ е бил на 18 месеца. тя има още едно малко дете.   \n \n Именно майката е заподозряна за убийството на собствения си син. В момента се очакват резултатите от психиатричната експертиза.  \n Превод и редакция: БЛИЦ \n   \n", "date": "2017.10.24", "title": "Потресена очевидка: Мислих, че хвърлиха кукла през балкона, но на земята тя се опитваше да диша (СНИМКИ)"}
{"url": "https://www.blitz.bg/svyat/prokhozhdashcha-pisatelka-zakla-mladezh-za-da-napishe-knigata-si-za-seriyni-ubiytsi_news552912.html", "text": "Джема Лили, обвинена в убийството на 18-годишен младеж, заяви, че е направила това заради книга, която тя е искала да посвети на серийните убийци. 26-годишната жена заедно със своя съседка бе изправена пред Върховния съд в Пърт, Австралия, пише в. \"Индипендънт\".\n Според следствието, двете жени са примамили Аарон Паджич, който е страдал от синдрома на Аспергер , в дома им, след което му нанесли няколко удара с нож и скрили тялото му в градината през юни 2016 година. Джема разказа, че по този начин тя е изследвала начините за мъчения, които което е било необходимо за написването на книгата ѝ. Жената отрича да е планирала убийството отрано, въпреки, че в нейна книга с бележки е бил намерен адреса на убития.  \n Джема също разказа в съда за измислена книга с името Play Zone, която тя първоначално е написала като компютърна игра, когато е била само на 16 години. По думите ѝ, главния герой се казва SOS и той се придържа към \"стила на усмивките\". \"Той е сериен убиец. Под лицето му са поставени магнити, за да може да си слага различни маски. Всяка жертва той отбелязва на подметката на обувката си, рисувайки на нея усмихващо се емотиконче\", каза Джема Лили.  \n Съседката отрича обвиненията в убийство. По думите ѝ, тя само е помагала на Джема да скрие уликите.  Превод и редакция: БЛИЦ \n \n   \n", "date": "2017.10.24", "title": "Прохождаща писателка закла младеж, за да напише книгата си за серийни убийци"}
{"url": "https://www.blitz.bg/svyat/pak-skandal-poroshenko-predstavi-evrei-ot-kholokosta-za-ukraintsi-deportirani-v-sibir-snimki_news552931.html", "text": "Президентът на Украйна Петро Порошенко се оказа в центъра на нов скандал заради свой пост в Туитър, посветен на 70-ата годишнина от депортирането на населението на Западна Украйна в Сибир. Операцията носеше името \"Запад\". Според данните от отворените източници, на тази стъпка се е решило съветското ръководство през 1974 година, за да отслаби и ликвидира дейността на Организацията на украинските националисти и Украинската въстаническа армия в западните области на Украйна.\n   \n   \n \n   \n Към своя пост Порошенко е прикрепил снимка, на която, според него, е архивна и показва изселването на \"западняците\" от родните им места. Всъщност се оказа, че на кадъра е запаметен процесът по депортирането на евреи в лагерите на смъртта през 1942 година.   \n Първи грешката на Порошенко посочи директорът на Украинския еврейски комитет Едуард Долинский, публикувайки разобличителен пост във Фейсбук.   \n На официалния сайт на Музея на Холокоста във Вашингтон е публикувана оригиналната снимка, която е предадена от художествения музей на полския град Лодзя: \"Възрастни жени държат деца и вързопи с вещи и уморено вървят по улиците на гетото Лодзя към точката за сбора за депортиране в Хелмно\", гласи коментар под снимката.  \n Превод и редакция: БЛИЦ \n   \n", "date": "2017.10.24", "title": "Пак скандал: Порошенко представи евреи от Холокоста за украинци, депортирани в Сибир (СНИМКИ)"}
{"url": "https://www.blitz.bg/intsidenti/stikhii/46-po-rikhter-razlyulya-bodrum_news552940.html", "text": "Земетресение с магнитуд 4,6 по Рихтер разлюля турския курортен град Бодрум. Епицентърът на труса е на дълбочина 19 километра.\nЗеметресението е регистрирано в 12.36 часа и е усетено и в съседните окръзи. \nКъм момента няма данни за пострадали или за нанесени материални щети.  \n \n", "date": "2017.10.24", "title": "4,6 по Рихтер разлюля Бодрум"}
{"url": "https://www.blitz.bg/svyat/izdnka-dokato-khorata-mrznat-na-maydana-saakashvili-kuponyasva-na-banket-v-5-zvezden-khotel-snimka_news552934.html", "text": "Бившият грузински президент и лидер на партията „Движение на новите сили“ Михаил Саакашвили в разгара на започнатите от него протести против пред Върховната рада на Украйна се появи на шикарен банкет по случай юбилея на украинския журналист Дмитрий Гордон хотела „Премиер Палац“.\nСнимката на Саакашвили, който се забавлява на маса, докато неговите съратници мръзнат в палатките под стените на Радата бе публикувана в мрежата от украинския журналист Сергей Медяник. \n„Докато в Киев хората мръзнат до Радата в палатки, щурмуват полицията и са готови да умрат в името на революцията, на която ги повика бишвия губернатор на Одеска област, Мишка Саакашвили пие и яде в 5-звезден хотел за сметка на Гордон. Нека да има революция, но дайте поне да се натъпчем“, коментира под снимката Медяник. Превод и редакция: БЛИЦ \n \n", "date": "2017.10.24", "title": "Издънка: Докато хората мръзнат на Майдана Саакашвили купонясва на банкет в 5-звезден хотел (СНИМКА)"}
{"url": "https://www.blitz.bg/svyat/bundestagt-ima-nov-predsedatel-nachelo-zastava_news552961.html", "text": "В рамките на учредителното събрание на новия федерален парламент на Германия Волфганг Шойбле бе избран за председател на Бундестага в Берлин, предава агенция \"Фокус\", позовавайки се на Deutsche Welle.\nЗа кандидатурата на досегашния федерален министър на финансите, издигната от Съюза (ХДС/ХСС), гласуваха 501 депутати. „Против“ се изказаха 173-ма от народните депутати, 30 други се въздържаха от гласуване. \nПървото заседание на 19-тия парламент на ФРГ откри свободният демократ Херман Отто Золмс, който е депутатът с най-голям стаж в Бундестага след Шойбле.\n", "date": "2017.10.24", "title": "Бундестагът има нов председател, начело застава..."}
{"url": "https://www.blitz.bg/svyat/myusyulmansko-bebe-izplashi-frenskite-vlasti-s-imeto-si_news552955.html", "text": "\n Бебе от Тулуза изправи Франция пред дилема. Властите в града сезираха главния прокурор заради момченце, чиито родители го кръстили Джихад. Казусът с името трябва да бъде разгледан от съда. \nДосега, оказва се, не е имало проблем да кръстиш детето си Джихад в страната, която преживя едни от най-жестоките терористични атаки в Европа. В превод от арабски „джихад” означава „усилие” или „боря се”, а не конкретно „свещена война”, пише Би Би СИ. Според френските закони родителите могат да кръстят детето си както пожелаят, стига името да не е обидно за самото дете. \nМалкият Джихад от Тулуза се е появил на бял свят през август. Но и преди името Джихад е давано на бебета, родени във Франция. \nОбикновено терминът „джихадист” се използва за ислямистки бунтовници, както и за извършителите на терористични атаки, които се причисляват към организацията „Ислямска държава”. От началото на 2015 година, ислямистки бойци са убили повече от 230 души във Франция, а в страната все още е в сила извънредно положение. \nПрез 2013 година майка в град Ним, Южна Франция, е осъдена на 1 месец затвор и 2 000 евро глоба, след като изпратила на детска градина 3-годишното си дете Джихад с тениска с надпис „Бомба съм” и „Джихад, роден на 11 септември”. Тогава присъдата е за провокацията с 11 септември, а не за името Джихад. \nПрез 2015 година пък френски съд забрани на родители да кръстят дъщеря си Нутела, с мотива, че когато порасне името й ще стане повод за подигравки от страна на другите деца.\n", "date": "2017.10.24", "title": "Мюсюлманско бебе изплаши френските власти с името си"}
{"url": "https://www.blitz.bg/layfstayl/ptuvane/ad-na-granitsata-s-turtsiya-opashkata-ot-kamioni-e-nad-6-kilometra_news552845.html", "text": "На българо-турската граница трафикът е интензивен на изход. На ГКПП Капитан Андреево има 6 км колона от товарни автомобили, а на ГКПП Лесово-3 км. Това сочат данни за трафика на българските гранични контролно-пропускателни пунктове към 06:00ч., съобщени от Гранична полиция.\nНа българо-сръбската граница трафикът е нормален на всички гранични контролно-пропускателни пунктове. На българо-македонската граница и българо-гръцката граница движението също не е натоварено. На българо-румънската граница на ГКПП Дунав мост Видин трафикът е интензивен на изход от тирове. Фериботът Оряхово - Бекет се движи само през светлата част на деня поради ниското ниво на река Дунав. \n", "date": "2017.10.24", "title": "Ад на границата с Турция! Опашката от камиони е над 6 километра"}
{"url": "https://www.blitz.bg/svyat/armiyata-na-siriya-prevze-ogromen-sklad-na-idil-plen-s-orzhiya-na-nato_news552884.html", "text": "Сирийските военни с подкрепата на руските ВКС превзеха най-големия склад за оръжия и военна техника на терористите от ИДИЛ. Той е открит в град Меядин в източната част на страната.\n„Ще ни трябват най-малко шест дни, за да извозим всичките трофеи, които ИДИЛ са оставили тук след бягството си. Тук има страшно много оръжие и различни средства за връзка чуждестранно производство“, каза на журналистите бригаден генерал от Сирийската Арабска армия Хасан Сухейл, който ръководи операцията по освобождаването на града.   \nМеядин бе логистичен център с добре организирана система от складове и работилници. След освобождаването трофеи за сирийските военни станаха стрелково оръжие и противотанково оръжие, артилерийски установки и снаряди, самоделни мини, а също танкове и друга военна техника, която по-рано е била пленена от иракската армия.  \nСирийските военни също показаха на журналистите в Меядина системи за спътникови комуникации, радиолокационно оборудване, медицински инструменти и цех за сглобяването на дронове с десетки готови дронове, използвани за разузнаване от терористите. \nГоляма част от арсенала на терористите се състои от оръжие, прието на въоръжение от страните в НАТО. В частност, в складовете на терористите е била открита 155-милиметрова гаубица британско производство, сглобена през 2011 година.    Превод и редакция: БЛИЦ \n \n", "date": "2017.10.24", "title": "Армията на Сирия превзе огромен склад на ИДИЛ, пълен с оръжия на НАТО"}
{"url": "https://www.blitz.bg/svyat/fetva-zabrani-na-mladite-myusyulmanki-lyubimo-razvlechenie_news552774.html", "text": "\n Индийската ислямска семинария Дар-ул-Улюм Деобанд издаде фетва относно поведението на младите мюсюлманки в социалните мражи. В нея се забранява на жените да качват свои снимки, особено селфи в социалните мрежи, съобщава  DNAIndia.  \nМюфтията Тарих Кашми е подчертал, че тенденцияна да се качват селфи в социалните мрежи на забулени мюсюлманки трябва да бъде прекратена, тъй като противоречи на ислямските канони. \n\"Ислямът не разрешава на мюсюлманските жени да се фотографират, за да публикуват свои снимки във Facebook, Whatsapp и т.н.\", е заявил Кашми. \nПовод за въпросната фетва е послужило запитване на мюсюлманин, който се оплакал от своята съпруга, която били извънредно активна в социалните мрежи. \nПо-рано семинарията Деобанд издаде фетва, в която възпираше мюсюлманките от скубане и изтъняване на веждите, а също така и от посещения на салони за красота с козметична цел. Превод: БЛИЦ  \n", "date": "2017.10.24", "title": "Фетва забрани на младите мюсюлманки любимо развлечение"}
{"url": "https://www.blitz.bg/analizi-i-komentari/the-national-interest-ruskata-raketa-tsirkon-tryabva-da-bde-obyavena-izvn-zakona_news552909.html", "text": "The National Interest неотдавна отново подхвана темата за свръхзвуковото оръжие и конкретно за руската противокорабна крилата ракета „Циркон”. Авторът на публикацията Робърт Бекхузен я очаква да се появи в руския флот в средата на 20-те години и разказва колко е опасна.\nВ материала се обръща внимание, че „Циркон” е адаптиран към универсалния корабен стрелкови комплекс 3С14, който в зависимост от типа и габаритите на кораба може да бъде разположен под палубата или върху нея. В комплекса може да има от 2 до 8 ракети. „Лоша новина за ВМС на САЩ е, че руският ВМФ планира да използва 3С14 на почти всички свои кораби” – пише Бекхузен. \n  \n„Цирконът” още не е приет на въоръжение, а САЩ вече водят с него ожесточена борба. Причината е, Русия води в хиперзвуковите технологии поне с 5 г. Докато в РФ изпитват реална ракета, в САЩ проектът е на фаза научноизследователска работа. \n  \nПрез юли на симпозиум на Стратегическото командване на ВС на САЩ в Небраска представителят на ВМС на Великобритания Пол Беркън съобщил, че британските военни внимателно наблюдават напредъка на Русия в областта на свръхзвуковото оръжие. Затова, заявил Беркън, всички свръхзвукови въоръжения трябва „да се регулират от международни норми и правила”. Британската инициатива била посрещната с „внимание”. \n  \nТази есен настъпи ускорение и по отношение на „международното регулиране” на хиперзвуковото оръжие. С проблема се зае американският стратегически изследователски център RAND (Research and Development - Изследвания и разработка). Организацията е изключително сериозна, извършва изследвания в интерес на правителството на САЩ по проблемите на сигурността във военнотехнически и стратегически аспекти. \n  \nБЛИЦ вече информира, че в началото на октомври RAND публикува доклад си относно проблемите, свързани с появата на хиперзвуковото оръжие, като се дават препоръки по решаването им. Основният извод е, че новото оръжие може да доведе до Трета световна война след 10 г. и дори по-рано. Това ще стане ако КНР, РФ и САЩ разпространят това оръжие в страни от третия свят. \n  Превод: БЛИЦ  \n", "date": "2017.10.24", "title": "The National Interest: Руската ракета „Циркон” трябва да бъде обявена извън закона"}
{"url": "https://www.blitz.bg/svyat/plen-shash-poroshenko-provzglasi-ukrayna-za-strana-osnovatelka-na-oon_news552914.html", "text": "Президентът на Украйна Петро Порошенко заяви, че неговата страна е била основателка на Организацията на обединените нации. Това той написа в профила си в Туитър, поздравявайки гражданите с деня на създаването на ООН, пишат световни медии.\n„Това е и украински празник, защото Украйна бе сред нациите основателки на организацията“, написа Порошенко.   \nПостът на украинския президент предизвика сериозно оживление сред потребителите. На политика бе препоръчано да „учи история“ и бе напомнено, че самият Порошенко многократно е заявявал, че официален Киев не признава държавността на съветска Украйна и се отказва да бъде неин приемник.  \n \n \n \nЗа датата на официалната поява на бял свят на ООН се смята 24 октомври 1945 година. До въпросния ден уставът на организацията е бил ратифициран от Великобритания, Китай, Съветския съюз, САЩ, Франция и повечето подписали го държави.   \nПо-рано бе съобщено, че Порошенко приписа на Украйна заслуги по производството на Porsche и Lamborghini. Изявлението прозвуча на церемония по откриването на завода Leoni, който ще произвежда кабели за автомобилната индустрия. Превод и редакция: БЛИЦ \n \n", "date": "2017.10.24", "title": "Пълен шаш: Порошенко провъзгласи Украйна за страна основателка на ООН"}
{"url": "https://www.blitz.bg/layfstayl/izvestnite-rozhdenitsi-na-24-oktomvri_news552855.html", "text": "\n Днес повод за празнуване и почерпка имат: \n  У нас: Андрей Иванов , общински съветник от ГЕРБ в СОС Борислав Ясенов , флейтист-солист, композитор и педагог. Има издадени три авторски джаз-албума, а през 2017 г. участва в проекта \"Духът на флейтата\", съвместно с Теодосий Спасов и създадения от него джаз квартет \"Хорус\" Валери Димитров , един от най–успешните български каратисти, шестнадесет пъти европейски шампион по карате шинкиокушинкай и трикратен световен шампион Валери Жаблянов , зам.-председател на 44-ото НС Венцеслав Гечев , треньор по баскетбол Владимир Пенев , актьор, направил режисьорски дебют с постановката „Агенти“, министър на културата в служебното правителство на Марин Райков (2013) Георги Милчев-Годжи , музикант в „Ку-ку бенд“ Дарина Янева , художничка Екатерина Михайлова , политик от Демократи за силна България (ДСБ), Жана Караиванова , актриса от трупата на Народния театър „Иван Вазов“ през 80-те и 90-те години на ХХ век, със 17 игрални филма в биографията си Илияна Йотова , 5-ти вицепрезидент на Република България от 22 януари 2017 г. Маргарита Николова , депутат от „Обединени патриоти“ в 44-ото НС Проф. Михаил Мирчев , социолог, председател на агенция АССА-M Петър Стойчев , плувец, носител на световната купа по плувен маратон за 11 поредни години (2001 – 2011), световен шампион по плуване на 25 km в открити води през 2011, Шанхай, световен рекордьор по най-бързо преплуване на протока Ла Манш (2007) (за пръв път в историята под 7 часа,)  министър на физическото възпитание и спорта в служебното правителство на Марин Райков (2013) Симеон Щерев , музикант-флейтист, педагог и композитор, автор на джазова, филмова и театрална музика, свирил с много известни музиканти като Чък Къриа, Мейнард Фергюсън, Кени Уилър, Алберт Мангелсдорф Стоян Желев , изпълнителен директор на \"София Франс ауто\" - официален вносител на Peugeot за България \n  По света: Дрейк , момоним на канадския рапър, певец, автор на песни и актьор Обри Дрейк Греъм.През 2017 г. подобри рекорда за най-много спечелени награди на сп. \"Билборд\", като получи 13 на церемонията в \"Ти Мобайл арина\" в Лас Вегас Кевин Клайн , американски актьор, носител награда „Оскар“ за най-добра поддържаща мъжка роля във филма „Риба наречена Уанда“, номиниран за „Златен глобус“ за участието си във филмите „Изборът на Софи“, „Сапунена опера“, „Дейв“, номинация за награда ЕМИ за водещата мъжка роля „Сирано дьо Бержерак“. Играе също в „Красавицата и звярът“ (2017) Кейти Макграт , ирландска актриса, известна с ролята си на Моргана в сериала „Приключенията на Мерлин“, играе ролята на Зара Йънг в „Джурасик свят“ Роман Абрамович , крупен руски бизнесмен, милиардер. През март 2017 г. Блумбърг оценява богатството му на стойност 10,4 милиарда щатски долара. Най-добре е известен извън Русия като собственик на футболен клуб Челси Ф. Мъри Ейбръхам , американски актьор, носител на Оскар и Златен глобус за ролята си на Антонио Салиери във филма Амадеус на Милош Форман. Играе като Бернардо Гил в „Името на розата“, като Джон Практис в „Последният екшън герой“, проф. Робърт Крауфорд в „Да откриеш Форестър“, Бъд Гросман в  „Истинският Люин Дейвис“ и г-н Мустафа в „Гранд Хотел Будапеща“ Хуан Пабло Анхел , бивш колумбийски футболист, национал, нападател,  известен с играта си за английския „Астън Вила“ (Бирмингам) Уейн Руни , смятан за един от най-добрите английски футболисти за всички времена, рекорден голмайстор за националния отбор на Англия и за Манчестър Юнайтед, сега нападател на \"Евертън\" Шаней Граймс-Бийч , канадска актриса, звезда от сериала \"90210 \n \n", "date": "2017.10.24", "title": "Известните рожденици на 24 октомври"}
{"url": "https://www.blitz.bg/layfstayl/nyuyorkchani-si-mechtayat-da-zhiveyat-v-tozi-pentkhaus-a-toy-se-namira-na-dosta-neobichayno-myasto-snimki_news552864.html", "text": "\n В Ню Йорк един от най-разкошните пентхауси е разположен на доста необичайно място – часовникова кула. Това са най-скъпите апартаменти в Бруклин, а в случая пред вас е уникално жилище. \n Четирите му стени са украсени с огромни часовници, а от прозорците се открива прекрасна гледка към Манхатън и Бруклинския мост. \n От началото на 20 в. сградата с часовникова кула е изпълнявала различни функции – от складово помощение до художествено студио и работилница. В края на миналото столетия се превръща в елитен жилищен комплекс. \n Пентхаусът е най-скъпият апартамент в Бруклин. Той се състои от 3-етажни апартаменти на стойност 18 млн. долара. \n \n На първия етаж се намира огромна стая-студио, която обединява всекидневна и кухня със столова. Интериорът е оформен в светли цветове. Във всекидневната има няколко зони за почивка с дивани. \nИстинският „диамант“ в помещението са огромните панорамни прозорци-часовници, които са вградени във външните стени. Гледката, която се открива оттук, настина струва милиони. \n \n \n Бялата кухненска гарнитура предлага достатъчно място за съхранение на всякакви вещи. Има също така голям работен плот – да готвите тук е удоволствие. \n \nЗоната за хранене се намира точно до прозорците. Така може да се наслаждавате на вкусни ястия и невероятни гледки. Вижда се Манхатънският мост. \n \nИзточник: Profit.bg. \n", "date": "2017.10.24", "title": "Нюйоркчани си мечтаят да живеят в този пентхаус, а той се намира на доста необичайно място (СНИМКИ)"}
{"url": "https://www.blitz.bg/stsena/prvo-v-blits-veneta-raykova-napravi-raztrsvashcha-izpoved-publikuva-video-i-pozdravi-st-i-s-kogoto-ne-se-e-vizhdala-ot-14-godini_news552898.html", "text": "Венета Райкова, която от скоро се завърна на екран, реши да се разкрие пред почитателите си в социалните мрежи. Тя написа разтърсваща избовед за стара своя любов и как е получила предложение за брак с вилица. Ето и разказа ѝ:\n\"Поздравявам ви с тази песен и ви давам един съвет - когато си падате по един човек, смачкайте проклетото его!! Защо го казвам ли? Песента ме върна към далечната 2002г - по коледните празници се запознах с едно момче и се влюбихме. Бях на вечеря с един известен тв. водещ и компания и тогава се появи Той!! Зарязах водещия и танцувах цяла вечер с Него. След няколко дни обядвахме 16 часа и си говорихме, и Той ми предложи брак с една вилица!! Секс още нямаше, само много силни чувства!! На Нова година бяхме у тях и цяла вечер той поръчваше поздрави по радиото с любимата ми песен на Деси и Руслан - \"Мила, моя, мили мой\". Та сега като чух тази нова песен на Деси се сетих за него и силното его у двама ни, което прецака всичко. Така че поздрав и за теб - Ст. И. - където и да си, макар че не сме се виждали 14 години...\"\n \n \n", "date": "2017.10.24", "title": "Първо в БЛИЦ! Венета Райкова направи разтърсваща изповед, публикува ВИДЕО и поздрави Ст. И. , с когото не се е виждала от 14 години"}
{"url": "https://www.blitz.bg/svyat/shok-v-slovakiya-bivsh-premier-se-okaza-krvozhaden-kilr-likvidiral-svoy-sratnik-v-biznes_news552830.html", "text": "Полицията в Словакия задържа бившия министър на икономиката и вицепремиер на страната, бившия лидер на политическа партия АНО (Алианс на новия гражданин), медиен магнат и предприемач Павол Руско, пише братиславския вестник СМЕ (SME). Той е заподозрян, че преди 20 г. е поръчал убийството на съсобственичката на една от неговите фирми Силвия Волзова.\n Роденият през 1963 г. Руско съвместно с Волзова беше собственик на словашкия търговски тв канал \"Маркиза\". Той поръчал убийството на партньорката си, след като тя отказала предложена от него сделка, с която да му прехвърли своя дял в управляващата компания. \n Вестникът отбелязва, че бившият министър обещал да плати на убиеца 20 млн. словашки крони (около 450 000 долара), като му дал аванс от 500 000 крони (около 10 000 долара). Междувременно полицията в края на 1997 г. арестувала потенциалния убиец, който после дал показания срещу Руско. \n Вестникът съобщава, че Волзова, като почувствала грозящата я заплаха, напуснала Словакия и сега живее в Германия. \n", "date": "2017.10.24", "title": "Шок в Словакия! Бивш премиер се оказа кръвожаден килър, ликвидирал свой съратник в бизнес"}
{"url": "https://www.blitz.bg/svyat/maydant-gotvi-udar-i-shche-stane-strashno-voennite-forsirat-protesta-i-obyavikha-koga-shche-bde-svalen-poroshenko-video_news552840.html", "text": "Скандално известният бивш командир на наказателния батальон „Донбас“, а в момента народен представител Семен Семенченко разказа кога ще бъде свален действащата власт в Украйна и как се върви работата в това направление.\n„Към нова година ситуацията изцяло ще се промени и ще започне преход на властта. Те са много слаби и страхливи. Не бързаме, защото трябва да спечелим битката за умовете на хората и да избегнем масовата гибел на хора от едната и другата страна. Ние ще успеем да направим това, защото от 2013 година всички поумняхме, всички минахме през войната“, заяви Семенченко, говорейки пред участници в така наречената антитерористична операция. \nТой заяви, че „никой никъде няма да си ходи… Това е територия за набиране на сили, момчетата ще действат… Позитивните сигнали ще започнат много скоро“, каза още той. \nМиналата вечер в интервю за украински канал депутатът потвърди, че „хората няма да си тръгнат, докато исканията им не бъдат изпълнени“.   \nБившият командир на „Донбас“ подчерта и сериозността на намеренията на Третия Майдан: „Военните,  които в момента се обединяват, трябва веднага да влязат в спецслужбите, в МВР и да ги създадат от нулата, както стана в Израел“. По думите му, вече има заслужили командири на бригади, на батальони и други офицери, които са готови да поемат тази отговорност. \nПо-рано той каза и какво ще е необходимо на хората, за да свалят властта: „Военните ясно заявиха, че те поемат протестите в свои ръце и в скоро време ще се премине към решителни действия. Мога да кажа, че 500 координирани и обединени от една цел души са достатъчни“. \nТой съобщи още, че в момента военните координират своите действия и формират допълнителни сили в различни украински региони.   Превод и редакция: БЛИЦ   \n", "date": "2017.10.24", "title": "Майданът готви удар и ще стане страшно: Военните форсират протеста и обявиха кога ще бъде свален Порошенко (ВИДЕО)"}
{"url": "https://www.blitz.bg/svyat/nay-debeloto-momchentse-v-sveta-tezhi-kolkoto-9-godishno-dete-a-e-samo-na-10-mesetsa-snimki_news552841.html", "text": "10-месечно момченце от Мексико тежи около 30 килограма. Когато Луис Мануел бил на 1 месец, родителите му купували дрешки за 2-годишно дете. Лекарите се опасяват, че бебето страда от Синдромът на Прадер-Вили, съобщава „Дейли мейл”.\nВ първите дни от живота си Луис изглеждал съвсем нормално, но след това започнал да качва килограми изключително бързо. \n„Забелязахме, че бебето ни качва килограми изключително бързо. Понякога не може да спи, защото се задъхва под тежестта на собственото си тегло”, разказва притеснената майка Изабел Пантоя. \nСпециалистите предполагат, че причина за рязкото надебеляване на детето е генетично нарушение, а именно Синдромът на Прадер-Вили. Заради него момчето непрекъснато усеща глад. В бъдеще Луис може да се разболее от диабет и да има проблеми със сърцето. \nСиндромът на Прадер-Вили е неизлечим, но съществува терапия, която може да облекчи живота на страдащите от него хора. За съжаление, родителите на Луис нямат пари за скъпоструващото лечение и са принудени да открият дарителска сметка за сина си.  Превод: БЛИЦ \n \n", "date": "2017.10.24", "title": "Най-дебелото момченце в света тежи колкото 9-годишно дете, а е само на 10 месеца (СНИМКИ)"}
{"url": "https://www.blitz.bg/svyat/kyurdite-unishchozhili-irakski-tankove-abrams-i-t-72-video_news552821.html", "text": "Формированията на кюрдската „Пешмерга”, започнали бойни действия против войските на централното правителство на Ирак, обявиха, че са унищожили на 20 октомври два иракски танка (един M1A1M Abrams и един Т-72), един бронетранспортьор и \"над 12\" автомобила HMMWV и 150 души. Според сайта infopolk.ru, това станало на 20 октомври в района на селището Прде (Алтун Купри) южно от кюрдската столица Ербил.\nЦялата техника принадлежала на правителствените отряди на шиитските опълченци „Ал Хашд аш-Шааби”. Според кюрдски и иракски източници, танкът Abrams е унищожен от кюрдите с противотанков ракетен комплекс MILAN. \n  \nБЛИЦ припомня, че преносимите ПТРК MBDA MILAN бяха предадени от германското правителство на кюрдската „Пешмерга” с цел „борба с Ислямска държава”. Първата партида от 30 пускови установки и 500 управляеми ракети MILAN-2 бяха доставени в Иракски Кюрдистан през септември 2014 г. През 2015 г. бяха доставени още 30 пускови установки и 213 ракети, а през 2016 г. още над 300 ракети. \n  Превод и редакция: БЛИЦ \n \n \n \n", "date": "2017.10.24", "title": "Кюрдите унищожили иракски танкове „Абрамс” и Т-72 (ВИДЕО)"}
{"url": "https://www.blitz.bg/svyat/sashch-razmakhakha-prst-na-srbiya-da-ne-padnete-ot-dva-stola-ednovremenno_news552860.html", "text": "Ако иска да се присъедини към Европейския съюз, Сърбия не може да седи на два стола едновременно, запазвайки приятелски отношения с Русия. Това каза в Белград зам. - помощник държавният секретар на САЩ по въпросите на Европа и Евразия Хойт Брайън Ий. Изявлението бе направено ден преди срещата му със сръбския президент Александър Вучич, предаде БГНЕС.\n „Държавите трябва да изберат на коя страна са, независимо от факта колко трудно е това. Страната трябва да направи своя стратегически избор. Това трябва да бъде част от официалната политика. Така, както направи Хърватия и превърна членството си в ЕС в цел номер едно или пък Черна гора по отношение на НАТО. Много е важно делата да бъдат по-силни от думите. Да има много ясни послания”, заяви Хойт Брайън Ий. \n Той припомни, че Вучич като премиер и президент ясно е казал каква е целта на Сърбия, но в същото време иска добри отношения с Русия. „Не е много ясно как ще направи такъв баланс”, добави американският дипломат. \n Той посочи, че за САЩ е много важно държавите от Западните Балкани да бъдат стабилни. \n „Докато има нерешени спорове има риск от конфликти”, предупреди Хойт Брайън Ий. Според него „руската представа се различава от европейската визия за Балканите”. \n „От действията на Русия става ясно, че тя иска да има разединени Балкани, а не силни и обединени”, подчерта американският дипломат. \n", "date": "2017.10.24", "title": "САЩ размахаха пръст на Сърбия: Да не паднете от два стола едновременно"}
{"url": "https://www.blitz.bg/svyat/obyavikha-koga-zrk-s-500-shche-postpi-v-ruskite-vks_news552861.html", "text": "Заместник-главнокомандващият на руските ВКС генерал-лейтенант Виктор Гуменний обявил сроковете за навлизане в строя на най-новия ЗРК С-500, информира warfiles.ru.\n„С-500 ще започнем да го получаваме към 2020 г.” – заявил генералът. \n  \nЗРК С-500 принадлежи към ново поколение зенитни ракетни системи от типа „земя-въздух” – универсален комплекс за далечно действие и височинен прехват на летателни апарати и ракети. \n  \nСпоред неофициални информации, С-500 притежава обсег с радиус 600 км. Комплексът съпровожда и едновременно атакува до 10 балистични свръхзвукови цели летящи със скорост до 7 км/сек (25 000 км/час). Способен е да поразява бойни блокове на хиперзвукови ракети и стелт-цели, тъй като работи в честотен Х-диапазон. \n  \nNational Interest отбелязва, че С-500 е аналог на THAAD и интегрира в единна система С-400, С-300ВМ4 (Антей-2500) и С-350 (Витязь), образувайки комплексна система ПВО. \n  Превод и редакция: БЛИЦ \n \n", "date": "2017.10.24", "title": "Обявиха кога ЗРК С-500 ще постъпи в руските ВКС"}
{"url": "https://www.blitz.bg/svyat/v-ochakvane-na-tretata-svetovna-sashch-zakarali-stotitsi-khilyadi-bombi-na-bazata-si-v-guam_news552826.html", "text": "В базата Андерсен на остров Гуам от 21 август до 30 септември оръжейните арсенали са увеличени с нови 816 393 боеприпаса, съобщил Пентагонът, цитиран от politlife.ru.\n„Боеприпасите ще позволят да се увеличи броят на всекидневните тренировки и резервите от запаси за възможна поддръжка на бойните действия” – се казва в изявлението на Пентагона. \n  \n„Доставените боеприпаси ще осигурят необходимите ресурси на театъра на военните действия за подкрепа на националните интереси” – допълва майор Ерик Шмидт, командир на 36 ескадрила от ВВС на САЩ. \n  \nКомандващият Тихоокеанските ВВС генерал Терънс О`Шегенси по-рано отбелязал „острата северокорейска заплаха”, предупреждавайки, че въоръжените сили на САЩ са готови за бой. \n  Превод и редакция: БЛИЦ \n \n", "date": "2017.10.24", "title": "В очакване на Третата световна: САЩ закарали стотици хиляди бомби на базата си в Гуам"}
