{"url": "https://www.blitz.bg/ikonomika/prezidentt-radev-posochi-koy-e-osnovniyat-chuzhdestranen-investitor-v-blgariya_news597742.html", "text": "Стокообменът ни с Австрия възлиза на 1,2 млрд. евро, което превръща Австрия във водещ чуждестранен инвеститор в България. Това каза президентът Румен Радев по време на пресконференция след среща с президента на Австрия Александър ван дер Белен, предаде агенция „Фокус“. „За последните 7 месеца това е нашата трета среща, което е свидетелство за засиления интерес и волята на двете страни да задълбочават и развиват своите отношения, базирани на приятелство и взаимно доверие. В резултат на това нашият стокообмен възлиза на 1,2 млрд. евро, а Австрия е водещ чуждестранен инвеститор в България. Приемаме тези факти като една солидна основа за още по-успешно икономическо сътрудничество, като доказателство за това е и бизнес форумът, който се провежда днес и е фокусиран върху транспортната инфраструктура – а тя е изключително важна за нашата свързаност“, каза още Радев и посочи, че посещението на президента на Австрия е кулминацията на посещенията на европейския дневен ред след това на Меркел.  „Нашите страни взаимодействат и си сътрудничат изключително интензивно в рамките на триото като ротационни председатели на ЕС. Обсъдихме общата политика за сигурност и отбрана, сътрудничество, европейския фонд за отбрана, както и нови механизми за повишена сигурност. Говорихме и за предизвикателствата на мигрантската криза, необходимостта от реформа на Общата европейска система за убежища, перспективата на кохезионната политика след 2020 г., Дунавската стратегия и перспективата на държавите от Дунавския регион – обединихме се около това, че стратегията трябва да намери своето възраждане, тъй като тя е важна не само за държавите от този регион, но и за България, тъй като тук се намират най-малко развитите региони. И наш национален приоритет е да търсим механизми за тяхното развитие“, каза още президентът и посочи, че Западните Балкани остават основен приоритет, но това не значи, че трябва да бъде само той и обясни, че в тристранната среща между тримата президенти утре ще бъде основна и темата за Дунавския регион. ", "date": "2018.05.03", "title": "Президентът Радев посочи кой е основният чуждестранен инвеститор в България!"}
{"url": "https://www.blitz.bg/obshtestvo/samo-v-blits-otnovo-lsna-toplata-vrzka-mezhdu-ivo-prokopiev-i-tsvetan-vasilev_news597788.html", "text": "В края на месец март тази година, по делото на КПКОНПИ за конфискация на активи за 2.2 млрд. лева от Цветан Василев, съдия Катерина Енчева от СГС отправи скандално преюдициално запитване до Съда в Люксембург, с което стопира за поне две години не само конкретното дело, но на практика и цялата дейност на КПКОНПИ. Големите печеливши от този странен съдийски ход, очаквано се оказаха двамата подсъдими - Цветан Василев и Иво Прокопиев, вторият от които също е застрашен от отнемане на престъпно придобито от него имущество за 200 млн. лв. Всъщност информацията за позорното преюдициално запитване беше поднесена публично на обществото не от самия Софийски градски съд, а от едно от изданията на скандалния бизнесмен Прокопиев – вестник „Дневник“, след което приближени до Цветан Василев сайтове веднага подеха кампания, в която изразиха задоволството си от съдебното решение.  Бурната и съвсем обоснована реакция против съдебния акт, от страна на председателя на КПКОНПИ Пламен Георгиев, пък веднага активира грантово зависимия Съюз на съдиите в България, който „защити“ в нарочно писмо съдия Енчева и дори нагло сезира съдийската колегия на ВСС с искане да се опазят съдиите от „медийните кампании“, които си позволявали да изобличават подобни скандални по своята същност произнасяния по дела.    Пълната симбиоза на олигархичното задкулисие обаче лъсна отново с пълния си блясък вчера, когато „Капитал“ публикува обширно интервю не с кого да е, а с българския съдия в Европейския съд – Александър Корнезов, който надълго и нашироко защитава правото на българския съд да отправя преюдициални запитвания и поощрява тази практика, която способствала „за развитие на правото на ЕС и на съдебната практика“. Неоснователно според него също така битувало мнението, че преюдициалното запитване водело до протакане на делото и служело на една от страните в процеса.   Макар, разбира се, в интервюто да няма и една дума за конкретното преюдициално запитване, ползващо издателя на същия вестник „Капитал“ – подсъдимия олигарх Иво Прокопиев, както и укриващият се в Белград фараон Цветан Василев, то целта на публикацията не буди никакво съмнение – пореден опит за легитимация на скандалното съдебно решение на съдия Катерина Енчева, и то през устатата на действащ съдия в Люксембург.   Друг е въпросът, дали изобщо е морално европейски съдия, пък бил той и българин, да дава интервю в сайта на подсъдимо лице и да защитава, макар и завоалирано, интересите на същото лице, и как биха погледнали на това колегите му в същия Европейски съд, които ще се произнасят по конкретното преюдициално запитване. Да, може и да не е морално, но пък е родна българска картинка, изобилстваща от зависимости и задкулисни интереси.  ", "date": "2018.05.03", "title": "Само в БЛИЦ! Отново лъсна топлата връзка между Иво Прокопиев и Цветан Василев!"}
{"url": "https://www.blitz.bg/ikonomika/rumen-draganov-ochakva-se-uspeshen-leten-sezon_news597807.html", "text": "Очакваме интензивни пътувания за майските празници. Това каза пред БНР председателят на Института за анализи и оценки в туризма Румен Драганов. През първите 7 дни на месец май се очакват около 540 хиляди пътувания в страната. От тях 70 хиляди са за чужбина. Най-голяма част отиват към съседна Гърция, но също така и към Македония, Сърбия, Румъния и страните от ЕС. Около 12 хиляди пътувания ще бъдат в европейските страни, съобщи Драганов.  Той посочи, че пролетният туристически сезон е доста интензивен. Според данните за първи път през месец май ще има над 1,2 млн. чуждестранни посетители. „Около 1,2 млн. чуждестранни посещения очакваме и около 2 пъти повече българи да пътуват в страната“, уточни той.  По думите му се очаква успешен летен сезон: „Очакванията са положителни, защото ние средно дневно около 200 пъти сме показвани по телевизии и радиа по целия свят във връзка с Европейското председателство и това, от една страна, прави голяма реклама на страната, а от друга страна, хората, които дойдоха миналата година с нискотарифни компании, са изключително доволни и това е причината за лятото за бъдат увеличени полетите“. ", "date": "2018.05.03", "title": "Румен Драганов: Очаква се успешен летен сезон"}
{"url": "https://www.blitz.bg/layfstayl/svetski/nyama-sram-sanya-iznudva-niki-iliev-za-razvoda-naglasi-se-da-mu-vzeme_news597758.html", "text": "Саня Борисова се кани да извлече яки дивиденти от новата връзка на вече бившия си мъж Ники Илиев. Хитрата блондинка го изнудва да й даде училището си за млади актьори в замяна на развод по взаимно съгласие, пише „Уикенд”. Школата е открита сравнително скоро с идеята двамата съпрузи да си делят задълженията около ръководенето й.  Парите обаче дошли изцяло от семейството на Ники,  затова било логично той да получи собствеността след развода. Оказва се обаче, че Саня далеч не е толкова отнесена и наивна, колкото изглежда. Хитрата видинчанка веднага си направила сметката, че след като училището е създадено по време на брака, пред закона е собственост и на двамата съпрузи. Тя обаче решила, че не иска да го дели, а да вземе 100 процента от собствеността. „Ако искаш развод  по взаимно съгласие, ще ми дадеш школата”, поставила условие Борисова.  Според запознати  тя хич не е глупава и е наясно, че след раздялата с Ники и семейството му трудно ще намери работа предвид актьорските си способности.  Би могла обаче да взима добри пари, преподавайки на деца, чиито родителите искат да ги насочат към театъра. В момента в София подобни школи буквално извират, като никоя от тях не се оплаква от липса на кандидати. Ето защо блондинката била спокойна за бъдещето си, ако остане единствен собственик на бизнеса, основан с мъжа й. Аферата на Ники със звездата от „Скъпи наследници” Даяна Ханджиева й дошла като манна небесна.  След като клюката се разчу, при евентуален съдебен процес по развода съдът би приел, че младият режисьор е виновен за раздялата, тъй като има нова връзка преди развода. По този начин раздялата със Саня ще му излезе меко казано солена. В същото време Илиев бързал да се разведе официално, за да може спокойно да се отдаде на новата си любов. Затова предпочитал да даде на бившата си жена всичко, което му поиска, само и само да се отърве от нея възможно най-бързо. В момента Ники Илиев се е оттеглил изцяло от ръководството на школата си.  С нея се занимава единствено Саня, която твърди, че това се дължало на прекалената му заетост с други проекти. Според запознати обаче тя вече гледала на този бизнес едноличен собственик и нямало да пусне кокала, докато не вземе от мъжа си всичко, което може.  ", "date": "2018.05.03", "title": "Няма срам! Саня изнудва Ники Илиев за развода, нагласи се да му вземе..."}
{"url": "https://www.blitz.bg/layfstayl/shoubiznes/mariya-ilieva-izdade-kak-razpuska_news597727.html", "text": "Филмови вечери си организира певицата Мария Илиева. Изпълнителката, която в момента е в майчинство, използва свободното си време, за да разпусне след тежките дни, пише hotarena.net.Певицата е запалена киноманка и не пропуска възможност да легне на дивана, гледайки някой филм. Предвид натоварената й програма, доскоро това бе доста трудно да намира време за любимото си хоби.  Затова и сега наваксва, докато гледа бебето у дома.", "date": "2018.05.03", "title": "Мария Илиева издаде как разпуска"}
{"url": "https://www.blitz.bg/ikonomika/ot-1-yuli-vliza-v-sila-vazhna-promyana-koyato-zasyaga-khilyadi-grazhdani-s-krediti_news597651.html", "text": "Формулата за пресмятане на лихвите по много от банковите кредитище бъде сменена от 1 юли. В момента лихвите по потребителските и жилищните кредити може да се определят като сума от променлив лихвен процент и надбавка. Като този променлив лихвен процент може да е един от пазарните индекси ЛИБОР, ЮРИБОР, СОФИБОР или индикатори, публикувани от БНБ или от НСИ. От 1 юли обаче БНБ спира да изчислява справочните индекси СОФИБИД и СОФИБОР. Според Регламент на ЕС, индекси, използвани във финансови договори ще трябва да се изготвят от лицензирани или регистрирани администратори от ЕС или от трета държава, включени в регистър, поддържан от Европейския орган за ценни книжа и пазари, пише \" \".   Индексът СОФИБОР се формира от лихвите по предлаганите левови депозити на българския междубанков пазар. От 1 юли обаче БНБ няма да го определя. Затова председателят на бюджетната комисия към парламента Менда Стоянова внесе в Народното събрание промени в Закона за кредитните институции. Те предвиждат при съществена промяна на някой от използваните от банките индекси за определяне на лихвите по кредитите, или ако той спре да се изготвя, банката да може да напише план за действие и да промени правилата за формиране на лихвите. Този план може да включва използването на друг индекс, като ще трябва да бъде одобрен от БНБ.  Промяната ще засегне хиляди граждани, които са взели кредит на базата на индекса СОФИБОР, който вече няма да се определя. В промените на закона специално е посочено, че към момента на смяна на формулата за определяне на лихвата по кредита, новият лихвен процент не може да надвишава лихвата преди промяната. След това обаче лихвата ще се променя според движението на новия избран от банката индекс. ", "date": "2018.05.03", "title": "От 1 юли влиза в сила важна промяна, която засяга хиляди граждани с кредити"}
{"url": "https://www.blitz.bg/svyat/lavrov-s-nova-portsiya-tezhki-obvineniya-km-london-zaradi-sluchaya-skripal_news597828.html", "text": "Отказът на Лондон да предоставят на Русия консулски достъп до Сергей Скрипал и дъщеря му Юлия може да се разглежда като отвличане. Това коментира в интервю пред италианското списание „Панорама” министърът на външните работи на Русия Сергей Лавров. „Отказът на британските власти на консулски достъп дава основание случващото да се разглежда като отвличане или предумишлена изолация. Това е абсолютно неприемливо \", заявява първият дипломат на Русия.  Той подчерта, че Русия е готова на взаимодействие с британската страна. „Призоваваме Лондон да сътрудничи честно в рамките на наказателното дело, започнато от Разследващия комитет на Русия на 16 март във връзка с опита за умишлено убийство и съответните искания, отправени от прокуратурата на Русия  към британската страна\", добавя Лавров.  По-рано официалният представител на руското външно министерство Мария Захарова заяви, че въпреки че британските медии са престанали да публикуват информация около случая с отравянето на бившия сътрудник на Сергей Скрипал и дъщеря му Юлии в Солсбъри, руската страна не планира да оставя разследването, тъй като Москва има какво да съобщи пред обществеността по повод инцидента.     Припомняме, че на 4 март бившият полковник от Главното разузнавателно управление на Русия Сергей Скрипал и дъщеря му Юлия бяха открити в безпомощно състояние на пейка в Солсбъри. Лондон обяви, че двамата са отровени с невропаралитичния агент “Новичок”, разработван в СССР, и обвини Москва  в опит за убийство. На свой ред Русия отрича обвиненията. Превод: БЛИЦ    ", "date": "2018.05.03", "title": "Лавров с нова порция тежки обвинения към Лондон заради случая \"Скрипал\""}
{"url": "https://www.blitz.bg/layfstayl/ptuvane/izvnredno-za-vsichki-shofori-ministr-nankov-s-vazhni-novini-za-magistrala-struma_news597713.html", "text": "От автомагистрала „Струма“ през тази година предсрочно ще завършим 24-те км от Кресна до Сандански с почти 8 месеца, но не за сметка на качеството. Това каза министърът на регионалното развитие и благоустройството Николай Нанков по време на изслушването си в парламента за напредъка на приоритетните пътни проекти, предаде aгенция „Фокус“. „За магистралата от Благоевград до Железница, почти 7 км, строителните дейности вървят изключително добре. Прекъснали сме ги в частта на откритото археологическо находище“, посочи той.  „Ще изчакаме мнението на експертите. Ще се съобразим, както досега, не само с екологията, но и с археологията“, изтъкна министърът. „За най-тежкият участък от АМ „Струма“- Кресненското дефиле тази година ще стартираме с тръжната процедура, ако Административният съд се произнесе в наша полза“, коментира Николай Нанков.  „Вървим по график, целта ни е през май 2019 година да стартираме реалното строителство“, обясни регионалният министър и уточни, че стойността на най- скъпата отсечка от магистралата заради тежкия терен е около 800 млн. лева. ", "date": "2018.05.03", "title": "Извънредно за всички шофьори! Министър Нанков с важни новини за магистрала \"Струма\"!"}
{"url": "https://www.blitz.bg/layfstayl/khoroskop/astrologt-ivelina-pencheva-tezhko-predupredi-ako-vidite-krv-nasn-to-vi-ochakva_news597676.html", "text": "14-ят слънчев ден е време за любов и радост, но и на страдащите души. Проявявайте повече любов, доброта и внимание към околния свят, към всичко живо – хора, растения, животни, пише в хороскопа си за bulgaria.utre.bg астрологът Ивелина Пенчева. „Обезателно помагайте на нуждаещите се от помощ! Препоръчва се да се правят материални планове, да се грижите за земните блага. Особено се препоръчва да ухажвате, да се грижите и да нахраните животните, включително бездомните. Хубаво е в този ден да си вземете домашен любимец в къщи. Добре е да се помирявате, да се жените, да давате подаръци, да раздавате милостиня, хляб и да се молите за душите на починалите“, съветва астрологът.  „Хубаво е да си спомните за предците си и да отправите молитва за тези, които са напуснали този свят, да им запалите свещичка. Денят е добър за парични операции, за покупки, за строителни работи. Препоръчва се да натрупвате знания, да бъдете в приповдигнато настроение и да се отдадете на активна почивка. Ден на мира и съгласието. Добре е за помирение. Полезно е да се правят планове“, добавя Ивелина Пенчева.  „Не приемайте навътре това, което се случва в този ден! Да се помнят мъдрите думи на цар Соломон: ”И това ще отмине…”! Не е желателно да се внася хаос в света. Не нарушавайте хармонията, не спорете в този ден! Приветстват се тишината и спокойствието. Не нанасяте обиди и оскърбления на никое живо същество! Не се препоръчва да обличате кожени дрехи, особено родените в този слънчев ден. Не бива да се гладува“, предупреждава астрологът.  „Не вземайте никакви важни решения! Не е време за активни дела. Не общувайте с хора, които не ви харесват и са ви неприятни“, добавя тя.  „Добре е да се ядат млечни продукти, да се опече хляб, баница. Подходящо е още да се консумират орехи, ядки. Категорично се забранява да се яде телешко месо и други месни продукти“, предупреждава астрологът.  „Неясни сънища не се тълкуват. Ярките пък се сбъдват много бързо. Ако в съня си ядете, пиете, видите мляко – това е знак за просперитет. Да видите кръв е предупреждение за тежка болест“, добавя Ивелина Пенчева. ", "date": "2018.05.03", "title": "Астрологът Ивелина Пенчева тежко предупреди: Ако видите кръв насън, то ви очаква..."}
{"url": "https://www.blitz.bg/lyubopitno/tozi-navik-shche-vi-napravi-neochakvano-ideyni_news597738.html", "text": "Творчеството е валутата на съвременния успех в бизнеса. Не всеки от нас е творец по рождение, пише \"Мениджър Нюз\", позовавайки се на Съвет на Майкъл Шийн - създател и управляващ директор на Michael Schein Communications - компания за дигитален маркетинг в САЩ, в сп. Inc..Но има начин да станем творци, без да се отчайваме, че това е плод на талант и на нищо друго. Може да го сторим, като използваме една проста техника, която работи добре за създаването на креативни идеи в маркетинг агенциите.   За какво става дума? Дните, в които компаниите работеха десетилетия наред, водени от силата на един единствен продукт, са минало. Технологичните тенденции, вкусовете и наличното познание за потребителите се менят почти ежеседмично. Бизнесът, който не може да излъчва постоянен поток от иновативни идеи, е обречен на провал. Същото се отнася за маркетинга и продажбите. Когато една организация не може редовно да ражда свежи концепции, изпълнени с вълнуващо съдържание, като публикации в блогове, статии, видеоклипове и други подобни, скоро ще започне да бъде игнорирана от интернет търсачките. Така ще загуби потенциални клиенти, а бизнес историята знае, че никой никога не може да разчита само на настоящите си потребители.  Накрако, успехът в модерния свят зависи от бързото раждане на много оригинални идеи. Това е нещо, което не идва отвътре на повечето хора. За щастие, може да се научи и отработи чрез следния навик:  асоциирайте привидно несвързани неща.  Правете го често и преднамерено.  Най-добрите идеи не се раждат от нищото на бяла страница. Ще ви дам за пример една от историческите личности, които мнозина днес смятат за креативен гений и изключително оригинален творец – Томас Едисон. Макьосникът на Мело Парк приживе бил известен с лошата слава на човек, който заемал вече готови концепции на други хора. Той обаче ги комбинирал по неочаквани начини и получавал собствена идея с революционен резултат. Така останал в историята. Знаете ли, че Едисон измислил електрическата крушка със стъклен буркан и жичка в него, наблюдавайки обикновени стъклени бутилки с напитки и алуминиеви капачки – нещо, което не много хора в света биха свързали с променящ планетата пробив в електричеството. Разбира се, не всички можем да бъдем Едисон. И все пак, можем да възпитаме в себе си навика да подхождаме към дадена идея по този начин. Това ще се случи, като спрем да опитваме да измисляме нови начини, с които да взимаме малко от напълно оформени идеи на други хора. Вместо това можем да увеличим креативността си бързо, като се вслушваме в най-различни лидери на мнение, професионалисти и въобще, интересни хора. След това по-лесно ще разработваме нови концепции. Как да започнем? В моята компания, когато имам нужда да създам много страхотни идеи за кратък период от време за мен самия или за клиентите ни, първо се заемаме със следното: събирам всички всевъзможни „сурови“ материали, които нямат нищо общо с темата, в която опитвам да въведа нещо ново. Понякога материалите са основани на интересите на служителите ни, на хобитата им, дори на вътрешнофирмени шеги. Друг път са колекция от статии, отделяни във времето от списания или просто разнообразни листовки, които хората хвърлят на едно мкясто в офиса през седмицата. След това питам всеки член на екипа ни да изкаже връзките, които му хрумват между темата, която ме интересува и тези случайни материали. Удивително е, че като налагаш на хората да правят връзки между теми, каквито връзки досега не е имало, те започват да създават идеи, които иначе никога не биха помислили да предложат. Процесът при вас може да изглежда по същия начин. Най-великото творчество възниква в празното пространство между две привидно невъзможни да бъдат свързани концепции или факти. ", "date": "2018.05.03", "title": "Този навик ще ви направи неочаквано идейни"}
{"url": "https://www.blitz.bg/stsena/skandalnata-mis-blgariya-2017-plati-rekordnite-20-bona-za-nov-nos_news597537.html", "text": "Рекордно висока сума за ринопластика е платила Мис България 2017 Тамара Георгиева, предаде „Галерия“. Моделката, която стана по-популярна с носа си, отколкото с титлата, е клъцнала обонятелния си орган за баснословните 20 000 лева.В тази сума влизал болничният престой в супер луксозна клиника, където Тамара се хранила с гурме кетъринг и била обслужвана като кралица.  Припомняме, че още преди четири месеца в местна клиника Тамара си направи корекция на носа, за която първа „Галерия“ разкри. Миската обаче никак не била доволна от резултатите и се поинтересувала кои са големите светила в пластичната хирургия. Тамара веднага била насочена към известна турска клиника, в която дори давали възможност да си застраховаш носа. Така само преди две седмици Георгиева се подложила на повторна ринопластика и останала изключително доволна. Тамара много държала разликата да не е фрапираща, за да може да продължи да твърди пред всички, че не си е „пипала“ нослето. Освен това, Георгиева го застраховала, така че в случай на инцидент в същата клиника да й бъде направена ринопластика на половин цена. Драмата с обонятелния орган на Мис България започна малко след като спечели първото място в престижния конкурс. Още на следващия ден социалните мрежи бяха пълни с обидни коментари и колажи, осмиващи дългия й нос. Сочената за най-красива българка се противопостави на хорското мнение и заяви, че носът й е съвършен и няма нужда от корекции. Въпреки това обаче, седмици наред съвършенството й стърчеше като тема №1 във всички медии. Появиха се и съмнения за платена титла. В защита на Тамара се включи нейната свекърва Катя Роуз, която е шеф на известен бутик и има солидни финансови възможности. Самата Катя е носителка на няколко титли за красота зад гърба си и искала снаха й също да се окичи с корона. Затова платила скромната сума от 10 000 евро за първото място на Тамара, въпреки очеизвадния й недостатък, твърдят запознати. Точно толкова извадила и самата миска месеци по-късно, за да престанат да я сравняват с Пинокио.", "date": "2018.05.03", "title": "Скандалната Мис България 2017 плати рекордните 20 бона за нов нос"}
{"url": "https://www.blitz.bg/svyat/fitnes-blogrka-s-pishchni-formi-razbi-instagram-snimki-18_news597509.html", "text": "Фитнес блогърката Виктория Касел стана истинска звезда в Instagram. Момичето смята, че великолепните му форми са плод на здравословна красота и изобщо не се чувства неудобно. Тя поддържа блог за храненето и редовно поставя свои снимки по бикини.Виктория е родена в Германия, но сега живее в Лос Анджелис и работи като модел. Почти 190 000 души следят отблизо неиния профил.  ", "date": "2018.05.03", "title": "Фитнес блогърка с пищни форми разби Инстаграм (СНИМКИ 18+)"}
{"url": "https://www.blitz.bg/daydzhest/v-gnezdoto-na-nay-izvestnite-beloglavi-orli-prvata-dama-i-gospodin-prezident_news597724.html", "text": "Най-известната двойка белоглави орли отново се превърна в сензация в Съединените щати. Първата дама и Господин Президент, както са известни птиците, вече имат малко. Гнездото на орлите се намира в Националния дендрариум във Вашингтон.  Животът на известната двойка се следи от хиляди хора заради камери, които предават в реално време. ", "date": "2018.05.03", "title": "В гнездото на най-известните белоглави орли - Първата дама и Господин Президент"}
{"url": "https://www.blitz.bg/lyubopitno/evrika/kharvardski-ucheni-s-unikalno-otkritie_news597749.html", "text": "Или как да създадете и управлявате умствен импулс, който ще помогне на вас и бизнеса ви да успеете. Хората сме като някои животни, пише \"Мениджър Нюз\".Реагираме по-добре на успеха, отколкото на провала. Томове са изписани за това как да се учим от грешките си. Какво обаче казва науката за успеха? Последните проучвания в неврологията доказват, че нищо не ни прави толкова преуспели, колкото честото чувство, че сме постигнали успех.  Учени от Масачузетския технологичен институт и университета в Харвард установиха, че когато научим нещо ново или постигнем дори и малка цел сами, мозъкът ни награждава да изпитваме удоволствие, като повишава нивото на хормона допамин. Някои хора дори се пристрастяват към това удоволствие и стават зависими от постигането на успех. Тези изводи са доказани за пореден път. Голямата новина на учените е, че колкото повече успяваме, толкова по-дълго мозъкът ни задържа необходимата информация, която ще ни помогне да успеем отново. Как тези изводи се прилагат към бизнеса? Сега вече знаем, че колкото по-често празнуваме успехите си, толкова повече те ще ни застигат - заради начина, по който мозъкът ни работи и обработва нагласите ни и процесите на мислене.  Преди да се появят научните доказателства, много хора смятаха идеята за постоянното изразяване на щастие от постиженията в бизнеса за несериозна. Сега вече обаче не е така. Ето няколко съвета, които ще ви помогнат да привлечете успеха с мисленето си:  ", "date": "2018.05.03", "title": "Харвардски учени с уникално откритие!"}
{"url": "https://www.blitz.bg/svyat/vorzhen-do-zbi-armenski-polkovnik-ot-politsiyata-otkri-strelba-v-banka-ima-zhertvi-snimkivideo_news597778.html", "text": "Един човек е загинал, а други двама са били ранени след стрелба в банка в столицата на Армения. Нападателят е задържан. По данни на полицията, в него са открити нож, граната и оръжие. „Той е ранил двама служители на банката, единият от тях е починал”, се казва в съобщението на полицията.  Мъжът е откраднал пари, но не е успял да стигне далеко. „Той е оказал съпротива на обкръжилите го полицаи и е ранил един от тях. Благодарение на професионалните действия на служителите на реда е обезвреден и откаран в полицията”.  Малко по-късно стана ясно, че нападателят е полковник от полицията. Той е бил началник на Центъра по регистрация на пътни нарушения.    Превод: БЛИЦ", "date": "2018.05.03", "title": "Въоръжен до зъби арменски полковник от полицията откри стрелба в банка, има жертви (СНИМКИ/ВИДЕО)"}
{"url": "https://www.blitz.bg/svyat/amn-ruskata-aviatsiya-razbila-podzemna-baza-na-ekstremistite-v-khama_news597670.html", "text": "Руските ВКС в Сирия извършили поредица от атаки по обекти на джихадистите в слабо населена местност в северната част на провинция Хама, съобщи ливанската агенция Almasdarnews (AMN). Разрушени са важни обекти, включително подземна укрепена база на терористите. Уточнява се, че обектът е разположен в околностите на град Кафр-Зита, преди това сирийската армия не успяла да го разруши със собствени сили. Руските пилоти използвали специална дълбочинна (противобункерна) бомба.     В резултат на точното попадение подземната база на терористите получила сериозни разрушения и засега те са се евакуирали. /  БЛИЦ    ", "date": "2018.05.03", "title": "AMN: Руската авиация разбила подземна база на екстремистите в Хама"}
{"url": "https://www.blitz.bg/obshtestvo/regioni/skandalno-pocherneni-roditeli-ne-mogat-da-vzemat-stotinka-krvnina-ubietst-na-rozhbata-im-lezhi-samo-4-godini_news597787.html", "text": "Какво е това правосъдие? Какво е това наказание? Убиецът на сина ми получи само 8 г. затвор, а вече е на свобода, защото е лежал наполовина. Всеки ден го виждам. Осъдиха го да плати на мен и на съпруга ми по 100 000 лв. кръвнина, но не сме видели нито стотинка. За него няма възмездие, а за нас – няма живот, прорида 59-годишната Стоянка от Горна Оряховица. В момента жената е в болнични, защото след пореден припадък, си счупила ръката. Съпругът й пък е пенсионер от доста време. Двамата почернени родители имат и една дъщеря, която е психолог и работи точно с такива случаи, пише \"Борба\".   „Ако аз извърша убийство, дали ще лежа четири години и дали ще ме оставят да не платя и стотинка? Дъщеря ни се стопи от мъка и от нерви, но сега ние с баща й вече се молим само тя да е добре, че друго чедо си нямаме. Взеха ни го за нищо”, едва обяснява още Стоянка, която заедно със съпруга си са работил дълги години в Захарния комбинат, но после били съкратени.  Тя и мъжът й Стефан са почернените родители на Владимир Йорданов. Той бе убит с удар от нож в сърцето на 9 август 2010 г. на улица в Горна Оряховица. Убиецът е Николай Сарандаков, който имал стадо кози и го гледал в дома си, на близка до дома на Влади улица. Когато е намушкан и издъхва веднага, Владимир е бил на 29 г. Нямал е още нито съпруга, нито деца. Във фаталната вечер отивал да изпраща приятелката си до дома й. Тя тръгнала напред, а той се забавил. Направил забележка за вонята от стадото кози на Сарандаков, който вади сгъваемия си нож с над 10 см острие и го наръгва. После избягва от местопрестъплението с жена си и двамата кротко се прибират в дома си заедно с козето стадо. На улицата излизат много хора, които виждат какво става, викат линейка, но за съжаление, е късно и Влади е издъхнал от удара на своя нападател.  Козарят отива в затвора за 8 г., защото признал вината си. Хладнокръвният убиец на младия мъж е арестуван веднага. Срещу него е внесен обвинителен акт за умишлено убийство без смекчаващи вината обстоятелства освен това, че преди не е осъждан за престъпления от общ характер. Според свидетели и справка за личността на Сарандаков, той не се ползва с добро име, бил е сприхав, агресивен и заядлив. По време на разследването не се споменава 66-годишният убиец тогава да е бил болен от нещо. Той и съпругата му Лиляна, пряк свидетел на кървавото деяние, се опитали да убедят полиция и прокуратура, че Влади първо е посегнал и е удрял козаря в слабинитге, но тези лъжи са опровергани от експертизи.  След убийството на Влади Горна Оряховица събира десетки подписи с искане за доживотна присъда за убиеца. Независимо от доказания умисъл за извършване на убийството и липса на разкаяние, на 18 март 2011 г. Окръжният съд дава 9 г. затвор за козаря при първоначален строг режим. Той се признал за виновен и делото е минало по съкратената процедура с намаляване на исканите 12 г. затвор от прокуратурата. След това Сарандаков обжалва въпреки това и Апелативният съд във В. Търново му намалява наказанието с една година и вече не при строг режим, защото бил… болен. Присъдата на апелативните съдии е от юли 2011 г. Те отхвърлят претенцията на Сарандакови, че сумите от по 100 000 лева за двамата родители на убития били големи и ги оставят в размера на първата съдебна инстанция.  Преди около две години Николай Сарандаков излиза от затвора, където е излежал едва четири години и помилван поради болест. Отдавна бил продал козето стадо. Сега си е в същата къща в Горна Оряховица, а родителите на убития Владимир го виждат всеки ден. Нито веднъж през всичките тези години убиецът не е направил дори опит да се извини, нито пък е дал стотинка от присъдените на всички съдебни инстанции 200 000 лева кръвнина на почернените родители Стоянка и Стефан Георгиеви. Така си е останал с наказанието от 4 г. от милостивия закон, колкото дават за кражба.   „Разкаяният“ убиец продал имот, после прехвърлил пенсията на сина си  Веднага след присъдата родителите на влади си вадят изпълнителен лист за присъдената кръвнина и започват да търсят имоти за налагане на възбрана. Оказва се, че Сарандакови са продали имот на жената, с която и досега синът им живее на съпружески начала. Младите са във Варна и имат дете, а Лиляна и Николай и до днес си живеят в същата тази къща. После вече 73-годишният козар, отнел живот за една забележка, прехвърлил и пенсията на сина си.  Родителите на Влади правят единственото възможно в такива случай – завеждат гражданско дело за обезсилване на продажбата на имот, който е можел да ги възмезди поне малко за непрежалимата загуба на сина им. На 27 юни 2016 г. Районният съд в Горна Оряховица разваля имотната сделка, извършена само месец след убийството през 2010 г.  После обаче Окръжният съд отменя решението на ГОРС, а ВКС оставя молбата на родителите без разглеждане. Адвокат по гражданското дело на семейството на жертвата е Людмила Илиева. Тя казва, че законодателят трябва да промени закона така, че да гарантира на близките на убития възмездие при присъдена кръвнина. И не само в тази драма, защото почти няма дело за убийство с осъден престъпник и присъдени обезщетения за наследниците на жертвата, в които сумите по кръвнината да са платени. Така съдебните решения с присъдени парични обезщетения се превръщат в лист хартия без стойност и без възмездие. ", "date": "2018.05.03", "title": "Скандално: Почернени родители не могат да вземат стотинка кръвнина, убиецът на рожбата им лежи само 4 години"}
{"url": "https://www.blitz.bg/obshtestvo/regioni/okovakha-s-beleznitsi-khlapeta-v-kotel-drznakha-da_news597722.html", "text": "Полицията задържа две непълнолетни момчета за кражба на автомобил в Котел. Това съобщиха от ОДМВР- Сливен. Криминалисти на РУ-Котел разкриха кражба на лек автомобил „Фолксваген Поло”, собственост на 29-годишен мъж от село Ябланово.  Сигналът за кражбата е подаден на 2 май в 08:07 часа. Автомобилът е бил паркиран отключен и с ключове на таблото пред дома на потърпевшия.  В резултат на предприетите незабавни издирвателни действия автомобилът е намерен с причинени материални щети пред нощно заведение в град Търговище. Извършителите са открити в същия град и задържани. Те са две непълнолетни 16-годишни момчета от село Ябланово и град Девня.  По случая е образувано бързо производство. ", "date": "2018.05.03", "title": "Оковаха с белезници хлапета в Котел, дръзнаха да..."}
{"url": "https://www.blitz.bg/obshtestvo/cherni-vesti-ot-umbal-sv-georgi_news597705.html", "text": "Починала е 77-годишната жена, която беше блъсната от лек автомобил на бул. „Никола Вапцаров“ в Пловдив на 2 май. Това съобщиха от пресцентъра на Университетската болница „Св. Георги“, където пострадалата бе настанена, предава \"Фокус\". Жената е била с доста сериозни наранявания на таз и предмишница. Лекарите не са успели да я спасят и тя е починала няколко часа след инцидента.  Сигналът за пътния инцидент на пешеходна пътека по булевард „Никола Вапцаров“ в Пловдив бе подаден към 13.40 часа вчера. Жената е била блъсната от лек автомобил „Фолксваген“ с 70-годишен водач зад волана. Първоначалните данни сочиха, че пострадалата няма сериозни наранявания, но впоследствие се оказа, че въпреки липсата на външни кръвоизливи, тя е в тежко състояние. ", "date": "2018.05.03", "title": "Черни вести от УМБАЛ \"Св. Георги\"!"}
{"url": "https://www.blitz.bg/intsidenti/pozhari/opel-izgorya-misteriozno-na-parking-vv-vratsa-snimki_news597772.html", "text": "Лек автомобил „Опел“ е изгорял на паркинга пред блок №20 в ж.к. „Дъбника“ във Враца. Автомобилът е пламнал тази нощ към 2 часа. Леката кола е собственост на млад врачанин, който живее в същия блок, съобщава BulNews.bg.  Колата е била блъсната преди време и собственикът й решил да я продава на части, като започнал с волана и други чаркове от автомобила. Според съседите му преди дни имало човек, който искал да купи останалото от разкомплектованото возило.  Собственикът на опела му обявил цена от 1600 лева, на която кандидат-купувачът се изсмял и си тръгнал.  Според хората от блока мъжът се издразнил на съседа им и решил да му даде урок. Те предполагат, че  несъстоялата се сделка е подтикнала непознатия мъж да драсне клечката на опела.  Колата е напълно изгоряла и от нея вече не е останала и една здрава ламарина. ", "date": "2018.05.03", "title": "\"Опел\" изгоря мистериозно на паркинг във Враца (СНИМКИ)"}
{"url": "https://www.blitz.bg/svyat/ruski-iztrebitel-su-30sm-se-e-razbil-v-siriya_news597782.html", "text": "Руски изтребител Су-30СМ се разби в Сирия, предава \"Ройтерс\". Инцидентът е станал тази сутрин над акваторията на Средиземно море докато бойната машина набирала височина след излитане от руската военновъздушна база „Хмеймим“. И двамата пилоти са загинали.     По предварителни данни, самолетът не е свален от вражески огън. Не е изключено в двигателя на машината да е попаднала птица.     Последната голяма катастрофа с руски самолет в Сирия стана през март тази година. Тогава при заход за кацане на летището „Хмеймим” се разби транспортен самолет  Ан-26 с 33-ма пътници и 6 членен екипаж. При инцидента нямаше оцелели. Превод: БЛИЦ", "date": "2018.05.03", "title": "Руски изтребител Су-30СМ се е разбил в Сирия"}
{"url": "https://www.blitz.bg/obshtestvo/regioni/misteriyata-se-zaplita-stana-yasno-na-kogo-e-trupt-v-kladenetsa-v-plovdivsko-okaza-se-vazhna-persona_news597762.html", "text": "Дойчо Запрянов-бивш директор на гимназията в Хисар, е мъжът, който бе открит мъртъв в кладенец в село Ясно поле. Спорен е въпросът дали Запрянов се е самоубил или е паднал. Човекът, който го е намерил, е казал, че Запрянов се навел над кладенеца, залитнал и паднал. Както съобщихме, разследващи бяха категорични пред БЛИЦ, че се касае или за самоубийство, или за нещастен инцидент. Запрянов е бил дългогодишен учител, преди да оглави гимназията.  Преживял нещастия в живота си-загубил дъщеря си млада, а преди няколко години починала и съпругата му. Местни хора разказаха, че напоследък 85-годишниятчовек бил много отслабвал и изнемощял.  Кристина ИВАНОВА, БЛИЦ", "date": "2018.05.03", "title": "Мистерията се заплита! Стана ясно на кого е трупът в кладенеца в Пловдивско, оказа се важна персона"}
{"url": "https://www.blitz.bg/obshtestvo/ogromna-tragediya-pocherni-blagoevgrad-41-godishen-tiradzhiya-izdkhna-vv-frantsiya_news597784.html", "text": "41-годишен мъж от Благоевград е намерен мъртъв във Франция. Методи Гръчки е работил като международен шофьор в транспортна фирма от областния център на Пиринско.Миналия четвъртък от фирмата се чули с него за последен път и после шофьорът спрял да вдига телефона си. Два дни негови близки и шефове се опитвали да се свържат с него по телефона, но опитите им не се увенчали с успех, пише Struma.com.  Местоположението на камиона му е било засечено с GPS. Возилото е намерено на паркинг, а водачът му лежал безжизнен. Твърдеше се, че младият мъж е починал два дни преди да бъде открит. Методи е издъхнал по време на почивка, а минути преди това е разговарял по телефона със съпругата си и по нищо не личало, че се чувства зле, разказаха запознати пред. Трагедията разтърси всички, които го познават. Методи има прекрасно семейство с две деца. Черната новина потресе и гилдията на международните шофьори в Благоевград. Изключително трудна и отговорна е работата им, това създава страшно напрежение на момчета, коментираха негови приятели, узнали черната вест. Потресен от случилото се е и собственикът на фирмата, Кирил Златков, който бил в близки приятелски отношения с Методи и семейството му.", "date": "2018.05.03", "title": "Огромна трагедия почерни Благоевград! 41-годишен тираджия издъхна във Франция"}
{"url": "https://www.blitz.bg/kriminalni/prestplenie/brutalna-agresiya-v-dupnitsa-sin-na-dlzhnitsa-prebi-sluzhitelka-na-firma-za-brzi-krediti-pred-ochite-na-nevrstnoto-y-momichentse_news597819.html", "text": "Служителка във фирма за бързи кредити е бита пред очите на детето й от сина на длъжница. 28 г. Надя Огнянова от Дупница е настанена в хирургичното отделение на общинската болница в Дупница с комоцио. “От няколко месеца работя във фирма за бързи кредити. Работя с много хора, но никой не се е държал така с мен. В неделя отидох при клиентка в бл. 2 в жк “Дупница”. Щях да й сложа напомнително писмо на входната врата, тъй като има просрочие на кредита, но чух, че в апартамента се говори, и почуках. Излезе млад мъж, който впоследствие разбрах, че е син на Мария Мелякова, която търсех. Обясних му коя съм и за какво търся майка му. Той ме изслуша и изведнъж ме удари с юмрук в главата и в корема, затръшна вратата и си влезе в апартамента\", разказва младата жена пред  .  \"Превита от болка, слязох пред блока. Там ме чакаше 7-г. ми дъщеря. Пред нея не дадох вид, че ме боли, за да не се уплаши. Позвъних на тел. 112 да подам сигнал за боя. Свързаха ме с полицията в Дупница, обясних по телефона какво се е случило и къде съм. От там ми казаха да ги изчакам. Стоях около един час. През това време моят бияч, който се казва Георги Петров, и майка му М. Мелякова излязоха от блока и аз им казах, че съм се обадила в полицията. Тогава майка му започна да ме обижда, а той налетя на бой отново\", добавя пострадалата.   \"Пред очите на детето ми ме удряше с юмруци. Започнах да крещя от болка и от обида – да ме бият пред детето ми, защото съм искала да си свърша работата. Майка и син се качиха в автомобила и избягаха. Дойдоха полицаи, взеха ни с детето с патрулка и ни закараха в управлението. Дадох показания и си тръгнах. Мъжът, който ме би, трети ден не е задържан. Съпругът ми е ходил в полициято и от там му казали, че трябва да отида пак да дам показания. Как да отида, аз съм в болница. с комоцио и с натъртено тяло”, разказа за кошмара, който е преживяла, Надя Огнянова.  Дежурен лекар в хирургичното отделение заяви, че Н. Огнянова ще остане още няколко дни в болница, тъй като повръща в резултат от нанесения побой, с тежко комоцио е. ", "date": "2018.05.03", "title": "Брутална агресия в Дупница: Син на длъжница преби служителка на фирма за бързи кредити пред очите на невръстното й момиченце"}
{"url": "https://www.blitz.bg/kriminalni/prestplenie/oshche-za-kasapnitsata-ot-revnost-kray-branitsa-okrvavenoto-i-bezzhizneno-tyalo-na-mladata-lyubovnitsa-e-snimka-18_news597777.html", "text": "27-годишна жена от симеоновградското село Тянево е жертвата от касапницата край харманлийското село Браница. Припомняме, че зверството бе извършено вчера по обяд на нива в местността „Циганския гьол“. Сигналът за инцидента в Районното управление в Харманли е подаден от 45-годишния съпруг на жертвата. Той съобщил, че край селото е открил тяло на съпругата си със следи от насилие, пише haskovo.net.        Младата жертва и нападателят живеели на съпружески начала. Вчера през деня жената работила на нива край селото. Мъжът си бил вкъщи, но решил да я изненада. Отишъл на полето, скарали се и я намушкал с нож. По-късно 33-годишният Живко Костов офейкал, а тялото на младата жена останало на нивата. Нападението станало пред погледа на младо момче – тракторист.     След полицейско издирване мъжът, който е познат на органите на реда, е задържан. Той направил пълни самопризнания.     По случая е образувано досъдебно производство, казаха от полицията.     Според запознати мъжът и младата жена често се разделяли. Тя имала дете от друг мъж, а Живко я ревнувал. Причината за зверството ще стане ясна по-късно.", "date": "2018.05.03", "title": "Още за касапницата от ревност край Браница: Окървавеното и безжизнено тяло на младата любовница е... (СНИМКА 18+)"}
{"url": "https://www.blitz.bg/kriminalni/prestplenie/obezumeliyat-ot-revnost-zhivko-zaklal-mladata-si-priyatelka-pred-ochite-na-malkata-y-dshcherichka_news597823.html", "text": "Окръжна прокуратура Хасково привлече като обвиняем Живко З., на 33 г., за това, че на 2 май в землището на село Браница умишлено е умъртвил 27-годишната Б. И., като деянието е извършено с особена жестокост – престъпление по чл. 116 ал.1 т.6 пр.3-то, вр.чл.115 от Наказателния кодекс. След възникнал битов скандал, провокиран от ревност, Живко З. нанесъл многобройни удари с нож по тялото на Б.И., с която съжителствал доскоро. Вследствие на нанесените й прободни рани жената е починала. По случая е било образувано досъдебно производство, като към настоящия момент са били извършени оглед на местопроизшествие, иззети са веществени доказателства, разпитани са свидетели, като е била назначена и съдебномедицинска експертиза.   Живко З. е бил задържан от органите на МВР за срок от 24 часа, а след привличането му в качеството на обвиняем по отношение на него е било постановено и задържането му за срок до 72 часа с постановление на наблюдаващия прокурор.   Предстои Окръжна прокуратура-Хасково да внесе искане в съда за вземане на мярка за неотклонение „задържане под стража“ спрямо обвиняемия Живко З.  Междувременно в сайта haskovo.info се появи информация, че жената е заклана пред очите на 8-годишната й дъщеря. С детето вече работят психолози и социални работници.", "date": "2018.05.03", "title": "Обезумелият от ревност Живко заклал младата си приятелка пред очите на малката й дъщеричка"}
{"url": "https://www.blitz.bg/svyat/strashen-skandal-razgonen-bezhanets-iznasili-10-godishno-momichentse-sd-vv-finlandiya-pomilva-izverga_news597831.html", "text": "Върховният съд на Финландия отказа да преразгледа решението по дело за полов акт между 20-годишен бежанец, молещ за убежище в страната и 10-годишно момиченце. Магистратите не са намерили доказателства, че извергът е склонил жертвата си със сила и това, че тя е била в безпомощно състояние, и не го призна за изнасилване, съобщава Yle. Бруталният случай е от есента на 2016 година. Името на насилника и страната, от която идва, не се съобщават.  Съдът не е намерил потвърждение, че половият акт е станал с използване на сила и не променил присъдата. Така престъпникът ще прекара в затвора само три години за „злонамерена сексуална експлоатация”, вместо да бъде обвинен в „изнасилване при утежняващи обстоятелства\" и да влезе на топло за 10 и повече години.  Решението на магистратите предизвика негативна реакция в местния парламент. Депутатите са настояли за поправка в наказателния кодекс,  с която подобни престъпления да се наказват по-тежко. Превод: БЛИЦ", "date": "2018.05.03", "title": "Страшен скандал! Разгонен бежанец изнасили 10-годишно момиченце, съд във Финландия помилва изверга"}
{"url": "https://www.blitz.bg/obshtestvo/stolitsa/pomnite-li-barovetsa-ot-boyana-koyto-zastla-dvora-si-s-zhlti-paveta-ot-tsentra-na-sofiya-okaza-se-che-ne-e-koy-da-e-a_news597325.html", "text": "Собственикът на къщата в столичния квартал „Бояна”, който застла целия си двор с павета от центъра на София, се оказа бивш посланик от времето на социализма. Мъжът си ги поставил още в далечната 1980 г. Тогава не е имало закон, който да защитава жълтите павета. Общината не може да влезе и да ги вземе, защото са в частен имот, но е сигнализирала институциите да проверят случая, информира bTV.     Паветата са правени навремето в Австро-Унгария и вече не ги произвеждат. „Няма откъде да вземем нови”, категорична е Марияна Костадинова от склад за съхранение на жълтите павета.   Те са защитени, защото принадлежат към културното наследство на София.  Собственикът на къщата бил посланик през социализма и поставил паветата през 1980 г. Тогава не е имало закон, който да защитава жълтите павета.    ", "date": "2018.05.03", "title": "Помните ли баровеца от „Бояна”, който застла двора си с жълти павета от центъра на София? Оказа се, че не е кой да е, а..."}
{"url": "https://www.blitz.bg/obshtestvo/eu2018bg/balkanski-kulturen-festival-predstoi-v-sofiya_news597608.html", "text": "Най-новият културен фестивал - SoFest 2018 – Западни Балкани ще се проведе от 9 до 13 май. Той ще предложи богата и интересна програма на няколко локации в София – Sofia Live Club, Централен военен клуб и градинка „Кристал“ . Намерението на организаторите е SoFest да стане ежегоден, традиционен фестивал на София, и да привлича както българска, така и чуждестранна аудитория.  Тази година музикалното събитие е посветено на страните от Западните Балкани. За да бъде представена част от богатата духовна палитра на народите, живеещи на Балканите и по покана на организаторите, Теодосий Спасов създава джаз формацията Western Balkans Band BG, в която се включват световноизвестни музиканти от Албания, Босна и Херцеговина, Сърбия, Черна гора и Македония. Влатко Стефановски, Васил Хаджиманов, Йелена Йовович, Амар Чесляр и Дритан Хекурани ще открият фестивала  със специален  концерт на 9 май от 20 часа на сцената на Sofia Live Club. В Деня на Европа  публиката ще може да се наслади на музиката на шестима   виртуози от балканските страни, събрани от идеята за общите корени на своята история и култура. В този концерт те представят уникалното звучене на балканската музика, наситена с живот, с несравним ритъм и спонтанност.  Фестивалът ще продължи с богата културна програма за малки и големи в Централен военен клуб на 13 май. Сред акцентите в  нея са детско илюзионно шоу с актьора – фокусник Ненчо Илчев и спектакълът на Камен Донев „Възгледите на един учител за народното творчество” и представяне на филми от България и страните от Западните Балкани. Създателите на социалния проект „Маргаритка” Вики Терзийска и Яна Липованска ще организират караоке партита за малчуганите с известни детски български песнички.  В рамките на SoFest 2018 ще се проведе търговско  изложение за домашни и био стоки в градинката „Кристал” от 10-и до 13 май включително.  SoFest 2018 е част от календара на Българското председателство на Съвета на ЕС и ще премине под патронажа на министър Лиляна Павлова и кмета на София Йорданка Фандъкова. Фестивалът се провежда със съдействието на министерството за Българското председателство на Съвета на ЕС 2018, Столична Община и на посолствата на страните от Западните Балкани в България.          ", "date": "2018.05.03", "title": "Балкански културен фестивал предстои в София"}
{"url": "https://www.blitz.bg/obshtestvo/stolitsa/pozhar-izplashi-khora-v-stolichniya-kvartal-druzhba_news597702.html", "text": "Пожар в столичния квартал \"Дружба\". Пламнал е автомобил, докато е преминавал през кръговото при булевардите \"Христофор Колумб\" и \"Неделчо Бончев\". Собственикът на колата не желае да говори. Признава, че е усетил как возилото пламва. Веднага е набрал 112, а пожарната е дошла на мястото за норматив, предава Нова тв.  При инцидента няма пострадали.    ", "date": "2018.05.03", "title": "Пожар изплаши хора в столичния квартал \"Дружба\"!"}
{"url": "https://www.blitz.bg/svyat/shokirashcho-lyubovnitsi-pravili-seks-v-leglo-do-trupa-na-ubitata-ot-tyakh-zaradi-cherna-magiya-bavachka-v-london-snimki_news597810.html", "text": "Изплуваха нови шокиращи подробности около бруталното убийство на 21-годишната французойка Софи Люнет. Овъгленият труп на младата жена бе открит в градина в югозападната част на Лондон. За убийството на момичето са обвинени 35-годишната Сабрина Куидър и 40-годишният Уисем Медуни, в чиято къща Софи работила като бавачка. Разследването на жестокото престъпление продължава вече няколко месеца. Куидър и Медуни се обвиняват един друг и дават огледални показания. Всеки от тях твърди, че по време на убийството е спял.  По-рано младата жена каза пред полицията, че не е участвала в запалването на тялото на бавачката и не е знаела за това.  Адвокатът на приятеля й Орландо Пауел обаче смята, че тя лъже и този път. Освен това, твърди той, Сабрина имала гранично личностно разстройство и е склонна към внезапни изблици на агресия, изкривяване на фактите и експлоатация на слаби хора. Заподозряната два пъти опитвала да сложи край на живота си.    ", "date": "2018.05.03", "title": "Шокиращо: Любовници правили секс в легло до трупа на убитата от тях заради черна магия бавачка в Лондон! (СНИМКИ)"}
{"url": "https://www.blitz.bg/kriminalni/brutalno-prestplenie-raztrsi-kalitea-pakistantsi-iznasilikha-15-godishno-momche_news597840.html", "text": "Местната общност в Калитея е шокирана след разкритията за изнасилването на 15-годишно момче от трима пакистанци. Инцидентът е станал в понеделник вечерта в склад в Калитея, където живеят мъжете. Тримата, според жалбата от 15-годишния, също пакистанец, пред полицията, са го вкарали в склада и го изнасилили.  Тийнейджърът е пазил в тайна инцидента около 24 часа, защото се е срамувал да говори, но в крайна сметка не е устоял и е подал жалба във вторник вечер в полицията, съобщава в. \"Български новини\".   Извършители са идентифицирани и арестувани. ", "date": "2018.05.03", "title": "Брутално престъпление разтърси Калитеа: Пакистанци изнасилиха 15-годишно момче"}
{"url": "https://www.blitz.bg/analizi-i-komentari/ft-za-da-ozhivi-ruskata-ikonomika-putin-mozhe-da-se-reshi-na-kompromisi-ss-zapada_news597764.html", "text": "Владимир Путин размишлява над възстановяването на отношенията със Запада предвид, че санкциите и „разрастващият се международен конфликт” препятстват възстановяването на руската икономика. Това пише Financial Times в публикацията „Putin looks at mending fences with west to revive Russia’s economy”. Отбелязва се, че в навечерието на инаугурацията Путин разглежда възможността да назначи Алексей Кудрин на висок икономически пост.     „Най-вероятният сценарий е Кудрин да получи пост в президентската администрация. Длъжността  м би могла да звучи като „представител на президента по въпросите на международното икономическо сътрудничество” – пише изданието.     Уточнява се, че именно Кудрин е написал икономическата стратегия за следващия президентски мандат на Путин, предлагайки му да извърши ред структурни реформи като повишаване възрастта за пенсиониране и реорганизация на правителството на страната.     Изданието съобщава, че назначаването на Кудрин, отдавнашен политически партньор и старши икономически съветник на президента, може да бъде възприето на Запад като сигнал за готовността на руския президент да направи компромиси.     „Това ще бъде мощен сигнал, защото Кудрин е единственият във висшите ешелони на властта, с когото ще разговарят на Запад и на когото там определено се доверяват” – цитира Financial Times думите на икономиста Евгений Гонтмахер.     Припомня се още, че Путин триумфално спечели изборите, обещавайки да увеличи разходите за здравеопазване, образование и развитие на инфраструктурата. На президента обаче няма да му е лесно да изпълни обещанията по три основни причини: икономически застой, изолация на Русия и необходимост да запази властта след 2014 г.     Отбелязва се, че твърде сдържаната реакция на Москва относно въвеждането на поредните санкции против Русия свидетелства, че Путин търси възможност за сътрудничество със Запада с цел отслабване на натиска.     Според бивш руски чиновник, Русия никога преди не е зависела така от външни фактори при вземане на вътрешни политически решения.    Превод и редакция: БЛИЦ    ", "date": "2018.05.03", "title": "FT: За да оживи руската икономика, Путин може да се реши на компромиси със Запада"}
{"url": "https://www.blitz.bg/svyat/ruski-videoblogr-i-milioner-e-otkrit-mrtv-v-doma-si_news597836.html", "text": "Трупът на известния блогър и автор на YouTube канала за криптовалути Павел Няшин е открит в апартамента му в Санкт Петербург. По предварителни данни, причина за смъртта на 23-годишния мъж може да е самоубийство. Тялото е намерено на 30 април. Версията за самоубийство се поддържа и от майката на младия мъж. По думите й, в последно време Павел имал много дългове.  В началото на годината един от апартаментите на младия мъж бе извършен обир. Неизвестни лица, маскирани като Дядо Коледа, проникнали в жилището на блогъра, пребили го и го завързали, а след това задигнали сейф, в който имало 25 млн. рубли. Не всички пари в касата били негови.   По случая бе започнато наказателно дело, а пострадалият заяви, че отчасти е виновен сам за обира, защото в клипчетата си не спирал да се хвали за огромните си доходи. Превод: БЛИЦ", "date": "2018.05.03", "title": "Руски видеоблогър и милионер е открит мъртъв в дома си"}
{"url": "https://www.blitz.bg/stsena/udarno-kristina-agilera-se-zavrna-s-provokativno-seksi-video-18_news597850.html", "text": "Кристина Агилера се завърна ударно на музикалната сцена с провокативен клип. Продуцент на откровеното видео към парчето Accelerate е скандалният рапър Кание Уест. Песента е записана с участието на Ty Dolla $ign и 2 Chainz и ще влезе в новия албум на Агилера Liberation, който трябва да излезе на музикалния пазар на 15 юни.  В клипа Агилера позира пред камерата в дълбоко деколте, а на моменти в кадър попада голата й гръд.  Почитателите й определят видеото като доста провокативно.    Само няколко часа, а клипът вече е гледан над 400 000 пъти.       Превод: БЛИЦ", "date": "2018.05.03", "title": "Ударно: Кристина Агилера се завърна с провокативно секси ВИДЕО (18+)"}
