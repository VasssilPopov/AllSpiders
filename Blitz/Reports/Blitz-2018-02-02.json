{"url": "https://www.blitz.bg/svyat/nay-bogatiyat-chovek-na-sveta-specheli-oshche-6-5-miliarda-za-edna-noshch_news576257.html", "text": "\n Основателят и главен акционер на Amazon Джеф Безос забогатя с 6, 5 милиарда долара за една вечер, след като акциите на компанията му се вдигнаха с 6, 2 процента по време на вечерната сесия на 1 февруари. За това съобщава Marketwatch.  \nОбщата сума на активите му надвиши 123 миларда долара, които е почти с 30 милиарда повече от втория в списъка на най-богатите хора в света - Бил Гейтс. \nРекордът идва след два бурни дни за мениджърите на технологичните компании. Състоянието на Марк Зукърбърг се увеличи с 2,5 млрд. долара в четвъртък, след като неговата компания Facebook Inc. също отчете силно четвърто тримесечие. Това е положително развитие за него след загубите в следборсовата търговия в сряда. Превод БЛИЦ \n", "date": "2018.02.02", "title": "Най-богатият човек на света спечели още 6, 5 милиарда за една нощ"}
{"url": "https://www.blitz.bg/svyat/neveroyaten-shans-samo-za-deset-dolara-mozhe-da-si-kupite-kurort-na-karibite-eto-kak_news576216.html", "text": "\n Луксозен курорт в Карибския басейн може да е ваш само срещу 10 долара. Приказното местенце се намира в панамския град Бокас дел Торо, само на 40 минути със самолет от столицата Панама. \n Курортът е разположен на площ от над 8 декара и граничи от едната страна с Карибско море, а от другата страна – с дъждовна гора. Той разполага с 24 легла за настаняване и е доста предпочитано място от младоженци, семейства и хора, практикуващи йога. \n Красивият имот е единствената награда в лотарийна игра, билетите за която струват само 10 долара. Лотарията ще продължи между 12 и 20 седмици, а организаторите й са си поставили за цел да успеят да съберат от билети 2 650 000 долара. \n За да спечелят голямата награда, участниците трябва да си купят поне един билет за 10 долара и да покажат добри умения в играта „Открий топката” - организаторите ще им покажат изображение от спорт, включващ топка, а те ще трябва да предположат къде на изображението е най-подходящо да бъде поставена \"топката\". \n Освен собственост върху курорта, победителят ще получи и 50 000 долара, за да може безпроблемно да поеме управлението на красивото местенце за настаняване. \n", "date": "2018.02.02", "title": "Невероятен шанс! Само за десет долара може да си купите курорт на Карибите, ето как"}
{"url": "https://www.blitz.bg/ikonomika/trusove-razprodazhbite-na-aktsii-na-doyche-bank-razklatikha-evropeyskite-borsi_news576206.html", "text": "Европейските фондови борси се намират под натиск от продажби за пета поредна сесия на търговия и са на път да отбележат най-солидна седмична загуба от шест месеца насам. Това е резултат от по-лоши от очакваното финансови резултати на „Дойче банк“ за последното тримесечие на 2017 година, съобщава БНР.\nПреди старта на петъчната търговия, най-големият немски кредитор отчете нетни загуби за 2,18 млрд. евро през четвъртото тримесечие на миналата година, като в същото време „Дойче Банк“ се оказа на загуба за трета поредна финансова година. \n  \nТова доведе до агресивни продажби на нейните акции, които спадат с 5,7% и това се отразява негативно на целия европейски банков сектор, като индексът Stoxx 600 banks се понижава с 1,12%. Солидно понижение с 1,23% към 12846 пункта отчита немският фондов индекс DAX, понижавайки се под психологическата бариера от 13000 пункта за пръв път от 3-ти януари насам. \n  \nОсновният фондов индекс на борсата във Франкфурт е на път да приключи търговията с понижение от над 3% в рамките на отминаваща седмица, отбелязвайки по този начин най-слабото си представяне от юни 2017-а година. \n  \nОбщият европейски индекс Stoxx Europе 600 се понижава с 0,97% и е на път да отчете седмичен спад от около 2,8% - най-солидните загуби в рамките на седмица от август 2017-а година. \n  \nФренският индекс CAC40 се понижава с 1,2%, а британският индекс FTSE100 - с 0,34%, като борсата в Лондон е обагрена в червено за четвърта поредна сесия на търговия и може да приключи търговията със седмична загуба от 2,6% - най-солидно понижение от миналия август насам. \n  \nДопълнително негативно влияние върху търговията с акции на лондонското сити оказва и спадът с 4,77% на акциите на BT Group, след като и британският телекомуникационен гигант отчете по-слаби от прогнозите финансови резултати през последното тримесечие. Под натиск от продажби се намират и акциите на британските строителни компании след последно проучване на агенция Markit, показващи рязко забавяне на активността в строителни сектор на Обединеното кралство през януари към 4-месечно дъно. Акциите на строителни компании като Barratt Developments и Taylor Wimpey се понижават съответно с 1,3% и с 1,45%. \n  \nОчертаващата се много слаба седмица не само за европейските, но и за световните фондови борси, е факт с оглед на засилващите се през последните дни инвеститорски притеснения относно агресивните разпродажби на държавни облигации на дълговите пазари в САЩ и Европа, които провокират рязкото повишаване на тяхната доходност. \n  \nДоходността на 10-годишните дългови книжа на САЩ нараства в петък към 2,80% - най-високо ниво от август 2014-а година, докато доходността на германските дългосрочни облигации достигна най-високо ниво от септември 2015-а година от 0,754%. Ръст към най-високо ниво от май 2016-а година от 1,58% бележи и доходността на 10-годишните британски облигации. \n  \nДопълнително негативно влияние върху борсите на стария континент оказва и продължаващата слабост на долара спрямо еврото и британската лира. Днес единната европейска валута се търгува малко под 1,2500 долара с поглед към тригодишният връх около 1,2537 нивото от 25-и януари, докато паундът отстъпва слабо към 1,4220 долара, но остава недалеч от неговия 19-месечен връх от януари около 1,4345 нивото. \n \n", "date": "2018.02.02", "title": "Трусове: Разпродажбите на акции на Дойче банк разклатиха европейските борси"}
{"url": "https://www.blitz.bg/svyat/proturskite-buntovnitsi-vzeli-kato-trofey-pzrk-igla-v-afrin-video_news576209.html", "text": "Формированията на Свободната сирийска армия (FSA) с подкрепата на на турската армия продължават атаките срещу опълчението на YPG в северната част на провинция Алепо, пише in24.org. Основните бойни действия се водят северно от град Африн.\nСирийските бунтовници от групировката „Бригада Ал-Султан Сулейман-шах” в кръвополитен бой овладели за втори път селището Шинкал. С подкрепата на артилерия голям калибър и авиация „зелената пехота” преодоляла съпротивата на кюрдите по височините около селището Коурани, като овладели върха и самото селище. По време на боя за овладяването на селището активно участвали танкове Leopard 2A4. \n  \nПри овладяването на селището Хамам групировката „Ливаа Самарканд” взела богати трофеи. Сред тях се оказал ПЗРК „Игла” (SA-18 Grouse) съветско производство. Точно с такава ракета през май 2016 г. бойци на ПКК свалиха турски боен вертолет „Кобра”. \n  Превод и редакция: БЛИЦ \n", "date": "2018.02.02", "title": "Протурските бунтовници взели като трофей ПЗРК „Игла” в Африн (ВИДЕО)"}
{"url": "https://www.blitz.bg/svyat/prez-2008-g-mat-izobreti-neshcho-i-dnes-e-milioner-snimki_news576220.html", "text": "\n През 2008 г. Мат Уилямс е студент в университета Виланова, когато една вечер в тоалетната на нощен клуб лампата изгасва над главата му. \n \"Сложих бирата си на писоара, както винаги го правя, а след като пуснах водата, част от нея влезе в чашата ми,\" казва Уилямс. \"До известна степен бях отвратен, но също така си помислих дали да не я изпия.\" \n Той забелязва, че почти всички останали в тоалетната се опитват да закрепят бирите си върху писоара, на пода, в джоба си или като стискат чашата със зъби. \n \"Излизам и гледам опашка пред тоалетната,\" казва той. \"Всички на опашката носят бири, а жените носят дамски чанти, и си казвам, 'Това е лудост. Защо в тоалетната няма нещо функциионално?'\" \n Уилямс си представя най-обикновена поставка до тоалетната, на която може да се сложи бира, телефон или дамска чанта. \n Тогава му хрумва втора идея. Докато е в тоалетната, той забелязва сгънат вестник над писоара. Той всъщност го четял, докато стоял там – читател по принуда. \n Той имал нужда от поставка за бирата си. Гледал в нещо, докато стоял там. \"Как можем да обединим двете?\", се запитал Уилямс. Ами ако създаде поставка, която държи рекламни материали? \n Уилямс се върнал на мястото си в бара, записал си идеята на салфетка и веднага си тръгнал. \"Помислих, си че мога да се напия прекалено много в онази вечер и че не трябва да забравям тази идея.'\" \n В следващите няколко месеца идеята се избистря в младия мозък на Уилямс. Той винаги е бил предприемач — на 10-годишна възраст той купувал големи номера непродадени кецове Jordan от кварталните магазини и ги препродавал с печалба в Ebay; на 16 той се опитал да патентова CD, което не се надрасква. \nТой винаги е бил човек, които вижда проблеми, които се нуждаят от разрешаване, пише CNBC. \n Уилямс успява да събере 65 000 долара, като използва всичко в кредитните си карти и взема пари назаем от баща си и от двама инвеститори. Той използва парите, за да наеме компания, която създава прототип за неговата поставка за бира. Уилямс кръщава продукта LavCup. \n LavCup е малка поставка с незалепващо гумено покритие и вградени антибактериални сребърни йони с цел поддържане на хигиенa. Има заключващ се процеп за рекламни материали. Заключващ се, защото Уилямс научава по трудния начин, че подпийнали фенове понякога го разбиват и крадат рекламите. \n \n Той започва да рекламира продукта през 2013 г., посещавайки най-различни конференции, свързани със спорта. \n Първото му запознанство е с Питър Маклафлин, президента на отбора по американски футбол от НФЛ Сиатъл Сийхоукс. \n Нещата не започват добре. \n След като първоначално му казва, че бърза и отказва да види творението на Уилямс, впоследствие Маклафлин хвърля едно око на прототипа, който Уилямс му показва на таблета си и казва, че това всъщност е блестящо. \n  \n10 седмици по-късно Уилямс получава първата си поръчка – 1 200 броя за стадиона CenturyLink Field, на който играят домакинските си мачове Сиатъл Сийхоукс. Уилямс нарича това \"началото на снежната топка.\"\n LavCup в момента може да се похвали с над 21 000 инсталирани бройки в 26 зали и стадиони в САЩ. Това предстои да се случи в други 35. Компанията му е набрала над 600 000 долара от 10 инвеститора, а според Уилямс, приходите за 2017 г. са достигнали 2 млн. долара. Той се опитва да разшири бизнеса си към нови места, като киносалони и круизни кораби. \n Ето какъв е бизнес моделът на компанията: LavCup всъщност не продава поставките. Те се предоставят на стадионите и залите безплатно, а след това компанията създава и продава рекламите върху поставките, като поделя приходите с тях. \n Уилямс вярва в простите, нискотехнологични продукти. Той дори започва страничен бизнес с дистрибуция на курабийки с късметчета, като доставя около 100 млн. курабийки месечно до 10 000 китайски ресторанта и продава рекламното място на гърба на късметчетата. \"Има толкова много неразработени места за реклама,\" казва той. \n Той е особено доволен от успеха си, защото много пъти е бил близо до провала. \"В миналото понякога снимах баланса по банковата ми сметка, в която веднъж си спомням, че имаше 7.21 долара,\" казва той. \"Никога няма да забравя тази сума.\" \nИзточник: Profit.bg. \n", "date": "2018.02.02", "title": "През 2008 г. Мат изобрети нещо и днес е милионер (СНИМКИ)"}
{"url": "https://www.blitz.bg/svyat/bitkata-na-gigantska-kobra-s-piton-zavrshi-ss-smrtta-i-na-dvete-strakhovita-snimka-18_news576222.html", "text": "\n Най-голямата отровна змия - кралската кобра и гигантски питон влязоха в титанична битка. И двете участнички в смъртоносния бой загинаха, а снимката от последната им схватка стана вирусна в социалните мрежи и вече е споделяна от хиляди. \nКадър от боя на най-големите змии, паднали на бойното поле, бе публикувана и на сайта Imgur. \nАвторът на поста уточнява, че снимката е направена някъде в Югоизточна Азия. Публикацията му е била видяна над 250 хиляди пъти и е получила над 7 хиляди лайка. Коментаторите се впечатляват не само от мъртвите змии, но и от голямото количество боклук около тях. Превод БЛИЦ \n \n", "date": "2018.02.02", "title": "Битката на гигантска кобра с питон завърши със смъртта и на двете (СТРАХОВИТА СНИМКА 18+)"}
{"url": "https://www.blitz.bg/vsyaka-nedelya/video/opozoren-bashcha-na-tri-momicheta-se-khvrli-da-bie-doktora-pedofil-nasr-v-sda-video_news576227.html", "text": "Баща, чийто три дъщери са били изнасилени от Лари Насър, се опита да го пребие в съдебна зала в Мичигън. Рандъл Маргрейвс стоял на скамейката докато две от дъщерите му четели показанията си нападенията над тях от страна на доктора на американския отбор по гимнастика. Когато изслушването приключило, почерненият баща попитал съдията дали може да остане 5 минути насаме с „този демон“, съобщава „Дейли Мейл“.\nСъдия Джанис Кънингам естествено отказала. Тогава Маргрейвс помолил само за минутка с Насър. След като получил повторен отказ, бащата се хвърлил към масата на защитата и размахал юмруци, преди охраната да успее да го спре и да го закопчае с белезници. \n  \nЗа късмет на бившият доктор на гимнастичките, в негова защита се хвърлил адвокатът му Мат Нюбърг, който бил два пъти по-едър от разярения родител, и застанал на пътя му. \n  \nРандъл Маргрейвс слушал с напрежение показанията на двете си дъщери. Третата – Морган Маргрейвс, не била в залата, а по-рано била изпратила в съда своите показания. Докато другите родители на жертви на треньора-педофил обикновено криели лицата си или се взирали упорито в тавана, Маргрейвс държал погледа си фиксиран върху Насър. \n  \nКогато получил двоен отказ да остане насаме с насилника, когото нарекъл „Кучи син“, баща казал: „Ами тогава ще трябва да...“ и се втурнал към него. Адвокатът успял да го избута, а малко след това агресорът бил закопчан. На забележка от страна на помощник-прокурорка, че не бива да се държи така, тъй като така дава власт на насилника, Маргрейвс отговорил: „Вие не сте минали през това, госпожо“. \n  \nКакто БЛИЦ съобщи, Лари Насър беше осъден на 175 години затвор след мъчителни 7-дневни заседания в щата Мичигън. „Току-що подписах смъртната ви присъда“, заяви тогава съдийката, изчела наказанието на бившия спортен лекар. \n  \nОсвен за сексуално насилие над момичета, някои от които непълнолетни – състезателки по гимнастика в отбора на САЩ, Насър е признат за виновен и за детска порнография. 160 негови жертви свидетелстваха срещу него в горещия съдебен процес. Насър пледира виновен по 10 от обвиненията за сексуално насилие срещу момичета и млади жени, сред които и няколко олимпийски шампионки на САЩ. Превод и редакция: БЛИЦ  \n \n", "date": "2018.02.02", "title": "Опозорен баща на три момичета се хвърли да бие доктора-педофил Насър в съда (ВИДЕО)"}
{"url": "https://www.blitz.bg/svyat/sekreten-dokument-razkri-dali-chuzhda-podvodnitsa-e-prichinila-gibelta-na-arzhentinskata-submarina-san-khuan_news575798.html", "text": "Изчезналата през есента на миналата година аржентинска подводница „Сан Хуан” може да е потънала при опит да се скрие от британска подводница. Това съобщава Infobae.com, позовавайки се на данни от секретни военни документи, които не бяха разкрити дори и след изчезването на плавателния съд.\nСайтът отбелязва, че по време на предпоследната си задача екипажът на „Сан Хуан” е открил британска ядрена подводница близо до изключителната икономическа зона на Аржентина. \nПодводницата периодично е разузнавала и в района на Фолкландски острови – британска задморска територия, разположена на архипелаг в Южния Атлантически океан. Въпреки договора между двете страни, правата върху тях се оспорват от Аржентина. Във връзка с това експертите предполагат, че „Сан Хуан” може да е потънал, когато е влязъл в чужди териториални води. Възможно е подводницата да се е спуснала на дълбочина под 100 метра, за да избегне атомната подводница на британците. Тази версия се проверява. \nСпоред информацията на портала, през ноември 2016 г. дълбочината на потапяне на „Сан Хуан” е била ограничена до 100 метра, в противен случай експертите \"не давали гаранции за  нейната херметичност \". Това се дължи и на факта, че подводницата дълго време не била преминавала технически преглед. Заради строгите изисквания за безопасност, на всеки 18 месеца подводниците трябва да преминават през хидравлични тестове, инспекция и ремонт на навигационни системи. \nСпоред конфиденциалното съобщение, подводницата е губела по 50 литра масло дневно, което е предизвикало проблеми в хидравличната система. Освен това, на борда не достигали кислородните таблетки при случаи на извънредни ситуации, а спасителните костюми били неизправни. Въпреки всички споменати проблеми, „Сан Хуан” излизал в морето. \nПрипомняме, че връзката с построената през 1985 година подводница изчезна на 15 ноември. На борда й имаше 44 души екипаж. На 1 декември местните власти обявиха, че всички на борда са загинали. \nСпоред последните съобщения, дошли от борда на авариралия кораб, притокът на вода през системата за вентилация е предизвикал кратко задимяване, след което е започнал пожар.  Превод: БЛИЦ \n \n", "date": "2018.02.02", "title": "Секретен документ разкри дали чужда подводница е причинила гибелта на аржентинската субмарина \"Сан Хуан\""}
{"url": "https://www.blitz.bg/layfstayl/shoubiznes/sofi-marinova-potvrdi-senzatsiyata-na-shou-i-progovori-za-gringo_news576125.html", "text": "\n Софи Маринова потвърди новината на в. \"ШОУ\",   Ромската перла гостува в \"Здравей, България\", за да се похвали. \n\"Аз самата следя това предаване и го гледам. Ще се чувствам в свои води и ще ми е интересно. Много ще е трудно, на мен самата ми е интересно как ще изглеждам в тези образи\", призна певицата. \n\"100% ще се паднат песни на английски. Лоренцо даже онзи ден ми се подиграва и ми вика \"Мамо, много пееш, ама английският ти е...\". Никога не съм пяла Майкъл Джексън и Уитни Хюстън. Доста ще трябва да се поработи\", смята тя. \n\"Предпочитам да ми се падат мъже. Тях много добре ги имитирам\", призна Маринова. \nТя проговори и за любимия й, който все още е в килия. \"Не се виждам с Гринго, защото ще има много журналисти, които ще ми задават въпроси, които не разбирам. Чуваме се през някакво време\", каза тя.  \nЗа финал по молба на Виктор Николаев Софи Маринова реши да изпее песен на Васил Найденов. \n \n \n \n \n", "date": "2018.02.02", "title": "Софи Маринова потвърди сензацията на \"ШОУ\" и проговори за Гринго"}
{"url": "https://www.blitz.bg/svyat/ssa-napuska-pozitsiite-si-v-afrin-za-da-spre-siriyskata-armiya-v-idlib_news576086.html", "text": "Арабски медии като ливанската AMN, позовавайки се на източници в редовете на опозицията, съобщават, че някои части от протурските формирования на Свободната сирийска армия (ССА) вчера спешно са напуснали своите позиции в кантон Африн и са заминали за провинция Идлиб, за да спрат настъплението на сирийската армия.\nИзвестно е, че формированията на ССА са основата на групировката войски, създадени от Анкара за провеждането на операция „Маслинена клонка”. Според съобщения на турския генерален щаб, за борба със Силите за самоотбрана на Западен Кюрдистан са привлечени до 25 хиляди бойци на ССА (80%) 6,4 хиляди турски военнослужещи (20%). \n  \nПричината за спешната предислокация на подразделения от протурските милиции е успешното настъпление на сирийската правителствена армия с мощната подкрепа на руската ударна авиация в източната част на провинция Идлиб. „Силите на тигъра” пробили в района на Абу Духур отбраната на ислямската групировка „Хайат Тахрир ал-Шам” и овладели градовете Ал-Васита, Ал-Гарбия и Васита ал-Шаркия, съобщава k-politika.ru. \n  \nРуската и сирийската авиация денонощно нанасят удари по шосето в района Саракиб, като не дава възможност за прехвърляне през фронтовата линия на подкрепления, оръжие и боеприпаси. Саракиб е последната опора на опозицията пред столицата Идлиб на едноименната провинция, като тя е сериозно застрашена за настъпление откъм Абу Духур. \n  \nВ същото време подразделения на 124-а бригада от сирийската републиканска гвардия нанесли поражения на други формирования на „Хайат Тахрир ал-Шам” в провинция Алепо и овладели град Тар Фахар, както и разположените край стратегическата железопътна линия селища Ал-Маламе и Ацхан ел-Шаркия. \n  \nУспехът на гвардейците в голяма степен е предопределен от сирийските танкове Т-90, срещу които джихадистите не могли да противопоставят нищо. \n  \nСитуацията обяснява защо по своя лична инициатива отделни полеви командири от протурските милиции напускат района на Африн и се отправят за Идлиб. Това в значителна степен ще отслаби турската групировка и Анкара ще трябва да търси допълнителни сили за действия против кюрдите, а дотогава ще отслаби натиска срещу тях. \n  \nБЛИЦ припомня, че с военното планиране в Сирия се занимава руският Генщаб и руските военни съветници. \n  Превод и редакция: БЛИЦ \n \n", "date": "2018.02.02", "title": "ССА напуска позициите си в Африн, за да спре сирийската армия в Идлиб"}
{"url": "https://www.blitz.bg/svyat/tragichen-sblsk-v-nebeto-5-trupa-sled-strakhovit-ekshn-s-voenni-khelikopteri_news576170.html", "text": "Най-малко 5-има души бяха убити в петък след катастрофа на два военни хеликоптера край южния френски курорт Сен Тропе, предаде БНР, позовавайки се на АФП.\n , съобщи полицията в близкия град Биньол. \nТя посочва, че едно тяло се издирва в останките след инцидента. Префектурата на департамента Вар посочи, че двата хеликоптера се сблъскали край езерото Карсес, на 50-ина километра северозападно от Сен-Тропе. \nНад 20 военнослужещи, два спасителни хеликоптера и полицейски вертолет отишли на мястото на катастрофата заедно с местни представители. \nМинистърът на отбраната г-жа Флоранс Парли написа в туитър, че е „много натъжена“ и че пътува за района на катастрофата.\n", "date": "2018.02.02", "title": "Трагичен сблъсък в небето! 5 трупа след страховит екшън с военни хеликоптери!"}
{"url": "https://www.blitz.bg/svyat/v-alepo-sa-zabelyazani-svetski-takticheski-raketi-elbrus_news576085.html", "text": "В района на град Алепо са забелязани сирийски ракетни комплекси 9К72 „Елбрус”, съобщи руското издание rusdialog.ru. Тези комплекси са доставени още от времето на СССР и са на въоръжение в сирийската армия, макар гаранционният им срок е само 19 г. Сега Дамаск може да разчита на около 30 ракети.\nСпоред експерти, комплексите 9К72 (Скъд-Б) са доста морално и физически остарели, но при грамотно и внимателно използване могат да нанесат на противника значителни щети. Дамаск едва ли ще има друг удобен случай да използва тези ракети. \n  \nСтартовата маса е почти 6 т, а масата на бойната част съставлява почти 1 тон. Максималната далечина на полета на ракетата е до 300 км. \n  \nБългария също разполагаше с ракети „Скъд-Б”, но доброволно ги унищожи като условие да бъде приета в НАТО.  / БЛИЦ \n \n", "date": "2018.02.02", "title": "В Алепо са забелязани съветски тактически ракети „Елбрус”"}
{"url": "https://www.blitz.bg/intsidenti/stikhii/sinoptitsite-ot-fobos-fenomenalna-i-nevizhdana-ot-100-godini-nasam-stikhiya-vrkhlita-moskva-prez-uikenda_news576176.html", "text": "\n Невиждан от 100 години насам снеговалеж се очаква да затрупа Москва през уикенда. Прогнозата е, че за ден-два ще се изсипе февруарската норма валежи - 36 милиметра.  \n\"Ударът на  стихията по столицата на Русия може да се окаже феноменален. Само в неделя над мегаполиса може да се изсипе месечната февруарската норма валежи, което съответства на абсолютния рекорд, фиксиран през 1966 г.\". Това съобщават синоптиците от метеоцентъра \"Фобос\", предава Москва24.   \nТакива катаклизми в края на зимата стават в региона веднъж на 100 години, добавят специалистите.   \nКомуналните служби в града междувременно денонощно продължават работата по почистването на големия сняг, който падна на 29 януари. В момента в Москва са изкарани 14 хиляди машини, които досега са извозили рекордното количество от 870 хиляди куб. метра сняг. Превод: БЛИЦ  \n", "date": "2018.02.02", "title": "Синоптиците от \"Фобос\": Феноменална и невиждана от 100 години насам стихия връхлита Москва през уикенда"}
{"url": "https://www.blitz.bg/svyat/gladen-piton-izmkna-spyashcho-kuche-ot-legloto-na-neliya-tya-izpadna-v-uzhas_news576186.html", "text": "\n Гладен питон се промъкнал в стаята на Нелия Схиперс докато спяла и измъкнал от постелята й задремалото й куче Гуфи, след което го погълнал, съобщава сайтът Лайф.  \nТрагичната случка се разиграла в гр. Луис Тричард в Република Южна Африка. Триметровата змия се промъкнала абсолютно безшумно и успяла да сграбчи в пастта си 10-годишното дребно кученце. \n\"Наблюдавах с ужас как питонът задушава Гуфи и не можах нищо да направя!\", жалва се Нелия. Тя реагирала и заключила влечугото в спалнята, за да спаси останалите си домашни любимци. \nНо експерти по змиите отбелязват, че това е било излишно, тъй като питонът едва ли е щял да прояви апетит преди три седмици. Нелия Схиперс все пак проявила хуманност към рептилията убиец и повикала професионален ловец на змии да изведе животното от дома й. \n \n", "date": "2018.02.02", "title": "Гладен питон измъкна спящо куче от леглото на Нелия, тя изпадна в ужас"}
{"url": "https://www.blitz.bg/svyat/erdogan-zaminava-za-rim-pri-drakonovski-merki-za-sigurnost_news576190.html", "text": "\n Мерките за сигурност в италианската столица ще бъдат издигнати на най-високо ниво за посещението на турския президент Реджеп Тайип Ердоган в Рим, съобщава турската частна телевизия НТВ. За безопасността на турския държавен глава ще бдят 3500 служители от сигурността. \n Безпрецедентни мерки ще са в сила в италианската столица по време на 24-часовото посещение на Ердоган. \n Във връзка с визитата е обявена \"зелена зона\" в центъра на града, за да се попречи на всякакви протестни инициативи или демонстрации на Кюрдската работническа партия (ПКК), отбелязва телевизията. \n Маршрутът на Ердоган през столицата ще бъде следен през наблюдателните и охранителните камери, планирани са алтернативни пътища за кортежа на президента. По време на посещението ще бъдат затворени за движение някои пътни артерии. \n Кортежът ще бъде следван от линейки и пожарни коли, а за обезпечаване на охраната на турския държавен глава в Рим ще пристигнат подкрепления от съседни градове. \n НТВ посочва, че подобни мерки не е имало дори за посещения на президенти на САЩ в Италия, когато охраната не е наброявала повече от 3000 души. \n Ердоган ще замине в неделя вечерта на посещение в Италия и Ватикана. Срещи там турският президент ще има с папа Франциск и президента и премиера на Италия Серджо Матарела и Паоло Джентилони. \n", "date": "2018.02.02", "title": "Ердоган заминава за Рим при драконовски мерки за сигурност"}
{"url": "https://www.blitz.bg/svyat/tya-e-istinska-zvezda-dori-i-na-90-godini-dzhina-lolobridzhida-izglezhda-zashemetyavashcho-snimki_news576204.html", "text": "\n Световноизвестната италианска актриса Джина Лолобриджида, която миналата година отбеляза своя 90-годишен юбилей, получи звезда на холивудската Алея на славата, предадоха световните агенции. \n   \n За това, че Лолобриджида ще бъде удостоена със звезда, стана известно през юни миналата година. На церемонията тя се яви с изящен син тоалет и черни ботуши. На младини Джина често беше обявявана за най-красивата жена на света. Звездата на италианската екранна легенда е с пореден номер 2 628. \n \nДжина Лолобриджида се сдоби със световна слава с филма на Кристиан-Жак \"Фанфан Лалето\", в който й партнираше Жерар Филип /1952/, удостоен с награда на кинофестивала в Кан. Друга нейна забележителна роля бе тази на Есмералда в екранизацията на произведението на Виктор Юго \"Парижката Света Богородица\" /1956/.\n Преди повече от 30 години актрисата приключи с киното и се обърна към фотографията и скулптурата, като успешно се изяви и в тези области. \n \n \n", "date": "2018.02.02", "title": "Тя е истинска звезда! Дори и на 90 години Джина Лолобриджида изглежда зашеметяващо (СНИМКИ)"}
{"url": "https://www.blitz.bg/svyat/prensa-latina-samoubi-se-sint-na-fidel-kastro_news576083.html", "text": "\n Най-големият син на бившия кубински лидер Фидел Кастро, доктор Фидел Ангел Кастро Диас-Баларт, се самоуби в Куба в четвъртък сутрин. Това съобщи информационна агенция Prensa Latina. \nАнгел Кастро е лекуван няколко месеца след дълбока депресия. Отначало той бил лекуван в болница, а след това получавал извънболнична медицинска помощ. \nДо смъртта си 68-годишният син на Фидел е бил съветник по научните въпроси към Държавния съвет на Куба, занимавал се е с темата за иновациите и е бил заместник-председател на Кубинската академия на науките. За научните си изследвания той придобива престиж в международната научна общност. \nСъобщава се, че той е оставил бележка за самоубийството, но нейното съдържание понастоящем не е разкрито. Погребението на Ангел Кастро ще бъде организирано по решение на семейството му. Превод: БЛИЦ \n \n", "date": "2018.02.02", "title": "Prensa Latina: Самоуби се синът на Фидел Кастро!"}
{"url": "https://www.blitz.bg/svyat/matyu-nimits-e-optimist-za-reshavaneto-na-spora-za-imeto-na-makedoniya_news576087.html", "text": "\n Решение на спора между Атина и Скопие за името на Македония може да има в близките седмици или най-късно до няколко месеца. Това заяви посредникът Матю Нимиц след разговорите си в Скопие с президента, премиера и външния министър на Македония. Нимиц увери, че никой в Атина не е оспорвал пред него идентичността и езика на македонския народ. \n Първият дипломат на Македония Никола Димитров предупреди, че ако това се промени, решение на спора няма да има. Той призова Атина да не влиза в историческите окопи, а заедно със Скопие да гради общото европейско бъдеще на региона. \n 65% от гърците са против думата Македония да фигурира в новото име на бившата югославска република. \n", "date": "2018.02.02", "title": "Матю Нимиц е оптимист за решаването на спора за името на Македония"}
{"url": "https://www.blitz.bg/svyat/bus-sgazi-18-dushi-v-shankhay_news576089.html", "text": "\n Най-малко 18 души бяха ранени след като автобусче се вряза в хора на пешеходна алея в центъра на Шанхай, предаде Си Ен Ен. \n Трима от пострадалите са в тежко състояние, съобщиха лекари от болницата, в която са настанени пострадалите. Властите все още не съобщават дали става въпрос за терористичен акт или трагична катастрофа. Започнало е разследване. \n При сблъсъка автобусчето е било обхванато и от пожар. Но огнеборци бързо изгасили пламъците. \n", "date": "2018.02.02", "title": "Бус сгази 18 души в Шанхай"}
{"url": "https://www.blitz.bg/svyat/srbskata-premierka-shche-ni-vzemat-v-es-i-bez-da-priznaem-kosovo_news576078.html", "text": "\nПремиерката на Сърбия Ана Бърнабич заяви, че председателят на Европейския парламент Антонио Таяни недвусмислено й бил казал, че страната й няма да трябва да признава независимостта на Косово, за да влезе в Европейския съюз, пишат местните медии. \n\"Това, което слушахме за правно обвързващ договор, не е нищо ново, това го слушахме и преди, за това говореше и президентът Вучич, а също така и министърката Йоксимович.  Мисля, че председателят на ЕП недвусмислено каза, че Сърбия няма да трябва да признае независимостта на Косово, за да стане членка на ЕС. Смятам, че това бяха ясни и недвусмислени думи,\" каза Бърнабич. \n\"Нормализацията на отношенията с Прищина и продължаване на дългосрочни отношения е наше задължение като политици,\" добави премиерката. Превод: БЛИЦ \n \n", "date": "2018.02.02", "title": "Сръбската премиерка: Ще ни вземат в ЕС и без да признаем Косово!"}
{"url": "https://www.blitz.bg/intsidenti/stikhii/zemyata-se-razlyulya-mnogo-silno_news576111.html", "text": "\n Земетресение с магнитуд 5,5 стана днес край бреговете на индонезийския остров Сулавеси, съобщи Геофизичният институт на САЩ, цитиран от световните осведомителни агенции.  \nЕпицентърът на труса се намирал на 187 км южно от град Битунг, на дълбочина 51 км. \nНяма сведения за разрушения и пострадали, нито за заплаха от цунами. \n \n", "date": "2018.02.02", "title": "Земята се разлюля много силно!"}
{"url": "https://www.blitz.bg/svyat/voenen-samolet-padna-v-kitay-12-sa-zaginali_news576118.html", "text": "\n Най-малко 12 души са загинали при катастрофа на военен самолет в китайската провинция Гуйчжоу, съобщи днес в. \"Саут Чайна морнинг пост\", позовавайки се на източници от китайските военновъздушни сили. \nКатастрофата е станала в понеделник по време на тренировъчен полет, но подробности бяха съобщени едва сега, отбелязва вестникът. На борда имало 12 души - мъже и жени, и никой от тях не е успял да се спаси, когато самолетът започнал да пада, посочил източник, пожелал анонимност. \nТой уточнил, че самолетът не бил снабден със система за катапултиране, а екипажът нямал време да скочи с парашути. \n \n", "date": "2018.02.02", "title": "Военен самолет падна в Китай, 12 са загинали!"}
{"url": "https://www.blitz.bg/svyat/deputat-podade-ostavka-ot-sram-zaksnyal-s-15-minuti_news576071.html", "text": "\n Прецедент в Британския парламент. Политик от Камарата на лордовете закъсня с 15 минути за парламентарно заседание, на което трябваше да отговаря на въпрос от опозицията, предаде Нова Телевизия. \n В знак на покаяние подаде оставка, защото се чувствал изключително засрамен от закъснението си. Изявлението му предизвика бурни възгласи в пленарната зала, а колегите му настояваха да не предприема такава драстична мярка. В крайна сметка оставката на лорда не е била приета от премиера Тереза Мей. \n", "date": "2018.02.02", "title": "Депутат подаде оставка от срам, закъснял с 15 минути"}
{"url": "https://www.blitz.bg/svyat/politsay-trogna-vsichki-s-choveshchinata-si-obleche-i-nakhrani-bezdomno-momche-s-uvrezhdaniya-video_news576066.html", "text": "\n Човещината е навсякъде. Един мил жест към момче с увреждания взриви мрежата. Турски полицай помогна на бедно момче с ментални проблеми. \n Униформеният засякъл бедстващото хлапе на улицата, одърпан, без обувки и гладен. Хванал го за ръка и го завел в първия магазин за дрехи. Облякъл го, купил му обувки и ръкавици. \n След шопинга го завел в близката закусвалня и го нахранил. \n Малко са хората, които биха подали ръка на бездомник. Жестът на полицая е пример за човещина. \n \n Само за ден клипът събра хиляди коментара и споделяния. \n", "date": "2018.02.02", "title": "Полицай трогна всички с човещината си! Облече и нахрани бездомно момче с увреждания (ВИДЕО)"}
{"url": "https://www.blitz.bg/svyat/ucheni-veche-mogat-da-predrichat-vlnite-tsunami-po-zvuka_news576074.html", "text": "\n Учени от Масачузетския технологичен институт и от университета в Кардиф съобщиха, че са осъществили качествен пробив при създаването на системи за ранно предупреждение при извънредни ситуации, съобщава сайтът Лайф, цитиран от БТА. \n За обезпечаването на бърза евакуация на населението от крайбрежните райони при опасност от възникване на вълни цунами, специалистите предлагат да се използва система за акустично откриване, отчитаща уникалните за тези природни явления колебания. \n За създаването на подобни системи могат да бъдат използвани и вече съществуващите датчици, разположени в морето, както и други комплекси, позволяващи да се обезпечи достатъчно време за евакуация. \n Част от военните технологии също ще бъдат задействани за \"прослушването\" на океаните и моретата. Това ще стане с помощта на хидрофоните, използвани за наблюдение за нарушаването на договора за забрана на ядрените опити, които също ще бъдат включени в системата. \n", "date": "2018.02.02", "title": "Учени вече могат да предричат вълните цунами по звука"}
{"url": "https://www.blitz.bg/svyat/13-godishna-uchenichka-vklyuchi-smartfona-si-da-se-zarezhda-i-umrya_news576073.html", "text": "\n13-годишна ученичка от руския град Серпухов умря, след като взе със себе си във ваната смъртфон със зарядно устройство, съобщава на сайта си полицията в Московска област. \nСпоред следователите, инцидентът е станал на 31 януари. Момичето се намирало вкъщи с майка си и влязло във ваната. Взела със себе си смартфона си с включено към него зарядно устройство. Официалната причина за смъртта е удар от електрически ток. \n\"След известно време майката на девойката влезла в банята и я видяла безжизнена във водата, мобилният телефон също се намирал вътре във ваната,\" се казва в съобщението. \nПрез юли миналата година бе съобщено, че 14-годишна американска ученичка е загинала във ваната заради паднал вътре смартфон, включен към зарядно. Близките на загиналата се надяват, че след произшествието в социалните мрежи ще започне кампания, посветена на повишаването на осведомеността за опасността от използване на смартфони във ваната. Превод: БЛИЦ \n \n", "date": "2018.02.02", "title": "13-годишна ученичка включи смартфона си да се зарежда и умря"}
{"url": "https://www.blitz.bg/svyat/trmp-razkri-rezila-na-fbr-tova-e-pozor_news576256.html", "text": "Конгресът на САЩ разсекрети документ, за който се смята, че описва злоупотреба с власт на ФБР и правосъдното министерство. Това стана почти веднага след като президентът Доналд Тръмп му предостави това право, съобщава Би Би Си.\nДокладната записка от 4 страници, съставена от републиканецът Девин Нунес - шеф на комисията по разузнаване на Камарата на представителите, визира действията на двете ведомства при наблюдението на член от екипа на Тръмп по време на предизборната му кампания през 2016 г. \n  \n„Мисля, че е ужасно. Мисля, че е позор ставащото в тази страна. Много хора трябва да се срамуват“, заяви Тръмп, във връзка документа. \n  \nФБР и министерството на правосъдието активно лобираха срещу огласяване на документа, който потенциално може да затрудни работата на специалния прокурор Робърт Мълър по разследването на руската намеса в изборите в САЩ. \n  \nФБР изрази силни притеснения за прецизността на докладната записка в извънредно и неподписано съобщение в сряда. \n  \nДемократите обвиниха авторите на документа, че в него има пропуснати и изкривени факти и поискаха оставката на Нунес. \n  \nПо-рано Тръмп обвини в Туитър ФБР и правосъдното министерство, че политизират свещения процес на разследването в полза на демократите и срещу републиканците. \n \n", "date": "2018.02.02", "title": "Тръмп разкри резила на ФБР: Това е позор"}
{"url": "https://www.blitz.bg/svyat/novi-razkritiya-za-ubiystvoto-na-oliver-ivanovich_news576233.html", "text": "\n Главният прокурор на Косово Александър Лумези заяви, че прокуратурата разполага с определени доказателства за убийството на лидера на косовските сърби в Косовска Митровица Оливер Иванович, предава албанската телевизия Алсат, като се позова на изявление на Лумези пред електронния портал „Rbreshi“.  \nСпоред косовския главен прокурор сръбските правораздавателни органи не са доставили информациите, с които разполагат по повод разследването. „Имаше искане от властите в Сърбия да си сътрудничим. Ние показахме, че сме готови да приемем всички информации, които те могат да ни предоставят за убийството на Оливер Иванович, както е предвидено според Закона за международно сътрудничество. \nДо момента не сме получили информация, въпреки че сме в очакване“, обясни Лумези. Косовският портал твърди, че разследването на убийството на Иванович е поверено на двама прокурори от съда в Косовска Митровица, като единият от тях е етнически сърбин, а другият етнически албанец. „Фокус“ припомня, че Оливер Иванович беше убит пред офиса на неговата гражданска инициатива „Сърбия, демокрация, справедливост“ на 16 януари тази година от неизвестен нападател, като в тялото му бяха изстреляни 5 куршума.\n", "date": "2018.02.02", "title": "Нови разкрития за убийството на Оливер Иванович"}
{"url": "https://www.blitz.bg/svyat/zemyata-na-edin-khvrley-ot-blgariya-se-razlyulya_news576224.html", "text": "\n Две земетресения в рамките само на 7 часа притесниха жителите на Скопие, предават всички македонски медии. Според данни на Европейския средиземноморски сеизмологичен център първото земетресение било в 08.03 часа местно време (09.03 часа българско време). \nВторото земетресение от 2,3 по скалата на Рихтер е регистрирано в 15.24 часа местно време (16.24 часа българско време). Агенция „Фокус“ припомня, че на 26 юли 1963 година в 05.17 часа местно време Скопие е разрушено от опустошително земетресение от 6,9 по скалата на Рихтер. По време на бедствието са съборени 15 800 сгради, а други 28 хиляди са сериозно повредени. \nЗагиват 1070 души, 4 хиляди са ранени, повече от 200 хиляди оставят без покрив над главата. В древността (през 518 г от н.е.) античният град Скупи е бил разрушен от опустошително земетресение заедно с още 24 крепости в региона.\n", "date": "2018.02.02", "title": "Земята на един хвърлей от България се разлюля"}
{"url": "https://www.blitz.bg/ikonomika/reuters-dnes-e-nay-cherniyat-den-za-bitkoyna-ot-april-2013-g-rekorden-krakh-na-borsite-sriv-i-na-drugite-kriptovaluti_news576237.html", "text": "\n Курсът на най-популярната в света криптовалута - биткойн падна с над 14 процента днес и с над 30 за цялата седмица. Това е най-лошият период за тази валута от април 2013 година.  \nПо данни на Coinmarketcap около полунощ биткойните са се търгували на ниво 9217 долара. Към 15 - 16 часа себестойността ѝ падна до 7944 долара.  \nДнес не е добър ден и за останалите криптовалути. В следобедните часове Ethereum поевтиня с 23 процента и се срина до 794,8 долара, Ripple — спад с 30 процентов, до 0,67 долара, Bitcoin Cash — спад с 22 процента, цената му падна до 990 доларов, Litecoin — спад с 23 процента, цена - до 109 долара, съобщава Coindesk. \nСривът на криптовалутите става на фона на изявленията на властите в Индия, че искат да въведат пълна забрана за използване на виртуалните пари, а също да забранят във Фейсбук рекламите на криптовалута. Освен това, една от причините за срива е настъпилите от 30 януари в Южна Корея нови правила за търговия. Те задължават криптовалутните трейдъри да се идентифицират с помощта на банкова сметка, пише Marketwatch. \nПрез 2017 година курсът на биткойн нарастна стремглаво и нееднократно подобри собствените си, исторически рекорди. В началото на годината себестойността на биткойна бе около 960 долара, но дори се вдигна до 20 хиляди долара. От началото на 2018-та година криптовалутата падна рязко и към 17 януари биткоинът се срида под 10 хиляди долара. Превод: БЛИЦ \n", "date": "2018.02.02", "title": "Reuters: Днес е най-черният ден за биткойна от април 2013 г., рекорден крах на борсите, срив и на другите криптовалути"}
{"url": "https://www.blitz.bg/svyat/noviyat-korespondent-na-bnr-v-rusiya-prezhivya-istinsko-priklyuchenie-ne-mozhe-da-premine-granitsata_news576219.html", "text": "\n Ангел Григоров, който е новият кореспондент на БНР в Русия така и не може да стигне до работното си място. Той преживя истинско приключение в опитите си да мине границата на Русия.  \n\"И така, първият ми опит за влизане на руска територия беше неуспешен. След тричасово чакане в студа митничарите ме накараха да разтоваря целия си багаж, претеглиха го и установиха, че надвишава с 30 кг допустимата норма. Даже провериха автомобила ми за наркотици с кокер-наркоман. При опита ми да погаля кучето служителката строго разпореди да не го пипам, защото бил на работа:))) Върнах се в европейска Латвия, намерих си хотел, разказах преживяванията си на рецепционистката, красиво и възпитано момиче, а тя на свой ред ми сподели опита си от общуването с граждани на Руската федерация. Сега обмислям утрешния си втори опит за пресичане на границата. Както се казва, добро пожаловать в Россию!\" \n   \n", "date": "2018.02.02", "title": "Новият кореспондент на БНР в Русия преживя истинско приключение, не може да премине границата"}
{"url": "https://www.blitz.bg/svyat/senzatsiya-poyavikha-se-prvi-snimki-na-kitaysko-elektromagnitno-ordie-koeto-udrya-ss-silata-na-meteorit_news576242.html", "text": "\n В социалните мрежи се разпространяват снимки на китайския десантен кораб Haiyang Shan клас 072III, за който се твърди, че неотдавна е въоръжен с действащ прототип на електромагнитно оръдие, съобщава The Drive. \nНа снимките се вижда кораб в корабостроителницата в Ухан (най-гъсто населеният град в централната част на Китай), носовата част на които е оборудвана с масивна оръдейна кула с дуло с голям калибър. Другите кораби от клас 072III са  оборудвани с по-скромно 37-милиметрови оръдия. \nНа снимките са виждат и няколко контейнера, които вероятно съдържат електрооборудване, необходимо за работата на релсотрона. \nИзданието отбелязва, че по-рано на китайски кораби не са забелязвани релсотрони и този \"функциониращ релсов механизъм, инсталиран на кораба, е голямо постижение за Китай и се превръща в източник на сериозна загриженост в Пентагона\". \nРелсотронът е способен за ускори снаряди с тегло около 10 кг до скорост от няколко хиляди километра в час. Това е достатъчно да бъде потопен голям кораб,  или прехванати и свалени вражески самолети и ракети. Ефектът от удара на снаряд с такава огромна скорост е съпоставим с пораженията на малък метеорит върху земята.  \nКонструктивно оръдието представлява елекромагнитен ускорител, състоящ се от три основни компонента: релсотрон (чифт електропроводими релси), снаряд и източник на постоянен ток. За един изстрел е необходима електроенергията за денонощие на град от 500 хил жители \nЗа създаването на релсотрон работят в САЩ, Китай, Русия и Индия, но само в първата, а вероятно сега и във втората страна са създадени действащи прототипи в реален размер.  \n  Превод и редакция: БЛИЦ \n \n", "date": "2018.02.02", "title": "Сензация! Появиха се първи СНИМКИ на китайско електромагнитно оръдие, което удря със силата на метеорит"}
{"url": "https://www.blitz.bg/svyat/nelepa-avariya-sprya-izpitaniyata-na-noviya-britanski-avionosets-queen-elizabeth_news576251.html", "text": "Най-новият британски авионосец Queen Elizabeth не успял да излезе в морето на двумесечни изпитания заради самопроизволно сработване на противопожарната сигнализация, съобщи life.ru. За отстраняване на последствията ще са необходими поне няколко дни.\nПроизшествието на вече приетия в състава на ВМС кораб не е първото само за няколко месеца военноморска служба, съобщава Evening Standard. \n  \nБуквално преди няколко седмици протече уплътнението на гребния вал. Заради силния теч корабът се отправи в док за отстраняване на проблема. \n  \nQueen Elizabeth е първият от британските „авионосци на бъдещето”. Той е разчетен за излитане на палубни изтребители F-35 и има три писти за излитане: две по 160 м за изтребителите и една 260-метрова за тежките самолети. Авиогрупата може да се състои от 36 изтребителя и 4 вертолета. /  БЛИЦ \n \n", "date": "2018.02.02", "title": "Нелепа авария спря изпитанията на новия британски авионосец Queen Elizabeth"}
{"url": "https://www.blitz.bg/obshtestvo/daniel-vlchev-posochi-proboynite-v-istanbulskata-konventsiya-a-zashcho-ne-se-zashchitavat_news576253.html", "text": "Никой не спори за това, че трябва да възпитаваме децата в дух на толерантност. Това, което съществува като проблем в самата конвенция е, че нейният обхват е крайно неясен. Това е конвенция не за защита на жените, а за защита на жените на основание пол. Това обясни в интервю за БНТ бившият министър на образованието проф. Даниел Вълчев, който в момента е преподавател по право в Софийския университет, по повод Истанбулската конвенция.\n„Ако някой упражни насилие над вас, защото сте жена, вие сте защитена. Но ако някой упражни насилие над вас, просто защото не харесва хората, вие не сте защитени по тази конвенция“, обясни Вълчев на водещата на предаването „Още от деня“. \n  \n„Ако логиката е единствемо да защитим жените, защо никъде в конвенцията не е защитена бременна жена или жената-майка? Тя не се ли нуждае от по-голяма защита? Българското законодателство и всички нормални законодателства й дават по-голяма защита. Но не и тази конвенция“, посочи юристът. „Няма защо да се правим, че това не е идеологически документ. Това е идеологически документ“, добави той. \n  \n„Големият въпрос е различен – може ли ние напълно да изключим биологията, когато се определят половете. Никакво значение ли няма“, посочи Вълчев. „Тук се поставят много въпроси – защо брак между двама, защо не между трима; защо не брак мъж с майка си, която не е в детеродна възраст, защо не баща с дядото – и двама не могат да родят деца...“ \n  \n„Някой ще каже сега, че вие съвсем сте отишли в друга посока“, прекъсна го леко изчервената водеща. „Въпросът е биологичните характеристики на човека имат ли значение за обществото или нямат“, изтъкна Вълчев. И попита, ако нямат значение, обществата нямат ли никакви морални спирачки. „Аргументът, че така е в Холандия, за мен не действа“, заяви той. \n  \nВълчев изтъкна, че няма никакво съмнение дали има „втори план“ в Истанбулската конвенция. „Защо трябва да има конвенция, която да защитава жените на основание пол? Не трябва ли да има конвенция, която да защитава въобще жените на каквото и да е основание? Аз няма, право да ви ударя, не защото сте жена, а въобще нямам право да ви ударя. Не би ли трябвало по същия начин да се третира всеки един по-слаб? Даже не е въпросът не е дали вие сте жена. Хората въобще не трябва да се удрят“, завърши Даниел Вълчев.  \n \n", "date": "2018.02.02", "title": "Даниел Вълчев посочи пробойните в Истанбулската конвенция: А защо не се защитават..."}
{"url": "https://www.blitz.bg/layfstayl/shoubiznes/alisiya-vbesena-tezi-vzpitatelki-ot-odz-brezichka-sa-za-zatvor_news576135.html", "text": "Певицата Алисия е погнусена и отвратена от случилото се в бургаската детска градина \"Брезичка\", където стана ясно, че възпитателки са биели с пръчки, дърпали за ушите и обиждали малки дечица.\nЕто как Алисия, като майка, коментира скандала: \n \n \n", "date": "2018.02.02", "title": "Алисия вбесена: Тези \"възпитателки\" от ОДЗ \"Брезичка\" са за затвор!"}
{"url": "https://www.blitz.bg/svyat/siril-pokharchi-tsyalo-sstoyanie-za-da-zaprilicha-na-merilin-monro-ne-mozhe-da-spre-s-plastichnite-operatsii_news576199.html", "text": "\n Сирил Рукс от Франция обича много Мерилин Монро. А също така и ботокса. За да заприлича на своя идол, той е изхарчил хиляди и продължава. \nЗа първи път опитал да си слага ботокс, когато бил на 26. Оттогава е преминал през над 20 процедури, включително запълване на устни и ботокс. За последните 18 месеца е оставил в козметичните салони над 10 хиляди евро.  \n\"Около 4 хиляди дадох за устни, 5 700 - за други козметични операции. Исках да изглеждам по-млад и да заприличам на моя пример - Мерилин Монро\", разкрива Сирил. \nСега пести пари за нов ност, лицеви кости и брадичка. Някои хора често му се присмиват, но Сирил не се притеснява, напротив - гордее се как изглежда. \nСервитьорът Сирил дори признава, че е вманиачен по това как изглежда. Затова и не смята да спре с процедурите, докато не бъде доволен от това как изглежда. Превод: БЛИЦ \n", "date": "2018.02.02", "title": "Сирил похарчи цяло състояние, за да заприлича на Мерилин Монро, не може да спре с пластичните операции"}
{"url": "https://www.blitz.bg/layfstayl/shoubiznes/galena-dava-2-bona-na-vecher-za_news576143.html", "text": "Със супер луксозна почивка се фука фолк певицата Галена. Изпълнителката и любимият й Галин, обожават да се хвалят с екзотичните дестинации, които посещават, пише hotarena.net.\nТози път звездното семейство реши да посети Турция. И разбира се отседна във великолепния османски дворец от XIX век — „Чираан”. \nНай-евтината стая за нощувка в него е около 1000 лв, а с изглед към Босфора цените започват от 2000 лв нагоре.\n", "date": "2018.02.02", "title": "Галена дава 2 бона на вечер за..."}
{"url": "https://www.blitz.bg/layfstayl/shoubiznes/vlado-karamazov-zdravo-se-zasrami-neshcho-mnogo-lichno_news576150.html", "text": "Актьорът Владо Карамазов е започнал да заличава татуировките по себе си, които вече смята за срамни, пише \"Телеграф\".\nБлизки до актьора издават, че е решил да остави само една на дясното си рамо. Дори щял да я разширява, за да скрие други картинки, които вече не харесва. Въпреки мъката и болките, които  Карамазов  изпитва, той бил решен с помощта на лазерни процедури да премахне всички татуировки, които си е направил на младини и вече не харесва, а някой от тях – като неуспешни рисунки на лавров венец на ръката, дори смятал за нелепи.  \nНякои от тях били на по-интимни места, но той искал и тях да заличи.\n", "date": "2018.02.02", "title": "Владо Карамазов здраво се засрами нещо много лично"}
{"url": "https://www.blitz.bg/layfstayl/shoubiznes/grozno-poli-genova-naglo-otkradna-ot-ekstra-nina_news576156.html", "text": "Поли Генова окраде фолк певицата Екстра Нина. Поп изпълнителката озаглави новата си песен Mr. President („Господин Президент”), твърди \"Таблоид\", без да се позовава на конкретен източник.\n Със същото заглавие е дуетното парче на Нина и  гръцкият певец  Кристас Кесарас . Фолк емблемата изкара песента си на 19 октомври, а Генова в началото на 2018 г. \n Чалга феновете предположиха, че Поли Генова явно иска да използва инерцията от парчето на  Нина и Кристас  и по този начин да краде от Гугъл и Ютюб търсенията от канала на „Планета”. \n Доста добър трик за популяризиране и кражба на аудитория от фолк бранша, беснеят в жанра. След консултация с няколко музикални спецове, те категорично се произнесоха, че не е коректно в толкова кратък срок да се изкарват песни с идентични заглавия, и то на английски език. \n „ ”, коментираха хора от бранша. \n", "date": "2018.02.02", "title": "Грозно! Поли Генова нагло открадна от Екстра Нина"}
{"url": "https://www.blitz.bg/layfstayl/shoubiznes/ivan-laskin-se-zakani-na-zelenite-protestri-kaputi-plateni-shche-vi-schupya-mandibulite_news576147.html", "text": "Иван Ласкин избухна в социалната мрежа заради случая с убитото от питбул 3-годишно дете. Според артиста всички, които искат да осиновяват това четириного са истински дебили.\n \n", "date": "2018.02.02", "title": "Иван Ласкин се закани на \"зелените\" протестъри: Капути платени, ще ви счупя мандибулите!"}
{"url": "https://www.blitz.bg/layfstayl/shoubiznes/nakiprena-pevitsata-tatyana-slozhi-krpa-pred-motsarelite-si-no-ne-skri-mnogo-snimka-18_news576181.html", "text": "Тези дни пайнерката Татяна разгорещи отново феновете си с последното си селфи, на което демонстрира перфектните си форми с леко закрита хавлия! Единствената певица, която много често пуска снимки без грам грим, а феновете и дори я аплодират, че изглежда още по красива и естествена!\nТатяна се слави в чалга средите с най-поддържано тяло, а феновете й не спират да я обсипват с хвалебствени коментари! \nНа последното си интервю сексапилната красавица сподели че приоритетът й през тази година са новите й проекти и нейният син, който ще е абитуриент!  \nСъс сигурност всеки би завидял на такава мама, а колежките й пък не спират да злобеят и да следват центровете за разкрасяване с хиалурон и ботокс. Тяхната колежка пък сякаш напук на тях става все по-апетитна и изваяна.  \n \n \n", "date": "2018.02.02", "title": "Накипрена! Певицата Татяна сложи кърпа пред моцарелите си, но не скри много (СНИМКА 18+)"}
{"url": "https://www.blitz.bg/layfstayl/shoubiznes/ogromna-drama-belyazala-zhivota-na-mladata-lyubovnitsa-na-stoyan-aleksiev-ivana-se-okaza_news576185.html", "text": "66-годишният артист Стоян Алексиев е в развод с дългогодишната си спътница в живота Надежда заради 23-годишната си любовница Ивана, твърди \"Уикенд\". Чепатата рускиня не издържала на публичния резил, на който я подложи екранният д-р Иван Генадиев от сериала \"Откраднат живот\", и решила окончателно да сложи край на брака им.\nХлътналият като ученик ветеран от Народния театър дори бил готов да се раздели с имуществото си и да остане гол като пушка след развода, но да е с младата си любовница. Тя пък побързала да се похвали пред състудентите си в НАТФИЗ, че сериозно е разклатила брака на Алексиев. \nИзвънбрачната афера на Ивана и три пъти по-възрастният й любовник не била тайна нито за жена му Надя, нито за студентите и преподавателите в Театралната академия. Оказа се, че животът а младата Ивана Бобойчева никак не бил е лесен. Актрисата загубила татко си, който бил полицай, когато била съвсем малка. \nВ лицето на грижовния Алексиев тя виждала отсъстващия от живота й баща-закрилник, затова колегите й преподавателите й в НАТФИЗ гледали благосклонно на скандалната й връзка. Още повече, че заради Алексиев тя скъсала с предишното си гадже - симпатичен младеж на нейните години. \n\"повечето хора смятат, че Ивана го използва, за да направи кариера. Нищо подобно - момичето наистина е влюбено и не може да си представи живота без Стоян Алексиев. Възрастовата разлика помежду им наистина е гол[ма - близо 40 години, но има своята обосновка. Ивана е сираче, никога не е иmала баща и силна мъжка фигура в живота си. Когато снимките излязоха тя наистина бе съсипана и много страдаше от хорските шушукания и цинични подмятания. Всеки има право на любов, Така че намирам неистовия медиен интерес кyм връзката им за повече от уродлив. Оставете хората да се обичат и не цапайте отношенията им с клюки\", апелира една от най-близките приятелки на Ивана. \nТя гарантира, че младото момиче било доста почтено и морално - не си падало по паралии, а освен като актриса, работело и усърдно и като продавачка на марка известни парфюми в малко магазинче, за да си помага за следването. \nПреди 3 години палавият Алексиев, който е и дядо на внуци, започнал страстната си афера с Ивана. Според запознати любовта между студентката и три пъти по-възрастният от нея артист припламнала за първи път по време на лекции в Театралната академия. Напористата хубавица разкрила симпатиите си към него, а извънбрачната им връзка бързо станала факт.\n", "date": "2018.02.02", "title": "Огромна драма белязала живота на младата любовница на Стоян Алексиев, Ивана се оказа..."}
{"url": "https://www.blitz.bg/layfstayl/shoubiznes/samo-v-shou-shef-petrov-chisti-ime-s-chutovna-naglost-natrese-se-nekanen-pri-kolegata-si-manchev-i_news575396.html", "text": "Преди няколко седмици шеф Иван Манчев събра близки и приятели на изискан коктейл по случай представяне на новата си книга „Кошмари и мечти“. На партито обаче се появил и неговият колега шеф Борис Петров, който нашумя покрай изявата си в последния сезон на „ВИП брадър“. Наш репортер разбра, че всъщност кулинарът не е бил сред поканените.\nПреди началото на събитието репортер на „ШОУ“ дочу разговор между Таньо Шишков, който е дясната ръка на Манчев, и Деси Цонева. Двамата обсъждаха шеф Петров, за когото Деси попита дали е канен. Реакцията на Шишков бе показателна. Уви, малко по-късно на вратата се изтърси и самият Петров. Той поздрави колегата си кулинар и дори даде 30 лева за книгата му. \nЯвно Петров не асимилира колко е недолюбван от своите колеги. Или пък се опитва да изчисти имиджа си и да стопи ледовете с известните готвачи.?! Факт е обаче, че е аутсайдер в кулинарните среди. Има твърдения, че това се дължи и на изискания му ресторант, който е посещаван от заможни политици и бизнесмени, което дразни особено много конкурентите му. \nОтношението на Манчев към Петров е съвсем логично. Устатият готвач многократно е плюл по него и предаването „Кошмари в кухнята“, което води Манчев. \n„Манчев няма капацитета на Гордън Рамзи, няма философията му. За Манчев беше много важно да се показва по телевизията. Той не е готвач. Той е мениджър. Неговата цел беше да мине на всички нива“, коментира шеф Петров в интервю за „ШОУ“ преди време. А негативните му коментари не са единствено към Манчев. Той не се разбира с нито един от корифеите на черпака. \nНа ВИП коктейла на Иван Манчев забелязахме неговите колеги Таньо Шишков, Ути Бъчваров, Виктор Ангелов, тв водещата Галя Щърбева, Деси Цонева, Славена Вътова, Ники Кънчев и др. След като никой не удостои шеф Петров с повече от две приказки, той бързо се изниза и напусна събитието. \n", "date": "2018.02.02", "title": "Само в \"ШОУ\"! Шеф Петров чисти име с чутовна наглост, натресе се неканен при колегата си Манчев и..."}
{"url": "https://www.blitz.bg/layfstayl/shoubiznes/ivayla-bakalova-trgna-s-nov-lyubovnik-no-bivshiyat-rumen-vlka-ya-iznenada-nepriyatno_news575991.html", "text": "Новата любов на миската Ивайла Бакалова ще й излезе солено. Откакто се разчу, че се е загаджила с бизнесмена Веселин Денков, красавицата е останала без покровителството на бившия си мъж – Румен Гайтански – Вълка, пише \"Уикенд\".\n Босът на боклука решил да я накаже, че отново се е афиширала с любовник в обществото и настоял да прибере при себе си дъщеря им Рая, както и солидната издръжка, която от години й изплаща за грижите за детето. \n „ ”, издават близки до миската.  \n Макар положението да е доста напечено миската ще стисне зъби и ще изкара до край плановете си. Чак след това ще реши дали да се прибере при детето си и да се опита да стопли отношенията с бившия си мъж, за да приеме новите условия, в които двамата да си поделят грижите за госпожицата. Решението да замине за Дубай с Рая от години не се радвало на особено одобрение от Вълка, но той нямал особени аргументи, за да му се противопостави.  \n До последно се надявала, че всички клюки за любовника й няма да нанесат щети на живота й до сега, но  след като се разбрало за отношенията им, проблемите започнали . Първият бил свързан с това, че  Румен Гайтански поискал дъщеря му да се прибере в София, вместо да е с майка си и новия й любовник , а след това и преустановил изплащането на издръжката за момичето, което доста ударило по джоба на красавицата.  \n „ ”, нищят още запознати с положението около миската.  \n   \n", "date": "2018.02.02", "title": "Ивайла Бакалова тръгна с нов любовник, но бившият ѝ - Румен Вълка я изненада неприятно"}
{"url": "https://www.blitz.bg/svyat/advokatt-na-ratko-mladich-generalt-shche-umre-vseki-moment_news576076.html", "text": "\n Бившият военен лидер на босненските сърби генерал Ратко Младич може да почине в някой от идните дни, заяви вчера неговият адвокат Драган Иватич, цитиран от \"Вечер\". \n\"Генерал Младич може да почине днес или утре. Третирането от страна на Хагския трибунал за него е като да го карат на играе руска рулетка, но не с един, а с повече куршуми,\" каза адвокатът. \n\"Младич трябва да бъде спешно хоспитализиран, тъй като лекарите са убедени, че рискът за живота му е шест пъти по-висок,\" продължи той. \nНа 22 ноември миналата година трибуналът в Хага изрече най-високата възможна присъда за Младич - доживот, след като бе признат за виновен по 11 точки от обвинението. Превод: БЛИЦ \n \n", "date": "2018.02.02", "title": "Адвокатът на Ратко Младич: Генералът ще умре всеки момент!"}
{"url": "https://www.blitz.bg/svyat/zhenite-v-sauditska-arabiya-shche-mogat-veche-da-rabotyat-v-restoranti_news576077.html", "text": "\n В най-скоро време жените в Саудитска Арабия ще получат право да работят в ресторанти и кафенета, съобщи изданието „Сауди газет”, цитирано от БГНЕС.  \n По информация на медията в първия етап от реализацията на проекта жените ще могат да работят пробно в 16 заведения за обществено хранене в кралството. Освен това се планира създаване на комисия, която ще подготви стратегия за обхващане на жените в системата на общественото хранене. \n Равнището на безработицата сред жените в кралството е 33 на сто, а общият показател за страната е 12%. \n В Саудитска Арабия, където през последните години решаваща роля в живота на поданиците играеше ултра консервативното течение на исляма, жените бяха лишени от много права и свободи. \n Ситуацията започна постепенно да се променя след като престолонаследникът принц Мохамед бин Салман обяви курс към умерен ислям и реализация на програмата „Визия–2030”. \n Тя гарантира равни права и свободи на всички поданици на кралството и предвижда редица мерки, насочени към включване на жените в обществения живот.  \n", "date": "2018.02.02", "title": "Жените в Саудитска Арабия ще могат вече да работят в ресторанти"}
{"url": "https://www.blitz.bg/svyat/kanada-izkhvrli-dumata-sinove-ot-khimna-si-za-da-ne-se-tsupyat-dzhendrite-video_news576031.html", "text": "\n Канада променя химна си, за да бъде полово-неутрален, предадоха осведомителните агенции.  \nСенатът гласува за замяната на две думи в английската версия на текста на песента, съобщават местни медии.  \nТака думите \"закон за всички твои синове\", вече ще бъде \"закон за всички нас\".  \nПо този повод вече плъзнаха коментари в мрежата кой химн ще се изпълнява на олимпиадата в Сеул и ще успеят ли канадските спортисти да запомнят новата редакция, за да изпълнят изискването да бъдат полово-неутрални.  Превод: БЛИЦ \n \n \n \n \n", "date": "2018.02.02", "title": "Канада изхвърли думата \"синове\" от химна си, за да не се цупят джендърите (ВИДЕО)"}
{"url": "https://www.blitz.bg/svyat/kriptovalutata-se-sdobi-s-moshchen-vrag-indiya_news576079.html", "text": "\n Индия обяви, че започва борба срещу криптовалутите, съобщи “Ройтерс”. \"Правителството не счита криптовалутите за законно платежно средство и ще вземе всички мерки, за да елиминира употребата на тези криптоактиви във финансирането на нелегална дейност или като част от платежна система\", заяви финансовият министър на страната Арун Джайтли.  \nСпоред анализатори изявлението му може да предизвика паникьосано разпродаване на криптовалути. От няколко години Индия има най-бързо растяща икономика в света.\n", "date": "2018.02.02", "title": "Криптовалутата се сдоби с мощен враг - Индия"}
