{"url": "https://www.blitz.bg/svyat/kotki-ot-gines-izgoryakha-pri-strakhovit-pozhar-snimkivideo_news566345.html", "text": "\n Собственикът на две котки, вписани в Книгата на рекордите на Гинес, съобщи, че животните са загинали в пожара, който разруши къщата му в Детройт, САЩ, миналия месец, предаде Асошиейтед прес.  \nУил Пауърс каза, че останките на котараците Сигнус и Арктурус били открити в опожарения имот. Мъжът е търсил домашните си любимци при инцидента, но аварийните екипи го накарали да напусне обхванатия от пламъци дом. Очевидно животните са умрели от задушаване. Продължава издирването на други две котки, които изчезнаха след пожара на 12 ноември. \n \n \n \nСигнус беше притежател на рекорда за най-дълга опашка на жива домашна котка - 44,66 сантиметра. Арктурус беше най-високата жива домашна котка в света - 48,4 сантиметра. И двамата бяха на 2 години. \n  \n", "date": "2017.12.21", "title": "Котки от \"Гинес\" изгоряха при страховит пожар (СНИМКИ/ВИДЕО)"}
{"url": "https://www.blitz.bg/daydzhest/ruskata-operatsiya-v-siriya-kak-se-predstavikha-artileristite_news566171.html", "text": "В една поредица БЛИЦ ще разкаже как се представиха до сега руските военнослужещи от Сухопътни войски в операцията в Сирия. След морските пехотинци дойде ред на артилерията – традиционната „царица на боя”.\nРуската артилерия се появява в Сирия почти едновременно със самолетите на ВКС, твърди vpk-news.ru. Първите фотографии на буксируеми гаубици 152-мм „Мста-Б”, а също и на машини за зареждане и радиостанции може да се открият още през есента на 2015 г. В доклад на руското МО беше посочено, че в Сирия действа батарея от състава на 120-а артилерийска бригада, чийто основен калибър е именно „Мста-Б”. \n  \nПрез февруари 2016 г. в обективите на снимачна група от CNN попадат три буксируеми гаубици „Мста-Б”: за влекачи служат бронирани четириосни КамАЗ, а войниците носят униформа с единна полева разпетновка (ЕПР). Артилеристите са прикривани от сборна бронирана група от един танк Т-90 и от поне два бронетранспортьора БТР-82А, вертолет Ми-8АМТШ с два блока неуправляеми ракети, както и от сирийски зенитни 57-мм оръдия С-60. \n  \nПрез май т.г. руски артилеристи с „Мста-Б” са забелязани в района на Хама. Този път те нямат бронирано прикритие. \n  \nПрез това лято в Сирия е изпратена БМПТ (бойна машина за поддръжка на танкове). Този „Терминатор”, според фотографиите и видеото, отново е управляван от руски военни или от граждански специалисти от Уралвагонзавод. БМПТ действа на най-отговорните направления – поддържа сирийските войски при придвижването им към Дейр ез-Зор. \n  \nСпоред експерти на vpk-news.ru, руските артилеристи и бронираната техника изпълняват своеобразна роля като резерв на командващия руската групировка. Те са прехвърлени за качествено усилване на сирийските войски на най-тежките направления. \n  \nОще в началото на операцията РФ предава на Дамаск тежки огнеметни системи ТОС-1А „Солнцепьок”. Машините активно действат в боевете в северозападна Сирия, забелязани са в района на Палмира \n  \nПо-късно „Солнцепьок” прокарва в буквалния смисъл път на войските, настъпващи към Дейр ез-Зор. \n  Редакция БЛИЦ (по публикации в руски медии) \n \n", "date": "2017.12.21", "title": "Руската операция в Сирия: Как се представиха артилеристите"}
{"url": "https://www.blitz.bg/svyat/mnogo-opasna-situatsiya-na-granitsata-mezhdu-dvete-korei-shche-dovede-li-do-eskalatsiya-na-naprezhenieto-intsidentt_news566321.html", "text": "19-годишен севернокорейски войник успешно избяга на юг, a след това  зад гърба му прозвучаха над 20 предупредителни изстрела от Южна Корея, които отекнаха над демилитаризирана зона. Това е второто подобно бягство на юг през демилитализираната зона само за седмица, припомня The Guardian, цитиран от Вести бг.\n Дезертьорът, чието име не се съобщава, се е възползвал успешно от гъстата мъгла по време на рискованото си начинание, съобщават южнокорейски медии. Това е вторият подобен случай в рамките на седмица, когат 24-годишен войник беше сериозно ранен след градушка от куршуми в гръб от сънародниците си.  \nКамери от една от най-строго охраняваните зони в света са запечатали как войникът кара джипа си с висока скорост към едно от местата, където охранителите са най-малко на брой, след което изоставя автомобила си в канавката и се втурва на юг.  \n Свлича се в близо до оградата след като е прострелян пет пъти преди да бъде извлечен в безопасност от южнокорейските сили. Веднага е подложен на няколко операции, включително и за отстраняване на паразитни червеи, които според лекарите са причинени от лошото хранене в севернокорейската армия. \n Преди дни той беше прехвърлен във военна болница близо до Сеул, за да продължи възстановяването си. Скоро се планира да бъде разпитан от службите за сигурност. \n Бягството му беше превърнато в пропагандно оръжие на южнокорейската армия чрез разположени  високоговорители по границата, които да съобщават подробности за неговото бягство \n Редът е севернокорейските дезертьори  да се разпитват от разузнавателната агенция на Южна Корея, след като пристигнат, преди да бъдат изпратени в център за презаселване за тримесечно обучение за живота на Юга. Когато бъдат освободени, централните и местните власти предоставят около 6 000 долара в брой за една година, както и подкрепа за жилищно настаняване, образование и обучение. \n Любопитна подробност е, че той е получил като жест шоколадов десерт „Чоко пайс“ след като е споделил, че ги обича.  В Северна Корея, подобни „екстри“ се срещат само, ако са доставени на черно.  В началото на миналата година, Южна Корея  затвори свой промишлен комплекс за подобни лакомства я знак на протест срещу ядрените опити \n 15 севернокорейци, включително четирима войници, са избягали от страната тази година в сравнение с един войник и четирима цивилни през 2016 г. \n", "date": "2017.12.21", "title": "Много опасна ситуация на границата между двете Кореи! Ще доведе ли до ескалация на напрежението инцидентът"}
{"url": "https://www.blitz.bg/svyat/banda-zagoreli-bezhantsi-se-izgavrikha-zhestoko-s-neplnoletna-uchenichka-prvo-iznasilvane-a-sled-tova-izgaryane-na-polovi-organi-snimkivideo_news566329.html", "text": "В шведския град Малмьо банда загорели бежанци жестоко се изгавриха със 17-годишна ученичка на детска площадка. Извергите първоначално изнасилвали своята жертва, а след това залели половите ѝ органи с леснозапалима течност и ги запалили, съобщават местните медии.\n Момичето, за щастие, е останало живо, но е в много тежко състояние. Престъплението бе извършено миналата събота. То е третото за последните два месеца изнасилване на непълнолетна в Малмьо.  \nПри тази ситуация полицията единствено посъветва момичетата \"да не ходят сами и да не влизат в парковете\", което предизвика вълна от обществен гняв сред местните жители.  \nТе излязоха на демонстрация с искането силовите структури да стегнат разпусналите се бежанци и да изпълняват своите ангажименти за гарантиране на обществения ред, а не да дават глупави съвети.   \n Превод и редакция: БЛИЦ \n \n   \n \n \n \n", "date": "2017.12.21", "title": "Банда загорели бежанци се изгавриха жестоко с непълнолетна ученичка - първо изнасилване, а след това изгаряне на полови органи (СНИМКИ/ВИДЕО)"}
{"url": "https://www.blitz.bg/svyat/kreml-putin-se-chu-ss-sauditskiya-kral-i-obsdikha-vazhni-temi_news566333.html", "text": "\n От Кремъл съобщиха, че руският президент Владимир Путин е разговарял със саудитския крал Салман, като по време на разговора е осъдил действията на бунтовниците в Йемен от по-рано тази седмица, когато те изстреляха ракета по саудитската столица. Това съобщиха руските медии. \nОт Кремъл уточниха, че Путин е осъдил изстрелването и е призовал за задълбочено разследване на инцидента в телефонен разговор със Салман. \nРъководената от Саудитска Арабия коалиция, която се сражава с бунтовниците хуси в Йемен, заяви, че е прихванала ракета, изстреляна над Рияд във вторник. Хусите от своя страна уточниха, че са изстреляли ракетата, като целта ѝ е била дворецът \"Ямама\" в Рияд, където саудитският монарх ръководи седмичните заседания на правителството и приема чуждестранни лидери. \nПутин призовал за мирно уреждане на кризата в Йемен. \nОт Кремъл уточниха, че двамата държавни ръководители също така са подчертали необходимостта от засилване на усилията за договаряне на политическо решение на конфликта в Сирия и са обсъдили съвместни действия за стабилизиране на световния петролен пазар. \nИнтересното е, че бунтовниците хуси са подкрепяни материално, включително с оръжия, от Иран, а Русия в последно време демонстрираше много близки отношения с Ислямската република, включително във връзка със Сирия. Иран и Саудитска Арабия са врагове. \n \n", "date": "2017.12.21", "title": "Кремъл: Путин се чу със саудитския крал и обсъдиха важни теми"}
{"url": "https://www.blitz.bg/svyat/vchera-trmp-a-dnes-krasivata-niki-kheyli-se-zakani-na-oon-predi-glasuvaneto-za-yerusalim_news566336.html", "text": "\n Американският постоянен представител в ООН Ники Хейли заяви преди гласуването на Общото събрание на ООН за Йерусалим, че \"това гласуване ще бъде запомнено“ и че то \"ще определи как американците ще гледат на ООН и как ние ще гледаме на страни, които проявяват неуважение срещу нас в Организацията\". Това предадоха световните медии. \nБЛИЦ припомня, че  . \n В понеделник Хейли, която е от семейство на сикхски емигранти от Пунджаб, Индия, наложи вето на резолюцията на ООН срещу признаването на Йерусалим за столица на Израел. И тогава тя се закани: \"Това, на което станахме свидетели днес в Съвета за сигурност, е обида. Тя няма да бъде забравена. Това е още един пример, че ООН нанася повече вреди, отколкото ползи на израело-палестинския мирен процес“. \n Представителят на Израел в ООН Дани Данън пък каза на извънредното заседание на Общото събрание на организацията, че \"никаква резолюция… няма да ни изгони от Йерусалим“, уточнява Канал 3. \n Днес 193-те държави-членки на ООН трябва да гласуват по проекторезолюция, която да обяви Йерусалим за проблем между Израел и Палестинската автономия, който следва да бъде решен посредством двустранни преговори. Според нея всяко друго решение относно статута на града трябва да бъде анулирано.  \n", "date": "2017.12.21", "title": "Вчера Тръмп, а днес красивата Ники Хейли се закани на ООН преди гласуването за Йерусалим"}
{"url": "https://www.blitz.bg/lyubopitno/nauka-i-tekhnologii/senzatsionno-bivsh-sluzhitel-na-tayna-programa-za-nlo-na-pentagona-prizna-za-sshchestvuvaneto-na-izvnzemnite-video_news566338.html", "text": "Бившият чиновник на Пентагона Луис Елизондо в голямо интервю за Си Ен Ен разказа, че извънземните всъщност съществуват, че военните на САЩ имат достатъчно доказателства за това, макар и тези доказателства да се крият от обществото. Това пише Езорейтер.\n До есента на миналата година Елизондо е бил ръководител на тайната програма, изучаваща реалните заплахи за САЩ от страна на извънземните. Целта на правителствения проект е бил събирането на всякаква информация за НЛО и пришълци. Получавали са я чиновниците с чрез разпит на свидетели, а също и чрез употребата на всевъзможни технологични средства на военните на Пентагона.  \nЕто какво разказа Луис:  \nМного нещо изкопахме и открихме, например, военните пилоти постоянно се сблъскват с НЛО, които лесно игнорирали не само законите на аеродинамиката, но и законите на физиката като цяло, защото са могли да летят и да маневрират на максимални скорости, просто извън нашата реалност, появяват се от нищото и много други неща - тотална фантастика. Такива апарати в САЩ няма, няма и в друга страна по света, дори и в Русия, ако случайно някои американец се бои от това.  \nЛуис Елизондо също потвърди, че през 1947 година до град Розуел в пустинята наистина е било свалено НЛО, за което свидетелстват отчети на военните, които той самият е виждал и чел. Всичките свидетели просто са подписвали навремето документи за неразгласяване на тайната, но загадъчните събития въпреки това са достигнали до жълтата преса и, в крайна сметка, станали достояние на обществото. Като веществено доказателство за своите твърдения бившият чиновник на Пентагона показа на зрителите на Си Ен Ен снимки на загадъчен метал, намерен на мястото на катастрофата на кораба на пришълците до Розуел. \n \n Сензационното интервю, вероятно, би имало ефекта на бомба, ако преди това в интернет не се развъртяха клипове, на които изтребители на ВВС на САЩ преследват НЛО, които бяха предоставени от Пентагона, уж, след махането на грифа \"строго секретно\". Случайно съвпадение?  \nКонспираторите не вярват на такива случайности, освен това от правителството на САЩ, зад което, както се предполага, стоят и илюминатите. Поддръжниците на теориите на заговора смятат, че тези \"изпускания\" от страна на световния елит имат за цел да подготвят човешкото съзнание за нещо важно и глобално, например, дългоочаквания контакт с извънземни, които, най-вероятно, за земляните няма да е никакъв празник, а огромна трагедия...  \n Превод и редакция: БЛИЦ \n  \n", "date": "2017.12.21", "title": "Сензационно! Бивш служител на тайна програма за НЛО на Пентагона призна за съществуването на извънземните (ВИДЕО)"}
{"url": "https://www.blitz.bg/svyat/v-rumniya-sa-v-stres-radioaktivno-chudovishche-brodi-iz-gorite_news566304.html", "text": "Радиоактивен глиган е идентифициран от ветеринари в окръг Сучава, Северна Румъния, съобщава агенция \"Медиафакс\". Животното е било заразено с изотоп на цезия.\n Ловци застреляли тригодишен глиган на около 10 км от границата с Украйна. При тестовете за трихинелоза и африканска чума, ветеринарите установили, че животното е радиоактивно. \n Правят се допълнителни изследвания, за да се определи начина, по който е било заразено. \n Според директора на националното горско стопанство \"Ромсилва\" Чиприан Пахонтиу глиганът е бил заразен с изотопи най-вероятно от Чернобил. \n", "date": "2017.12.21", "title": "В Румъния са в стрес! Радиоактивно чудовище броди из горите"}
{"url": "https://www.blitz.bg/layfstayl/shoubiznes/dara-napravi-neshcho-iznenadvashcho-snimka_news566317.html", "text": "\n Тийнсензацията Дара за пореден път изненада своите почитатели с нова визия. 19-годишната изпълнителка отряза дългите си коси. \n  \nПромяната бе приета от почитателите й, които споделиха, че късата прическа допринася за сексапилното й излъчване, писа „Телеграф“. \n  \nЗапознати разкриват, че преобразяването на Йотова се дължи на гаджето й Константин Трендафилов, който бил катергоричен, че харесва половинката си с късо каре.", "date": "2017.12.21", "title": "Дара направи нещо изненадващо (СНИМКА)"}
{"url": "https://www.blitz.bg/svyat/teror-okrvavi-melbrn-snimkivideo_news566221.html", "text": "\n  в оживена зона във втория по големина град в Австралия е „умишлен акт“ според правоохранителните органи, предава AFP.  \n„Вярваме, че това, което видяхме, е умишлен акт. Мотивите са неясни“, заяви пред репортери в Мелбърн полицейският командир Ръсел Барет. При инцидента пострадаха по последни данни 19 души, двама от които са настанени в болница, включително дете в предучилищна възраст, получило травма на главата. \nВодачът на превозното средство е арестуван.\n \n \nПрез януари четирима души загинаха, а над 20 други бяха ранени при сходен инцидент в града. \n \n", "date": "2017.12.21", "title": "Терор окървави Мелбърн (СНИМКИ/ВИДЕО)"}
{"url": "https://www.blitz.bg/lyubopitno/takova-neshcho-ne-se-vizhda-vseki-den-video_news566224.html", "text": "\n Американската брегова охрана помогна на костенурка, попаднала в необичайна и неприятна ситуация. Тя се оказала заклещена между 800 килограма кокаин, плуващ в Тихия океан. \nНаркотикът бил разпределен в пакети, а костенурката се оказала между тях. Спасителите помогнали на костенурката, а  кокаинът бил предаден на властите . Стойността на наркотика е 53 милиона долара , а изземването му е част от мащабна акция, насочена към международния трафик, която тече през последните два месеца и обхваща 18 държави. \n  \n", "date": "2017.12.21", "title": "Такова нещо не се вижда всеки ден! (ВИДЕО)"}
{"url": "https://www.blitz.bg/analizi-i-komentari/otnovo-sdboven-den-za-kataluniya_news566225.html", "text": "\n В Каталуня днес решават дали да върнат на власт сепаратистките ръководители, изправени пред правосъдието за опит за отцепване, разтърсил както Испания, така и Европа, предаде АФП. \nНай-новите допитвания показват, че каталунците са все така разделени поравно между сепаратистите и привържениците на единството на Испания, чийто най-върл поддръжник - партия \"Сиудаданос\" се изкачи мълниеносно в сондажите. \nЗаключителните прояви от кампанията обаче показаха дълбоките разногласия между двата лагера, които ще затруднят още повече съставянето на коалиционно правителство. \nВъпреки несигурността (над една четвърт от избирателите още не са решили за кого да гласуват), много анализатори залагат на правителство, ръководено от сепаратистите. \nВодейки кампания чрез видеообръщения от Брюксел, сваленият бивш каталунски премиер Карлес Пучдемон твърдеше, че гласуването за него ще означава поражение за Мадрид. Пучдемон се обяви за единственият легитимен кандидат за управлението на областта и претендираше да препречи пътя на бившия си вицепремиер Ориол Жункерас, чиято партия \"Републиканска левица на Каталуня\" се бори да управлява за първи път след гражданската война. \nОбвинен, както и Пучдемон и бившите каталунски министри, в бунт, противодържавна дейност и присвояване на средства, Жункерас е в затвора. \"Защото не се крия и отговарям да действията си\", каза той пред радио \"Рак1\", недвусмислен намек за бягството на Пучдемон в Брюксел. \nВ противниковия лагер, 36-годишната кандидатка на партия \"Сиудаданос\" Инес Аримадас обещава на каталунците край на кампанията за независимост, която всява разделение в областта от години и накара над 3000 компании да изместят централите си другаде. \n\"Трябва да се събудим от този кошмар\", заяви тя, призовавайки избирателите да гласуват. \"Нещата ще се решат от шепа гласове и никой не може да си остане у дома\", каза тя. \nДори сепаратистите да не спечелят мнозинството от гласовете, изборният закон облагодетелства селските райони, където те доминират, а допитванията им дават надежди да получат 68 от общо 135-те места в каталунския парламент. Една такава победа би ги насърчила да преодолеят разногласията си, още повече, че автономията ще остане суспендирана, докато не бъде сформирано правителство. \nСамо че има голяма вероятност за блокаж и нови избори, предрича политологът Пепе Фернандес- Албертос. Законът предвижда свикването на нови избори да края на май, ако сегашните не излъчат правителство. \n", "date": "2017.12.21", "title": "Отново съдбовен ден за Каталуния!"}
{"url": "https://www.blitz.bg/svyat/porno-srina-karierata-na-dyasnata-rka-na-tereza-mey_news566227.html", "text": "\n Шефът на секретариата на британското правителство Деймиън Грийн – най-висшия пост след този на премиера Тереза Мей, подаде оставка по нейно искане. То беше отправено, след като разследване заключи, че Грийн е нарушил етичния кодекс за поведение на министрите, предадоха Ройтерс и ДПА, цитирани от \"Монитор\". \nРазследването констатира, че той е дал неверни обяснения относно откритите от полицията през 2008 г. порнографски материали в компютъра в парламентарния му офис. Самият той тогава отрече обвиненията и каза, че е жертва на „политическа инсинуация”. \nОставката на един от най-доверените хора на Мей в кабинета, който ѝ помагаше да помири дълбоко разделената Консервативна партия, е сериозен удар за нея, отбелязва Ройтерс. \n61-годишният Грийн бе назначен след неубедителното представяне на торите в предсрочните парламентарни избори през юни, на които партията изгуби абсолютното си мнозинство в Камарата на общините. \nГрийн – стар приятел на Мей, бе свикан под знамената да стабилизира нейното лидерство и да даде отпор на нейните противници вътре в партията, които искаха тя да се оттегли. \n„Съжалявам, че ми бе поискана оставката от правителството заради нарушения на министерския кодекс, за което се извинявам”, посочва Грийн с писмо до Мей, поднасяйки оставката си. \nТой добавя, че не е свалял и не е разглеждал порнографски материали на парламентарните си компютри.\n", "date": "2017.12.21", "title": "Порно срина кариерата на дясната ръка на Тереза Мей"}
{"url": "https://www.blitz.bg/svyat/spisanie-science-news-nareche-blgarin-izsledovatel-s-potentsial-da-napravi-sledvashchite-revolyutsionni-otkritiya_news566236.html", "text": "\n Теньо Попминчев създава наука на бъдещето, която впечатлява най-висшите умове. Не случайно през есента Нобелови лауреати го посочиха сред десетте млади изследователи с потенциал да направят следващите революционни открития и чрез тях да подобрят света, разказва БНР. \n  Списание Science News ги нарича упорити хора, но и мечтатели. И наистина, българският учен е всичко това – трудовата си закалка той дължи на легендарния учител по физика в казанлъшката природо-математическа гимназия Теодосий Теодосиев, който го въвежда в необятен свят на тайни и възможности, за да се превърне след години в първооткривател и творец. Но и в признателен човек, прелетял тези дни презокеанския маршрут специално за 70-годишнината на своя пръв наставник в науката. \n  Теньо Попминчев попада в полезрението на колосите в науката с рентгеновия лазер, който изобретява в лабораторията на Колорадския университет в Боулдър. Там той защитава докторантура и има щастието да се учи от най-добрите майстори в света, както и като професор, на свой ред, да обучава бъдещите доктори в лазерната физика. \n  Откритото от учения устройство, което Science News оприличава на швейцарско ножче от светлина, се побира на човешка длан и може да намери приложение във фундаменталната наука, индустрията и нанотехнологиите, за ранното диагностициране на болестите и създаването на нова генерация от свръхбързи микропроцесори и хард дискове. \n  \"Ако искаме много по-бърз процесор за мобилния си телефон или лаптоп, ще трябва да има много повече транзистори на единица площ. Но тогава няма да можем да отпечатваме малки електронни схеми, нито да ги виждаме\", казва Теньо Попминчев. \n  \"Докато един подобен лазер – той изглежда като свръхбърза камера – има способността да вижда наноразмери, но това не е единственото му свойство. И тъй като говорим за квантовия свят, става дума за изключително бързи процеси, които човешкото съзнание не може да възприеме. Представете си например, че си играем на Бог и искаме да сътворим следващите нано- и биотехнологии. Тогава трябва да можем да виждаме не само изключително малки обекти, но и свръхбързи процеси\". \n  За да натрупаш знания и експериментален опит, които да ти позволят да работиш на световно ниво, са необходими минимум седем години, убеден е физикът. Формулата за неговия успех: среда от първокласни учени плюс денонощен труд и творчески подход. \n  \"Без да поставяме под въпрос догмите на науката, никога няма да имаме прогрес\", смята Теньо Попминчев. \n  \"С удоволствие бих създал, на възрожденски принцип, научен център в България. Опитвам се да го направя с помощта на европейско финансиране и някои професори от Софийския университет. И ако имах подкрепата на правителството и на други академични общности в страната, с удоволствие бих го направил, и се надявам, че и други българи по света биха сторили същото\", твърди българинът. \n  И докато очаква българската държава да му подаде ръка, проф. Теньо Попминчев поделя времето си между Университета в Сан Диего, Калифорния, Техническия университет във Виена и Колорадския университет в Боулдър. \n", "date": "2017.12.21", "title": "Списание Science News нарече българин изследовател с потенциал да направи следващите революционни открития"}
{"url": "https://www.blitz.bg/svyat/ukrainskata-armiya-sled-tri-sedmitsi-shche-ostane-bez-snaryadi_news566238.html", "text": "Украинските военни привели в боеготовно състояние почти 600 самоходни артилерийски установки за масиран удар по позиции на опълченците в Донбас, съобщи vestnik-rm.ru вчера, 20 декември,\n„Гвоздика” и около 300 броя 152-милиметрови „Акация”. Освен това в строя се намират самоходни „Гиацинт”, „Мста-С”, а така също и 203-милиметрови „Пион”, способни да поразяват цели на дистанции до 47 км. \n  \nИзданието отбелязва, че освен самоходна артилерия, украинците разполагат и с повече от 1200 буксируеми оръдия и РСЗО (реактивни системи за залпов огън). \n  \nРуският военен експерт Сергей Орлов с позоваване на Народната милиция в ДНР пред svpressa.ru изказва мнение, че данните са завишени 3 пъти така силите на опълченците и украинската войска са съпоставими. Украинците имали малко превъзходство в артилерия и в танкове, но то не е достатъчно за предприемане на настъпление. Освен това отбраняващите имат превъзходство, че тяхната техника е в укрития с подготвени резервни позиции за маневриране, като всяка педя зема „отсреща” е пристреляна. \n  \nНай-важното в случая е, че украинската армия изпитва големи проблеми с боеприпасите. Първо, пожари във военни складове унищожиха, по скромни оценки, половината боеприпаси. Второ, значителна част от снарядите са изразходени при постоянните провокации не прицелно, и то от оръдия, които са извънредно необходими в бой. \n  \nУкраинците например рядко стрелят по опълченците с оръдия голям калибър, както и с танкове. С танковете обикновено извършват нощно разузнаване с бой. \n  \nНай-важната причина обаче за липсата на снаряди е, че тяхното производство в Украйна все още не е организирано. Опитват се да правят само заряди за минохвъргачки, пише svpressa.ru. С всяка година все повече боеприпаси стават негодни – барутът старее, слепват се частиците и боеприпасите могат да се взривят в ствола (цевта) на оръдието. Украинците натрупаха такъв горчив опит през 2014-2016 г., когато загинаха мнозина войници при разрив на стволове. \n  \nРедакция БЛИЦ (по публикация в svpressa.ru) \n \n", "date": "2017.12.21", "title": "Украинската армия след три седмици ще остане без снаряди"}
{"url": "https://www.blitz.bg/lyubopitno/razgadakha-nay-starata-morska-misteriya-kray-papua-nova-gvineya-snimki_news566253.html", "text": "\n Останките от първата военноморска подводница в Австралия бяха открити след 103-годишно търсене, предава ВВС. \n HMAS AE-1 е първата подводница на съюзниците, изгубена по време на Първата световна война. Тя изчезнала край остров Рабаул, Папуа Нова Гвинея, с 35 австралийски и британски моряци на борда през 1914 г. \n 13-ата издирвателна мисия на плавателния съд доведе до откриването му във водите на остров Херцог на Йорк в Папуа Нова Гвинея. Откритието разрешава най-старата морска мистерия в Австралия, съобщава правителството. \n  \n \n „Това е едно от най-значимите открития във военноморската история на Австралия“, каза в четвъртък министърът на отбраната Мариз Пейн. \n„Това е първата загуба на Кралския австралийски военноморски флот и първата загуба на подводница на съюзниците в Първата световна война - значителна трагедия, усетена от страната ни и от нашите съюзници“, допълва министърът. \n  \n \n Екипът използвал подводен дрон, плаващ на 40 метра над морското дъно, за да обходи района. Останките били открити на повече от 300 метра дълбочина. Членовете на екипа организирали кратка възпоменателна служба за хората, които загубили живота си на борда. \n Правителството ще опита да се свърже с потомци на екипажа и също така работи за създаването на възпоменателни паметници на мястото. \n  \n \n \n„Аз наистина вярвам, че това ще донесе спокойствие на семействата и на потомците на екипажа, който загуби живота си на борда, може би след време ще открием каква е причината за потъването на подводницата“, каза Пейн. \n  \n \n \nИзточник: Profit.bg. \n", "date": "2017.12.21", "title": "Разгадаха най-старата морска мистерия край Папуа Нова Гвинея (СНИМКИ)"}
{"url": "https://www.blitz.bg/layfstayl/shoubiznes/desi-banova-e-bremenna-no-pritesnena-che-shche-zaprilicha-na-slonitsa-zashchoto-s-plevneliev-ochakvat_news566246.html", "text": "Връзката на Деси Банова и Росен Плевнелиев се развива по-шеметно и от най-смелите прогнози. Два месеца след телевизионното признание на бившия президент, че със синиоптичката са влюбени и живеят заедно, сега дойде и още една сензационна новина за двойката - те чакат потомство, твърди \"Уикенд\".\nПри това бебетата им ще са не едно, а две. Самата метеороложка се похвали преди няколко дни пред хора от приятелския си антураж, че е ходила на преглед с ултразвук и той е показал, че носи в утробата си близнаци. \nЗародишът в корема на Деси явно е отскоро, тъй като на нея все още не й личи/ Самата синоптичка много се радвала, че ще има две дечица от любимия си, но същевременно била доста притеснена за фигурата си. От свои приятелки тя знаела, че бременните с близнаци дами карат по-тежко месеците преди раждането и наедряват драстично.  \n\"Убедена съм, че Росен ще ме обича дори да заприличам на слоница\", самоуспокоявала се тя. \nОще когато връзката й с президента стана публично известна Банова обяви, че иска деца от новия си мъж. Според запознати тогава тя вече е била заченала от бившия държавен глава, но на този етап не желаела да оповестява това. \nНовината, че звездна двойка №1 на 2017 г. ще се сдобие с общи наследници обяснява защо Плевнелиев и изгората му са толкова щастливи напоследък. Навсякъде, където се появят заедно, двамата сияят като ученички, усетили за пръв път любовните трепети. Причината за тийнейджърското им и на моменти неадекватно поведение е именно радостта им от бременността.\n", "date": "2017.12.21", "title": "Деси Банова е бременна, но притеснена, че ще заприлича на слоница, защото с Плевнелиев очакват...."}
{"url": "https://www.blitz.bg/svyat/skandal-izbukhna-zaradi-kamasutra-v-logoto-na-svetovnoto-prvenstvo-po-shakhmat-snimka_news566170.html", "text": "Представеното лого, което е разработено от московското дизайнерско бюро \"Щука\", предизвика вълна от критики от страна на спортистите и потребители в мрежата.\nНа официалния сайт на ФИДЕ се появи логото на Световното първенство по шахмат, което ще се проведе през 2018 г. в Лондон. На него са изобразени двама души, седнали един срещу друг, които държат в ръцете си шахматна дъска с преплетени крака. \nСпортистите и любителите на шахмата останали недоволни от логото. В него те забелязали поза от \"Камасутра\". Австралийски гросмайстор също е реагирал на изображението и го е публикувал в социалните мрежи. \n\"Това е официално лого на световното първенство по шахмат. И не, това не е шега\", написа към туита си Дейвид Смердън. \nУнгарската шахматистка Сюзън Полгар също коментира изображението в Туитър. \n\"Логото на Световното първенство - 2018, възможно ли е такива неща да се показват и на децата?\" \nОт самата световна федерация твърдят, че логото се явява \"спортно и модно\".  Превод и редакция: БЛИЦ \n", "date": "2017.12.21", "title": "Скандал избухна заради \"Камасутра\" в логото на световното първенство по шахмат (СНИМКА)"}
{"url": "https://www.blitz.bg/svyat/bezpretsedentni-deystviya-ot-evropeyskata-komisiya-spryamo-pravosdieto-v-polsha_news566172.html", "text": "След двугодишен спор с Полша, в сряда, 20 декември, Европейската комисия прие заключение, че съществува очевиден риск от тежко нарушение на върховенството на закона в страната, и препоръча на Съвета на ЕС да приеме решение съгласно член 7 (параграф 1) от Договора за ЕС. Той предвижда механизъм, при който с мнозинство от четири пети членовете на Съвета могат да констатират очевиден риск от тежко нарушение от държава членка на общите ценности, посочени в член 2 от Договора, и да отправят официално предупреждение към Полша от името на ЕС. Приетата в сряда препоръка допълва предишните три от юли 2017г. и юли и декември 2016 г., и се отнася до липсата на независим и легитимен конституционен контрол в Полша.\n„Взехме решението за задействане на член 7 с тежко сърце. Но фактите не ни оставиха никакъв друг избор“, заяви заместник-председателят на ЕК Франс Тимерманс. Нидерландският политик отбеляза, че изпълнителният орган на ЕС е бил близо до задействането на член 7 срещу Полша още през месец юли. \n„Положението оттогава насам не е подобрило, а се е влошило“, подчерта Тимерманс. Съгласно думите му, 13 от законите, приети в Полша през последните две години, създават ситуация, при която правителството „може систематично да се намесва политически в състава, правомощията, администрацията и функционирането\" на съдебните органи. \nСъщевременно той подчерта, че ЕК има готовност да преразгледа решението си, в случай че правителството във Варшава въведе промените в областта на върховенството на закона, препоръчани от Брюксел. \nВ прессъобщението от ЕК бе пояснено, че действието е продиктувано с цел защита на върховенството на закона. „Правосъдните реформи в Полша доведоха до това, че съдебната система в страната е под политически контрол на управляващото мнозинство. Когато няма съдебна независимост, възникват сериозни опасения за ефективното прилагане на законодателството на ЕС – от защитата на инвестициите до взаимното признаване на съдебни решения в сферата на попечителството над деца или изпълнението на Европейски заповеди за арест“. \nСъщевременно Комисията продължи следваща фаза на друга, стандартна процедура срещу Полша за установяване на нарушение въз основа на правото на ЕС. Става дума за обнародвания полски Закон за организация на общите съдилища, заради който сега е сезиран Съдът на ЕС. \nВъншният министър на Полша Витолд Вашчиковски заяви по-рано в сряда, че Полша „прокарва [законни] решения, които вече съществуват в много държави-членки на ЕС\". „Не сме съгласни с двойните стандарти - в други европейски държави, т.нар. стари демокрации, тези решения може да съществуват, докато в Полша, която е нова демокрация, тези решение не се приемат от органите на ЕС“, допълни първият дипломат на Варшава. \nСлед обявяване на решението на ЕК, Варшава определи като „политическа\" стъпката на ЕС за започване на безпрецедентно производство срещу Варшава. „Полша изразява съжаление за започването от страна на ЕК на процедурата, предвидена в член 7, която е по същество политическа, а не правна\", бе казано в изявление на полското външно министерство, в което се допълва, че действията на Брюксел подкопават „взаимното доверие“. \nВ следващите дни обаче се очаква полският президент Анджей Дуда да утвърди нови промени в закона, които включват намаляване на пенсионната възраст на съдиите от 70 до 65 години. Това може да доведе до незабавното отстраняване на около 40 процента от състава на Върховния съд. Предприетата от ЕК стъпка не означава, че ще бъдат наложени санкции на Полша. За такива е необходима единодушна подкрепа от държавите от Общността, а Унгария вече заяви, че няма да подкрепи решението. \nНа свой ред лидерите на Франция и Германия увериха, че ще застанат зад решението на ЕК. „Ако се стигне до решение, то ние ще го подкрепим“, заяви по-рано в сряда говорителят на правителството на ФРГ Щефан Зайберт пред журналисти.  \nИзточник: \"Фокус\"\n", "date": "2017.12.21", "title": "Безпрецедентни действия от Европейската комисия спрямо правосъдието в Полша"}
{"url": "https://www.blitz.bg/obshtestvo/stogodishna-amerikanka-razkri-taynata-na-dlgoletieto-si-nyama-da-povyarvate-kakvo-pokhapva-tya-pochti-vseki-den-video_news566174.html", "text": "Дороти Флечър, от американския град Ноубълсвил, след два дни ще навърши точно 100 години. Тя сподели тайната на дълголетието си пред Indy Star. Според думите на възрастната жена, всичко се състои в това, че тя почти всеки ден консумира чийзбургер, пържени картофи и газирана напитка.\nТя твърди, че не е планирала да доживее до сто години и не спазва никакви правила за хранене. Старицата просто не се ограничава в избора си на храна. \nИзданието отбелязва, че собственикът на един от ресторантите за бързо хранене е поканил старата жена да отпразнува своя юбилей в неговото заведение и й е дал VIP клиентска карта. Превод и редакция: БЛИЦ \n  \n", "date": "2017.12.21", "title": "Стогодишна американка разкри тайната на дълголетието си. Няма да повярвате какво похапва тя почти всеки ден.... (ВИДЕО)"}
{"url": "https://www.blitz.bg/obshtestvo/publikuvakha-spisk-na-stranite-s-nay-golyamo-blagodenstvie_news566175.html", "text": "Институтът \"Легатум\" (Legatum), изследователска група, пусна годишния си Индекс на глобалното благоденствие — голямо проучване, което класира страните на базата на фактори, включващи национално богатство, ниво на образование и безопасност.\nЕдин от ключовите фактори, които изследването взема под внимание е управлението на страните, разделено на три категории: ефективно управление, демокрация и политическо участие и върховенство на закона. Legatum измерва тези променливи, като разглежда въпроси като избирателната активност, законодателната независимост и брой жени в парламента. \nВъпреки че европейските държави доминират в списъка, там намират място и шепа страни от другата страна на Атлантическия океан. \n17. Япония — Япония е единствената азиатска страна, която попада в топ 17 на най-добре управляваните държави. Тя функционира под конституционна монархия, в която императорът има главно церемониални задължения. \n16. Белгия — Освен че е централата на ЕС и НАТО, Белгия е класирана като една от най-добре управляваните държави на света. Тя функционира под федерална политическа система, при която регионите имат значителни правомощия. \n15. Австрия — немскоговорещата страна заема тази позиция от няколко години, но с лед последните избори, които я направиха единствената западноевропейска страна, в която крайнодесните са на власт, мястото ѝ в класацията може да се промени. \n14. Ирландия — Ирландия е парламентарна демокрация. Парламентът се нарича Оирайхтас и се ръководи от избран лидер, известен като Таоайах. \n13. Австралия — Австралия е една от малкото неевропейски държави, които попадат в топ 17. \n12. Исландия — с население от малко над 320 000 души, скандинавската островна нация попада в списъка на \"Легатум\" за управление за втора поредна година. \n11. Обединеното кралство — Една от най-старите демокрации в света. Народните представители се срещат в Уестминстър, Лондон. \n10. Германия — Западноевропейската държава е основен енергиен посредник в Европейския съюз и освен това се управлява като независима структура. Тя също така попада в тази класация заради качествената си икономика и естествена околна среда. \n9. Канада — Държавата от северната половина на Северна Америка успява да влезе в списъка на най-добре управляваните страни в света, за разлика от южната си съседка — САЩ. Канада в момента се ръководи от либералния премиер Джъстин Трюдо. \n8. Люксембург — Освен всичко друго, страната е известна и като данъчно убежище. Люксембург се класира високо в индекса за добре управлявана държава. Тя се нарежда първа по критерии като лична свобода и здравеопазване, което я поставя на нейната висока позиция в общия индекс. \n7. Дания — Дания е поставена високо в списъка, макар и зад някои от скандинавските ѝ колеги. Нейният национален парламент се нарича Folketing. \n6. Швейцария — федералната европейска република се нарежда на първо място в списъка за образование, но също така се нарежда на високо място и за управление. Парламентът има две камари, а всички 246 членове на двете камари се избират пряко от народа. \n5. Швеция — Швеция е паднала с едно място от предходната година, но все още се нарежда като една от най-добре управляваните държави на планетата. \n4. Холандия — Малката западноевропейска страна се издига високо в списъка. Хага, където се намира нейният парламент, е дом на над 150 международни организации, включително Международния наказателен съд. \n3. Норвегия — Скандинавската нация е изключително добре управлявана, може би най-добре управляваната страна в света. Въпреки това не заема челното място, тъй като изостава по други важни критерии, които Легатум взема предвид. \n2. Нова Зеландия — островната нация в Тихия океан попада на втора позиция за втора поредна година. Тя се класира високо и заради свободния пазар, личната свобода и силното чувство за общество. \n1. Финландия — Може би не е изненадващо, че северната държава е начело в списъка.          \nИзточник: fakti.bg                                                                      \n", "date": "2017.12.21", "title": "Публикуваха списък на страните с най-голямо благоденствие"}
{"url": "https://www.blitz.bg/svyat/pishchnata-dshcherya-na-deyvid-khaselkhof-se-razgoli-v-seksi-fotosesiya-snimki-18_news566176.html", "text": "Хейли Хаселхоф, дъщерята на известния актьор от „Спасители на плажа“ Дейвид Хаселхоф, позира в сатенено бельо в откровена фотосесия,. Снимките на 25-годишната пухкава красавица, която е популярен „плюс сайз“ модел още от 14-годишна възраст, бяха направени в спалнята на известен лондонски хотел и сега красят страниците на списание „Слинк”.\nХейли изглежда страхотно в черно, розово, с бели сутиен и бикини и приковава погледите със секси извивките на тялото си.    \nМоделът споделя, че е важно да се публикуват материали, чиято цел е да култивира повече увереност и приемане на физическите дадености сред хората. Самата тя казва пред изданието, че е влюбена в пищните си форми и отправя призив към всички да се чувстват прекрасно в тялото си. \n„Ние жените е необходимо да обичаме телата си заради всичко това, което ни дават, а не само заради това как изглеждат“, добавя Хейли, която е дъщеря на 54-годишната актриса Памела Бах. Превод и редакция: БЛИЦ \n \n", "date": "2017.12.21", "title": "Пищната дъщеря на Дейвид Хаселхоф се разголи в секси фотосесия (СНИМКИ 18+)"}
{"url": "https://www.blitz.bg/svyat/oshche-dvama-severnokoreytsi-izbyagakha-v-yuzhna-koreya_news566178.html", "text": "След като преди часове севернокорейски войник избяга в Южна Корея през демилитаризираната зона, крайбрежната охрана на Южна Корея откри лодка с двама граждани на КНДР в морето. Те заявили, че не искат да се връщат в родината си, съобщава Younhap.\n\"Кораб на военния флот ги е открил на около 100 километра северно от остров Лианкур по време на патрулиране\", информираха от министерството на Южна Корея. \nСпоред думите на моряците, севернокорейците са се съгласили да напуснат лодката си и да достигнат брега като се качат на военния кораб. \nТака за годината броят на избягалите от КНДР в Южна Корея нарасна до 15 души, четирима от които са военни. Превод и редакция: БЛИЦ \n", "date": "2017.12.21", "title": "Още двама севернокорейци избягаха в Южна Корея"}
{"url": "https://www.blitz.bg/kriminalni/vrkhovniyat-sd-v-london-popari-oligarkha-kolomoyski-ss-zapoved-za-svetoven-arest-na-tsyaloto-mu-bogatstvo_news566185.html", "text": "\n Върховният съд в Лондон издаде заповед за световен арест на активите на бившите собственици на украинската \"Приватбанк\" Игор Коломойске и Генадий Боголюбов, а също така и на шест предположително принадлежащи им компании. Това се съобщава в пресбюлетин на банката, цитиран от световните агенции.  \nРешението е прието на базата на доказателства, представени пред съда, от които следва, че Коломойски и Боголюбов незаконо са източили от банката почти два милиарда долара, се казва в съобщението.   \nПравителството на Украйна през декември 2016 г. национализира най-голямата частна банка в страната - \"Приватбанк\", защото заради източването ѝ имаше заплаха от срив на цялата банкова система в страната. Още през пролетта на 2015 г. Коломойски избяга от Украйна. Банката му щедро финансираше наказателните отряди на Киев в Донбас. Превод: БЛИЦ \n \n", "date": "2017.12.21", "title": "Върховният съд в Лондон попари олигарха Коломойски със заповед за световен арест на цялото му богатство"}
{"url": "https://www.blitz.bg/layfstayl/izvestnite-rozhdenitsi-na-21-dekemvri_news566215.html", "text": "\n Днес повод за празнуване и почерпка имат: \n  У нас: Проф. д-р Анелия Мингова , член на Консултативния съвет по законодателството на Народното събрание, бивш член на ВСС и бивш депутат Благой Георгиев (Джизъса) , футболист. Халфьт на руския Оренбург получи травма и в края на октомври 2017 претърпя операция, която го вади от строя до края на годината Бойко Кръстанов , актьор, известен с ролята на Дани Касабов в българския сериал \"Стъклен дом\" и като Ерол Метин в „Под прикритие“ Илиян Тимчев , депутат от „БСП за България“ в 44-ото НС, бивш председател на ОбС Берковица Никола Абаджиев , председател на Българската асоциация на дружествата за допълнително пенсионно осигуряване (БАДДПО). \n  По света: Алисия Алонсо , легендарна кубинска прима балерина и хореограф, директор на Националния балет на Куба. Вече на 96 години, сляпа и крехка, една от най-почитаните танцьорки на всички времена сега танцува мислено („в главата си“, както сама се изразява), но остава здраво свързана с балета. Джейн Фонда , американска актриса, двукратна носителка на наградата Оскар, трикратна носителка на наградата Златен глобус, политическа активистка, феминистка и основателка на течения във фитнеса и аеробиката. 80-годишна , тя продължава да се снима в киното и телевизията, пише книги, спортува и дава съвети за любовния и сексуалния живот на хората от третата възраст. Последният й засега филм, „Душите ни нощем”, е разказ за късната любов, а неин партньор е Робърт Редфорд Жюли Делпи,  френско-американска киноактриса. Номинирана три пъти за „Сезар“ (като актриса и сценаристка)  и два пъти за „Оскар“ като сценаристка  По време на състоялото се преди дни 30-о издание на Европейската киноакадемия (EFA) бе удостоена със специална премия за принос в световното кино Кийфър Съдърланд , канадски актьор, носител на „Златен глобус“ за най-добър актьор за участието си в телевизионния сериал \"24\", по две награди „Еми“ и „Сателит“. Актьорът не се отказва от киното и се снима в \"Телефонна клопка\" на Джоел Шумахер, в \"Крадец на животи\" на Ди Джей Карузо (с Анджелина Джоли, Итън Хоук и др.), във филма на ужасите \"Огледала\", a последното му по-значимо участие засега е в \"Меланхолия\" на Ларс фон Триер. Крис Евърт , бивша американска тенисистка, смятана за първият секссимвол в женския тенис Михаил Саакашвили , президент на Грузия в периода 2004 - 2013 г., губернатор на Одеската областна държавна администрация до ноември 2016  и настоящ украински опозиционер. Наскоро бе арестуван с помощта на спецчасти и обвинен в подпомагане на престъпна организация обвинения, които той твърди, че са били изфабрикувани, за да бъде възпрепятствана неговата кампания да свали от власт президента Петро Порошенко, Рей Романо , американски актьор и комик, носител на награда Еми, най-известен с ролята си в комедийния сериал „Всички обичат Реймънд“ и като гласа на Мани в сериала \"Ледена епоха\" Самюъл Джаксън , американски актьор, познат като философстващия престъпник Джулс от „Криминале” и от филмите. „Джаки Браун”, „Джанго без окови”, „Омразната осморка”. Гледали сме го и в „Междузвездни войни”, S.W.A.T., „Смяна на платната”, „Недосегаемият”, „Парламентьорът”, „Време за убиване” „Легендата за Тарзан“ и „Домът на мис Перигрин за чудати деца“ (2016). Той бе у нас за снимките на „Бодигард на убиеца“, където си партнира с Райън Рейнолдс и Гари Олдман \n \n", "date": "2017.12.21", "title": "Известните рожденици на 21 декември"}
{"url": "https://www.blitz.bg/stsena/leydi-gaga-podpisa-sdelka-za-milioni_news566160.html", "text": "Лейди Гага подписа договор за милиони в Лас Вегас. Певицата ще има постоянно шоу в едно от големите казина в града. Заплащането й ще бъде по 1 млн. долара на вечер, а в следващите две години са предвидени 74 представления, съобщава Нова телевизия.\nПостоянно шоу в американската столица на хазарта обикновено имат най-големите звезди в шоубизнеса. Навремето такива представления са изнасяли Франк Синатра, Елвис Пресли и Лайза Минели. \nВ последните години постоянно шоу имаха Дженифър Лопес и Бритни Спиърс.\n", "date": "2017.12.21", "title": "Лейди Гага подписа сделка за милиони"}
{"url": "https://www.blitz.bg/stsena/zhivott-na-kholivudskata-ikona-meril-striyp-se-prevrna-v-istinski-ad-amerikantsite-obyavikha-boykot-na-aktrisata-zaradi-razvratnika-uaynstiyn-snimki_news566161.html", "text": "Жителите на Лос Анджелис обявиха бойкот на актрисата Мерил Стрийп , която, според възмутената общественост е била наясно с престъпленията на продуцента Харви Уайнстийн , обаче, продължава да си сътрудничи и да работи с него. В града на киното са поставени плакати със снимка на Мерил Стрийп и надписа \"Тя е знаела\", съобщава Hollywood Reporter.\nПлакатите, изобличаващи световноизвестната актриса се появиха в близост до нейния дом, офиса на Гилдията на филмовите актьори, както и до студиото 20th Century Fox, който се готви да пусне филма \"Тайното досие\" с участието на Мерил Стрийп. \nПърва с критика към нея излезе колежката й Роуз МакГоуън, която заяви, че Стрийп съзнателно е мълчала за действията на Уайнстийн, за да не прекъсне бизнес отношения с него. \nОбвинената холивудска икона от своя страна отрече всички обвинения  по неин адреса  като заяви, че тя не е прикривала нищо конкретно. \nОбвинения в изнасилване и сексуален тормоз от Харви Уайнстийн бяха предявени от най-малко 50 актриси, сред които Ашли Джъд, Ромола Гарай, Розана Аркет и Анджелина Джоли. В резултат на скандала продуцентът бе изключен от Американската филмова академия, а също така бе уволнен от собствената си компания. Превод и редакция: БЛИЦ \n \n", "date": "2017.12.21", "title": "Животът на холивудската икона Мерил Стрийп се превърна в истински ад! Американците обявиха бойкот на актрисата заради развратника Уайнстийн (СНИМКИ)"}
{"url": "https://www.blitz.bg/stsena/irina-sheyk-nagoreshchi-mrezhata-supermodelt-vleze-v-obraza-na-seksapilna-kauboyka-snimkivideo_news566165.html", "text": "Супермоделът Ирина Шейк участва в заснемането на коледния календар LOVE advent 2017. Красавицата се появи в образа на секси каубойка, в компанията на жив кактус и не по-малко неустоим каубой.\nПотребителите в интернет не оцениха творческия импулс на фотографа и оставиха обезсърчителни коментари към него. \n\"Ирина е абсолютно зашеметяваща, но видеото е твърде нелепо. Дори не разбирам какво гледам в момента\", пише една от коментиращите в мрежата \n\"Не съм сигурен, че целта на видеото е такава, но то се оказа смешно\", пише друг потребител. \nСписание Love публикува видео от снимките и на страницата си в \"Инстаграм\", но и там коментарите на публиката не бяха по-положителни от тези в YouTube. \n\"Как успяхте да направите такъв лош видеоклип с богиня като Ирина?\" \nВъпреки това повечето зрители отбелязаха, че дори странната идея на режисьора не успява да развали впечатлението от красотата на супермодела от Русия. Превод и редакция: БЛИЦ \n  \n", "date": "2017.12.21", "title": "Ирина Шейк нагорещи мрежата! Супермоделът влезе в образа на сексапилна каубойка (СНИМКИ/ВИДЕО)"}
{"url": "https://www.blitz.bg/svyat/vegani-se-zakanikha-da-zarazyat-ss-solna-kiselina-khranite-v-magazinite-za-koleda_news566044.html", "text": "\n Неизвестни заплашиха да поставят отрова в храната по рафтовете в супермаркетите в Гърция, като известието е публикувано в Индимедия, чрез снимки, съобщава \"Български новини\".  \nВ тях те твърдят, се показва начинът, по който ще поставят в тези храни солна киселина. \n„Тези дни, по  Коледа хиляди хора ще напуснат домовете си, за да направят необходимите покупки за коледната трапеза запълвайки я боклук с красиви и блестящи опаковки“ се посочва, наред с другото, в съобщението. \n„Цялата тази вакханалия се провежда, като резултат  от жертви на милиони живи същества заклани, за да задоволяват  кулинарните  нужди на хората“, добавят те.  Те заплашват да заразят продуктите със солна киселина в супермаркетите от 20 до 24 декември. \n \n", "date": "2017.12.21", "title": "Вегани се заканиха да заразят със солна киселина храните в магазините за Коледа"}
