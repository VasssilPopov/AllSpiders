{"url": "https://www.blitz.bg/svyat/germaniya-vse-po-blizo-do-koalitsionno-pravitelstvo_news573137.html", "text": "\n Германия се приближава към съставянето на коалиционно правителство. Социалдемократите подкрепиха започването на официални преговори с консерваторите на канцлера Ангела Меркел, съобщава bTV. \n Това бе игра на нерви до последната секунда – на извънреден конгрес на германската социалдемократическа партия в Бон делегатите гласуваха с \"да\" за започване на преговори за голяма коалиция. \n Те ще започнат още в понеделник. До последно никой не можеше да прогнозира какъв ще е изходът от вота. \n Снимка: Reuters \n Противниците на влизане отново в правителство с консерваторите и с канцлер Ангела Меркел са почти толкова, колкото и привържениците. Гласуването го показа – от общо 642 делегата 362 гласуваха с \"да\", а 279 с \"не\". Само един делегат се въздържа. \n От нас зависи дали има бъдеще Европа, подчерта лидерът на социалдемократите Мартин Шулц. \n „Вчера ми се обади френският президент Еманюел Макрон. Това е разбираемо – Европа наблюдава внимателно какво се случва тук, в Бон, през този толкова специален ден”, заяви още Мартин Шулц. \n", "date": "2018.01.21", "title": "Германия все по-близо до коалиционно правителство"}
{"url": "https://www.blitz.bg/svyat/eto-kakvi-us-poslanitsi-ima-dzhon-khntsman-se-potopi-v-ledena-reka-kray-moskva-na-krshchene-gospodne-za-da-razbere-po-dobre-rusiya-video_news573094.html", "text": "\n Посланикът на САЩ в Русия Джон Хънтсман участва в традиционните къпания за Кръщение Господне. Дипломатът се потопи в ледените води на река Истра. Преди това Хънсман посети Воскресенския Новоерусалимски мъжки манастир в Подмосковието. \nДипломатът пристигна там заедно със съпругата и дъщеря си. Той бе придружаван от други сътрудници на посолството. Хънтсман направи обиколка на обителта, а представители на Руската православна църква му разказаха за историята на иконите. След това заедно с членовете на семейството си запали свещи. \nНакрая Хънтсман и другите дипломати се отправиха към река Истра, където бе оборудвано специално място за потапяне във водата. Посланикът се потопи три пъти в ледените води на реката, а примерът му бе последван и от останалите дипломати. \nПо думите на посланика това е било незабравимо изживяване за него. „Никога няма да забравя това къпане, направи ми невероятно впечатление. Това е една наистина една велика руска традиция. Не е изключено и аз да стана експерт по руските традиции, разбирането на които помага за развиване на връзките между хората“, заяви посланикът на САЩ в Русия. \n„Доверието и взаимоотношенията се основават точно на развиване на връзките между хората. Разбира се пред нас са изправени сложни въпроси и за тяхното решение трябват много време и усилия, но срещайки се с хората ние развиваме това доверие“, подчерта посланикът. Превод БЛИЦ   \n \n", "date": "2018.01.21", "title": "Ето какви US-посланици има! Джон Хънтсман се потопи в ледена река край Москва на Кръщене Господне, за да разбере по-добре Русия (ВИДЕО)"}
{"url": "https://www.blitz.bg/layfstayl/skorost/tazi-emblema-e-poznata-na-vsichki-no-istoriyata-y-edva-li_news573095.html", "text": "\n Със сигурност повечето фенове на BMW знаят произхода на баварската емблема, но ще се изненадата ли да разберете, че и жребецът има самолетен произход? \nЧерният жребец е едно от най-разпознаваемите лога в света. То е почти толкова емблематично, колкото е и самото име на компанията, но какъв е произходът му? Според италианската марка, Енцо Ферари е говорил по този въпрос само веднъж. \nПреди Енцо Ферари да стане известен с производството на едни от на впечатляващите улични и състезателни автомобили, той е състезател. Енцо усеща успеха с Alfa Romeo, печелейки състезанието Coppa Acerbo 1924 в Италия. През 1929 г. се формира екипът Scuderia Ferrari, който използва основно автомобили Alfa Romeo в различни категории. \nЕдин ден Енцо се среща с родителите на въздушния ас Франческо Барака, върху фюзелажа на чийто самолет е нарисуван изправен на задните си крака кон. Те му предложили да сложи жребец върху автомобилите си за късмет. Енцо благодарил, но зад жребеца сложил жълт фон, цвят, символичен за Маранело. Така се ражда емблемата на Ferrari. \nПрез 1932 г. жълтият щит с черен жребец се появява върху автомобилите Alfa Romeo, с които Enzo Scuderia участва в Гран При на Спа. Когато Alfa изпада във финансови затруднения през 1933 г., тя се оттегля от състезанията, оставяйки Scuderia Ferrari като самостоятелен състезателен отбор. Тогава логото става по-изразено и видимо, което застава на решетката и на 1935 Alfa Romeo Bimotore. \nПо-късно Alfa Romeo купува акции в Scuderia Ferrari и се развива в Alfa Corse. След като избухва Втората Световна война, Енцо напуска Alfa Romeo, за да започне да произвежда свои собствени автомобили. Стига се до споразумение, че той не може да използва името Ferrari в продължение на четири години. Компанията му започва да произвежда различни машини, но страстта му към моторния спорт не го напуска през годините на войната – дори след като фабриката му в Маранело е бомбардирана. \nПрез 1947 г. Ferrari произвежда автомобила Tipo 125S с 12-цилиндров двигател, който гордо носи емблемата с черния жребец, придружавана от името Ferrari. Автомобилът дебютира в Гран При на Италия през 1948 г. Източник: \"Флагман\" \n", "date": "2018.01.21", "title": "Тази емблема е позната на всички, но историята й – едва ли"}
{"url": "https://www.blitz.bg/svyat/asad-km-erdogan-vednaga-napusnete-siriya-snimki_news573104.html", "text": "Президентът на Сирия Башар Асад окачестви като \"застрашителна агресия\" турската военна операция срещу кюрдския анклав Африн на сирийска територия. Това съобщи сирийската информационна агенция САНА, цитирана от световните медии. По думите на Асад офанзивата е част от политиката, която Анкара следва още от началото на кризата, основана на \"подкрепа за тероризма и терористични организации.\n Турция е твърд противник на режима на Асад и поддръжник на бунтовниците, които искат да го свалят от власт. \n В събота Генералния щаб в Анкара обяви началото на операцията \"Маслинова клонка\" срещу кюрдските сили в района на Африн. По последни данни турската авиация е поразила 153 мишени в Африн. \n Днес премиерът Бинали Йълдъръм оповести, че е започнала сухопътната част на операцията. Турски бойни части вече са навлезли на 5 към навътре в Северна Сирия. \n Иранската агенция ИРНА пусна официално съобщение, че външното министерство в Техеран приканва Анкара незабавно да прекрати операцията си. Според говорителя на ведомството Бахрам Гасеми задълбочаването на кризата в Африн може да бъде от полза за \"терористични групировки в Северна Сирия\". \n", "date": "2018.01.21", "title": "Асад към Ердоган: Веднага напуснете Сирия (СНИМКИ)"}
{"url": "https://www.blitz.bg/svyat/spored-kyurdite-avioudarite-po-afrin-se-nanasyat-s-odobrenieto-na-rusiya_news572972.html", "text": "За ударите, нанасяни от турските ВВС по контролирания от кюрдското опълчение район на Африн, наравно с Турция носи отговорност и Русия, съобщи агенцията на Иракски Кюрдистан Rudaw, цитирана от EADaily.\nВ съобщението се отбелязва, че кюрдските опълченци от YPG разпространили изявление, в което твърдят, че ударите на турските ВВС се нанасят със „съгласието на Русия” и затова тя носи отговорност за гибелта на гражданското население в Африн. \n  \nРуското интернет-издание EADaily цитира руския политик Франц Клинцевич, че Русия „няма да се намесва по военен път” в разрешаването на този конфликт. „Това нашите договори не го предвиждат” – казал той.  Превод и редакция: БЛИЦ \n \n", "date": "2018.01.21", "title": "Според кюрдите, авиоударите по Африн се нанасят с одобрението на Русия"}
{"url": "https://www.blitz.bg/svyat/novorodeno-bebe-tezhalo-edva-400-grama-no-ozhivyalo-dumite-na-lekarite-trognakha-tseliya-svyat_news573109.html", "text": "\n В Индия се родило бебе, което тежало едва 400 грама. Заради преждевременното раждане органите му били недоразвити и лекарите не давали голяма надежда на родителите, че момиченцето ще преживее. В малкото телце, обаче, се криел истински боец и момиченцето оживяло! \n„Решихме да се борим за живота на това бебенце, за да постигнем това, че момиченцата в Индия да бъдат опазени, да покажем, че това си струва и че те са ценни“, това разкрива пред чуждестранните медии лекарят от болницата Сунил Джангед. „В цяла Индия цари ужасяваща бедност и често, ако се роди момиченце, родителите или го убиват, или го дават в сиропиталище“, обяснил лекарят. \n„Бебенцата от нежния пол са приемани в Индия като даденост и жените все още не са пълноценни. Напоследък се увеличи и престъпността спрямо жените, те са изнасилвани, нападани, убивани“, завършил речта си на пресконференцията Сунил Джангед. Превод БЛИЦ \n", "date": "2018.01.21", "title": "Новородено бебе тежало едва 400 грама, но оживяло. Думите на лекарите трогнаха целия свят"}
{"url": "https://www.blitz.bg/svyat/bitkata-za-afrin-vse-po-krvava-kyurdite-sobshchikha-za-unishchozheni-turski-voynitsi-tankove-i-boytsi-ot-ssa_news573114.html", "text": "\n В хода на боевете на северозапад в Сирия са били убити четирима турски войника и 10 бойци, воюващи на страната на Турция. Това съобщава командването на YPG. \n„В резултат на стълкновенията в различни части на региона около Африн бяха убити десет души от нашествениците, ранени са 20 бандити (има се предвид членове на сирийската опозиция от ССА – ред.) Освен това четирима турски войника от окупаторите бяха убити и много ранени в стъклновенията в Билбиле“, се казва в информационното съобщение на YPG. \nПо-рано кюрдското опълчение съобщи, че в хода на стълкновенията неговите бойци са успели да унищожат пет турски танка в различни райони. \nЗа своите загуби YPG съобщава само, че трима нейни бойци са загинали при сблъсъци в Джендерес. Превод БЛИЦ   \n  \n \n", "date": "2018.01.21", "title": "Битката за Африн все по-кървава: Кюрдите съобщиха за унищожени турски войници, танкове и бойци от ССА"}
{"url": "https://www.blitz.bg/svyat/merkel-i-makron-obeshchakha-nov-tlask-na-es-km-po-tyasna-integratsiya_news573113.html", "text": "Канцлерът на Германия Ангела Меркел и френският президент Еманюел Макрон обявиха, че искат да задълбочат френско-германското сътрудничество и дадат нов тласък на ЕС към по-тясна интеграция, информира Reuters. \"Правим това с цел още повече да сближим народите на страните ни. И ние правим това, за да дадем на цяла Европа нов тласък, да я направим дори по-силна\", обяви Меркел в съвместно видео, качено в интернет.\n Двете държави се подготвят да  сключат ново двустранно споразумение. \n Двамата лидери проведоха среща в Париж в петък. Те разговаряха за възможността да се съгласуват реформи в еврозоната. Те обявиха, че са  ангажирани да подсилят съюза. \n", "date": "2018.01.21", "title": "Меркел и Макрон обещаха нов тласък на ЕС към по-тясна интеграция"}
{"url": "https://www.blitz.bg/layfstayl/shoubiznes/prvo-v-blits-shcherkata-na-gala-pak-pokaza-palava-snimka-lsna-v-legloto-samo-po_news572880.html", "text": "\n Щерката на Гала - Мари, не спира да пуска любопитни снимки из социалната мрежа.  , днес тя реши да се покаже и по нощничка. \nМари е поглезена като истинска принцеса. Утрото й е започнало в 12 на обяд със закуска в леглото. Красивото момиче е с черна сатенена нощница, но е наметнаа жилетка през ръцете си. \nНяма как да не отбележим, че щеркта на водещата на \"На кафе\" е наследила прословутата красота на майка си. Какъв е поводът за изнендата не става ясно, но феновете на Мари могат да оплакнат окото по чаровната млада дама. \n \n \n", "date": "2018.01.21", "title": "Първо в БЛИЦ! Щерката на Гала пак показа палава СНИМКА, лъсна в леглото само по..."}
{"url": "https://www.blitz.bg/svyat/neshchastnata-seks-zhertva-v-blgariya-na-poloviya-khishchnik-stivn-segal-se-izpovyada-i-razkri-strashna-tayna_news573029.html", "text": "\n . Обвиненията идват от  . Тя по това време е била на 26 години и е пристигнала в София, за да репетира реплики за филма и била развълнувана от срещата със Сегал, който за нея бил \"герой от детството\".  \nАктрисата разказа в откровен разговор какво точно се е случило в онзи ден, цитирана от bTV. \n„Когато пристигнахме, отидохме в хотела в неговия апартамент. За първи път се запознах с него в спалнята му. Режисьорът бе там, не бях сама. Тогава не ми се струваше толкова ненормално и нестандартно. Трябваше да се запозная с хора от филма. Другите хора от филма бяха в съседната стая. Аз стоях на стол срещу него. В стаята бях около час, плюс, минус 10 минути. Много говорихме, за бойни изкуства, будизъм, за филми. В този разговор нямаше нищо странно, хвалеше ме много. После ме накара да си сваля горнището, но аз не исках да правя. После ме помоли да ида на леглото, за да ми направи масаж. Аз и това не направих. Но той дойде до мен и започна да ме масажира, аз станах и погледнах през прозореца. После след като се нажежи обстановката. Той успя да ми свали горнището и да ме разголи. Успя да ме сложи на леглото. Тогава аз се разплаках, когато ми каза, че ще ми покаже интимните си части. Когато се разплаках, той ме пусна и ми се извини. Излязох от стаята, като се опитах да си придам нормален вид“, разказва актрисата. \n„Не мисля, че този режисьор е знаел какво е станало вътре. Усещам, че не се чувстваше добре, че много му е било гузно. Бях много разстроена за дълго време. Беше ме страх някой да не разбере“, спомня си още тя. \nТя разкри и причината да сподели случилото се след толкова много години. „Много е трудно да се сподели такова нещо, когато се е случило. Нямаше причина да говоря това нещо, да го повдигам. И когато през октомври тези неща започнаха да излизат и как хората започват да критикуват жертвите, това ме подтикна“, посочи тя и допълни, че все пак това не е практика. \n„Мога да ви кажа, че с толкова много хора съм работила, с толкова много продуценти, навсякъде по света. Искам хората да знаят, че това не се случва постоянно“, разказа тя. \nВсе пак актрисата разкри, че това е бил вторият път, когато нещо подобно ѝ се е случвало. \n„Първият път, това е нещо, което не съм споделяла и може би няма да споделя“, призна тя. \nТя посочи и какво би казала на Сегал, ако днес го види очи в очи. \n„Бих искала да му кажа, че му прощавам. Бих искала да вярвам, че мога да го направя“, казва още тя.\n", "date": "2018.01.21", "title": "Нещастната секс жертва в България на половия хищник Стивън Сегал се изповяда и разкри страшна тайна"}
{"url": "https://www.blitz.bg/svyat/britanski-politik-s-unikalno-predlozhenie-kastrirayte-vsichki-bednyatsi-i-tezi-na-sotsialni-pomoshchi_news573061.html", "text": "Членът на британския парламент от консервативната партия Бен Брадли предложи да се въведе принудителна кастрация за бедняците и безработните, които години наред живеят със социални помощи.\n28-годишният Брадли, който наскоро зае поста заместник-председател на партията, милосърдно предложи операцията вазектомия да бъде безплатна. Предложението си той представи в статия за портала BuzzFeed, подчертавайки, че „страната е потънала в море от бедняци-готованци“, при това безработните раждат по 4-5 деца, а семействата с високи доходи само едно или две.   \n„Това е просто ужасно, че има семейства, чийто съвкупен доход значително надвишава средния, само защото те имат по 10 деца. Простете, но колко деца да имате си е само ваш избор. Щом не може да ги издържате – престанете да раждате. Вазектомията трябва да е безплатна. Стотици семейства във Великобритания получават за сметка на социални помощи над 60 000 британски лири годишно, при това без дори да си мърдат и пръстта, само раждайки деца“, пише британският парламентарист.   \nВпоследствие статията бе изтрита, а политикът трябваше да поднесе извинения. Британското общество се скандализира от предложението му, а политическите му опоненти – лейбъристите – незабавно се възползваха от ситуацията и напомниха какви чудовища в момента са зад волана в Лондон. Превод и редакция: БЛИЦ \n \n", "date": "2018.01.21", "title": "Британски политик с уникално предложение: Кастрирайте всички бедняци и тези на социални помощи"}
{"url": "https://www.blitz.bg/svyat/12-dushi-zaginakha-po-nelep-nachin-v-afganistan_news573036.html", "text": "\n Източници от афганистанските сили за сигурност съобщават, че поставена край път бомба е отнела живота на най-малко 12 цивилни в западната провинция Херат. Това предаде ABC News. \nГоворителят на местното полицейско управления Абдул Ахад Вализада съобщи, че 13-ти човек е ранен при експлозията, избухнала в неделя сутринта, ударила превозно средство в района Гулран. \nВсе още никоя терористична групировка не е поела отговорност за нападението, но Вализада смята, че зад него стоят талибаните, които често поставят експлозиви по пътищата, уточнява Фокус.  \n \n", "date": "2018.01.21", "title": "12 души загинаха по нелеп начин в Афганистан"}
{"url": "https://www.blitz.bg/svyat/shok-izdirvan-s-vlyazla-v-sila-prisda-napisa-pismo-v-ispaniya-sm-mvr-da-me-khvane_news573069.html", "text": "\n Не се укривам, във Валенсия съм. Това обяви Венцислав Ангелов – Чикагото, в писмо до БНТ във връзка с информацията, че властите у нас издирват няколко стотин бегълци с присъди, издадени в български съдилища. \n„Да, аз съм един от тези близо 600 човека с влязла в сила присъда – ефективно лишаване от свобода, които се издирват от МВР и международните институции. Не се укривам, а се намирам в град Валенсия, Испания и чрез вас искам да предизвикам институциите в България да си свършат работата, т. е. да ме установят точно къде се намирам, да бъда арестуван от местния отдел на Европол, за да се премине към процес по моето екстрадиране, за да излежа присъдата си в България“. \n \n \n \nПрипомняме, че по разпореждане на главния прокурор Сотир Цацаров бе започнала проверка във всички прокуратури за това колко лица с присъди за тежки престъпления все още не са в затвора и защо. Според данните техния брой е малко над 500 са лицата. \n", "date": "2018.01.21", "title": "Шок! Издирван с влязла в сила присъда написа писмо: В Испания съм, МВР да ме хване!"}
{"url": "https://www.blitz.bg/svyat/svett-na-muzikata-s-golyama-zaguba-otide-si-po-nelep-nachin-chlen-na-grupata-kinks_news573065.html", "text": "\n Бившият басист на групата \"Кинкс\" Джим Родфорд умря на 76-годишна възраст вследствие на травми, които получил, след като паднал от стълба, съобщиха световните агенции. \nГрупата \"Зомбис\", в която Родфорд свиреше от 1999 г., потвърди смъртта му на страницата си във Фейсбук. Съоснователят на \"Зомбис\" и изпълнител на клавишни Род Арджънт заяви, че братовчед му и дългогодишен член на бандата Джим Родфорд бе чудесен басист. \"С дълбока скръб съобщавам, че Джим си отиде от този свят - каза той. - Точната причина за смъртта му засега е неясна.\" \nРодфорд се присъедини към \"Кинкс\" през 1978 г., взе участие в нейни турнета и в записите на много от албумите й. Той бе неин член до 1996 г. \nСъоснователят на \"Кинкс\" Рей Дейвис написа в Туитър, че Родфорд бе неразделна част от групата. \nАрджънт отбеляза, че Джим бе посветил живота си на музиката.\n", "date": "2018.01.21", "title": "Светът на музиката с голяма загуба! Отиде си по нелеп начин член на групата \"Кинкс\""}
{"url": "https://www.blitz.bg/svyat/uchitelka-i-sherifska-spruga-napoi-uchenik-s-shampansko-i-posledva-oralno-iznasilvane_news573040.html", "text": "Учителка от Ню Йорк, съпруга на заместник-шериф на район на града напои стабилно с шампанско и склони към орален секс свой ученик. Това пише в. Daily Mail.\nПод данни на изданието, 29-годишната Дори Майърс е почерпила обилно с алкохол ученика и го развратила в личния си автомобил. Отбелязва се, че любителката на агнешкото ще бъде изправена пред съда по обвинения в изнасилване на непълнолетен. \n  \nУточнява се, че, според предварителната информация, тя е заплашена от глоба в размер на 50 000 долара. Превод и редакция: БЛИЦ \n \n", "date": "2018.01.21", "title": "Учителка и шерифска съпруга напои ученик с шампанско и последва орално изнасилване"}
{"url": "https://www.blitz.bg/svyat/padane-na-meteoriti-i-nashestvie-na-polyarni-sovi-veshchayat-neshcho-mnogo-losho-za-sashch_news573070.html", "text": "САЩ продължават да са в шаш след лъжливата тревога за ракетен удар по Хаваите. Първо, веднага след тревогата бе активирана военната авиация на страната. Бяха вдигнати стотици самолети, които, съдейки по всичко, са претърсвали крайбрежието на Атлантика в търсене на митична подводница, от която са били изстреляни ракетите, или някаква друга цел: за това може само да се гадае, пише Езорейтер.\n В същото време нещо странно се случва в небето на САЩ, защото първоначално американците бяха изплашени от странен метеорит, който падна в щата Мичиган на 17 януари.  \n \n Странен бе поради няколко причини:  \n  \n Ярките метеорити продължават да падат от небето над САЩ, при това сега те са наблюдавани от жителите на щатите Охайо, Илинойс, Чикаго, Толедо. Хората просто са поразени от яркостта на падащите тела, които при това мигат със зелено-сини оттенъци.  \nНито НАСА, нито метеоролозите, нито военните коментират тези странни събития, сякаш в САЩ няма нито вестници, нито телевизия. Само в интернет конспираторите излагат своите теории за случващото се:  \n \n Върху САЩ обаче се изсипа не само странен метеоритен дъжд, който незнайно защо вся паника сред американските военни и структурите на властта. След него започна нашествие на полярни сови, които живеят в арктическата тундра, избягвайки контакта с човека. Сега те буквално атакуват Детройт. Орнитолозите просто са в смут, като засега само се ограничават с предупреждения против хищниците, които с лекота може да нападат хора. Какво ги е довело в града?  \n \n Засега учените само гадаят - проблеми с електромагнитното поле на планетата, въз основа на което птиците се ориентират, започнало е нашествие на гризачи, които се ловят от совите, \"вещите\"  казват, че тази птица, според народните предания, не е на добро, а ако тя лети след пълчища гризачи, то гаси лампата, защото такова нашествие има само преди война, страшна епидемия и други огромни бедствия.  Превод и редакция: БЛИЦ \n", "date": "2018.01.21", "title": "Падане на метеорити и нашествие на полярни сови вещаят нещо много лошо за САЩ"}
{"url": "https://www.blitz.bg/blits-tv/kakvi-skrovishcha-krie-edin-ot-khlmovete-na-plovdiv-video-ot-ptichi-pogled_news573011.html", "text": "\n Небет тепе е едно от днешните шест тепета, запазили се до наши дни, около които е построен град Пловдив. Заедно с Джамбаз тепе и Таксим тепе на него е бил разположен античния град. Археологическият комплекс „Небет тепе“ е признат за паметник на културата от национално значение. В него са разкрити останки от първото праисторическо селище на Трихълмието, което датира от каменно-медната епоха IV-III хил. пр. н.е., съобщава trafficnews.bg. \nИмето Небет произлиза от турските думи „невбет“, т.е. „стража“ и „тепе“ – „хълм“. Предполага се, че през античността на хълма е бил разположен гарнизонът, който охранявал античния град. Друго наименование на хълма е „Музеев хълм“, като това име е свързано с най-даровития ученик на Орфей – тракиеца Музей. В по-късни времена се използва и името Евмолпия, с което античните автори са наричали Пловдив. \nПредполага се съществуването на няколко праисторически селища в Пловдив, като най-старото и най-значимото е това, разположено върху Небет тепе. Първоначално селището възниква в естествено укрепеното и защитено място на предната част на северния хълм. Постепенно то се разширява и към останалите хълмове. По това време градът е бил населяван от тракийското племе беси, като учените все още не могат да дадат еднозначно мнение за името на града – Евмолпия или Пулпудева. \nПрез 342 г. пр.н.е. Филип Македонски превзема тракийското селище на Небет тепе и го прекръства на Филипопол. През периода на елинизма градът се разраства в източна посока, предимно в пределите на Трихълмието и тяхното подножие. \nКомплексът Небет тепе продължава да играе важна роля като елемент от укрепленията на града до XIV век, с множество допълнения и подобрения по време на Античността и Средновековието. \nЕто ВИДЕО от птичи поглед, което показва красотата на тепето: \nПри разчистване на Небет тепе са открити останки от крепости стени и кули, а също и от други постройки. Най-старата част на крепостта е изпълнена без каквато и да било спойка, с големи сиенитни блокове в т.нар. циклопски градеж. През елинистическата епоха древнотракийската Евмолпия се разширява по цялото Трихълмие, както и в подножието му, а старото заселище с крепостта на Небет тепе се превръщат в цитадела на градския акропол, обхванал най-високите части на трите хълма. От този период са останките на западната крепостна стена с внушителната четириъгълна кула и вход от вътрешната ѝ страна. Има запазени дебели крепостни стени, обграждащи дворец и допълнителни постройки. \nЕдно от най-интересните разкрития е уникална потерна от римско време – таен тунел в скалния масив на северната стена от времето на Юстиниан Велики (VI век). Според предположение през него е преминавал апостол Павел. В тунела има запазено стълбище, отвеждало до десния бряг на реката: историци смятат, че някога оттам е минавала река Марица, чието корито е било толкова голямо, че е заемало днешния бул. „Шести септември“. \nЗапазени са също така и водохранилища, използвани при вражески обсади. Съхраненото и до днес правоъгълно водохранилище предизвиква интерес с размерите си и вместимостта от 350 куб.м. Той е изграден от редуващи се пояси от камъни и тухли, а стените и подът му са с хидрофобна замазка. В подножията на хълма се намират църквите „Свети Константин и Елена“ и Света Неделя. \nПрез 2017 година \nЕкипът на археоложката София Христева е разкрила и установила траекторията на западната крепостна стена, още 2 кули и други крепостни съоръжения на Небет тепе. Това показва, че интензивният градеж на Небет тепе е от 1 - 2 век, т.е. ранноримската време. Доказват го и множество открити римски монети и апликации от конска сбруя. \nТази година проучването на Небет тепе приключи, но разкопките ще продължат поне още няколко години. Това не пречи туристите да посещават обекта, заяви за радио Пловидв директорът на Археологическия музей Костадин Кисьов. Така е по цял свят - туристите наблюдават разкопките, които продължават, и така дори се превръщат в атракция за посетителите. Откритията, направени през миналата и тази година, ще бъдат подготвени за експонирането им. \nПриключиха разкопките и на най-голямата тракийска могила у нас Малтепе край с. Маноле, финансирани от община Пловдив. След 4-месечна работа археолозите откриха основите на сграда от 3 век след Христа, 2 гроба, култови ями, над 40 римски монети и множество метални предмети. Сградата е била с размери 8 на 5 метра, изградена от дървени колове, стените измазани с глина, а подът - тухлен. Вероятно е била временно жилище, обслужвала е процеса по издигането на могилата. Там може би са живели хората, охранявали или издигали могилата, разказа още директорът на РАМ – Пловдив, който е и ръководител на разкопките. Направено е и пълно геофизично проучване на Малтепе, което е много важно за бъдещото изследване на могилата. Така имаме пълна представа какви съоръжения има вътре в нея. Самата могила е свързана с покриването и съхраняването на монументално гробно съоръжение, което ще разкрием вероятно следващата година. Смятам, че съвсем скоро Малтепе ще бъде една от сензациите в българската археология, заяви доц. Кисьов. \n \n", "date": "2018.01.21", "title": "Какви съкровища крие един от хълмовете на Пловдив? (ВИДЕО ОТ ПТИЧИ ПОГЛЕД)"}
{"url": "https://www.blitz.bg/svyat/zashcho-poroshenko-se-krie-i-pochiva-pod-falshivo-ime-na-maldivite_news572984.html", "text": "Украинските медии съобщиха, че президентът на Украйна Петро Порошенко и членове на неговото семейство са получили от Службата за сигурност на Украйна документи с чужди имена преди да отпътуват на почивка в Малдивите. По информация на Страна.ua, което се позовава на източник от ведомството, шефът на Държавната охрана Валерий Гелетей е написал писмо с грифа „секретно“, че по адрес на президента постъпват заплахи.\n„Въз основа на това писмо ССУ е изготвила документи – паспорти с измислени имена. С това се е занимавал Департаментът за оперативно-технически мероприятия на ССУ“, пише Страна.ua. \nПо-рано украински медии съобщиха, че Порошенко заедно със семейството си е прекарал отпуската си на Малдивите. Отбелязва се, че за целта от 1 до 8 януари е бил нает остров. Наемът е бил 500 000 долара на ден. При това украинският лидер се е чекирал в хотел с името Mr Incognito Petro Ukraine. Превод и редакция: БЛИЦ  \n", "date": "2018.01.21", "title": "Защо Порошенко се крие и почива под фалшиво име на Малдивите?"}
{"url": "https://www.blitz.bg/svyat/blizo-200-khilyadi-shche-protestirat-v-solun-zaradi-imeto-na-makedoniya-video_news573016.html", "text": "Протести в Солун за спора с името на Македония. След няколко часа се очаква 200 хиляди души, да излязат на демонстрация. Полицията е отцепила целия център на Солун, защото толкова голяма демонстрация не е имало от 25 години. Последната подобна е била, когато е обявена независимостта на Македония. Около 1200 са организираните автобуси, които ще пристигнат в Солун, предава Нова телевизия.\n Отделно има и влакове от Атина. От остров Крит се очаква да пристигнат протестиращи, които ще доведат на демонстрацията коне. Няколко са организациите, които организират протеста. Те твърдят, че не са политически обвързани. \n Един от организаторите на протеста Михайлис Апацикис заяви пред камерите на NOVA, че Македония „повече от 1000 години е гръцка”, но това не означава, че „териториално в нея не са влизали други държави”. \n Той подчерта, че „цялата планета знае”, че „македонците не са македонци”. \n По последни данни 75 % от гърците не са съгласни северната съседка на Гърция, да има „Македония” в името си. \n \n", "date": "2018.01.21", "title": "Близо 200 хиляди ще протестират в Солун заради името на Македония (ВИДЕО)"}
{"url": "https://www.blitz.bg/svyat/i-tova-se-sluchi-avstraliets-shche-dokazva-v-sda-pravoto-si-da-pravi-seks-s-kucheto-si_news573022.html", "text": "Жителят на австралийския град Бризбейн Дарън Ли Джоли, който през юли миналата година бе глобен за секс с кучето си, сега възнамерява да докаже в съда законността на своите действия. Това пише в. Daily Mail.\nОтбелязва се, че първоначално австралиецът е бил обвинен в зоофилия, но в крайна сметка е бил осъден за безотговорно отглеждане на кучето. На разположение на съда попаднаха снимки и клипове, на които собственикът кара кучето да лиже неговия полов орган. Съдът обаче реши да не се ограничава само с глоба. На мъжа бе забранено в течение на две години да има домашни животни. \nПри това Дарън не вижда нищо лошо в своето поведение. Според него, той не е причинил болка или вреда на кучето, затова наказанието трябва да бъде отменено. \nОтбелязва се, че решението по делото съдът ще вземе през идните две седмици.   Превод и редакция: БЛИЦ \n \n", "date": "2018.01.21", "title": "И това се случи! Австралиец ще доказва в съда правото си да прави секс с кучето си"}
{"url": "https://www.blitz.bg/stsena/misho-shamara-spodeli-tragichna-novina-za-smrtta-na_news573047.html", "text": "\n Мишо Шамара обяви изключително тъжна вест за всички почитатели на рап музиката по света. В Лос Анджелис на 27 години почина популярният рап изпълнител Фредо Сантана. \n Засега не са ясни причините за смъртта му.  \n През 2012 г. Фредо Сантана публикува клип в youtube, в който изразява подкрепата си за свободата на словото на Мишо Шамара - Биг Ша. \n \n", "date": "2018.01.21", "title": "Мишо Шамара сподели трагична новина за смъртта на..."}
{"url": "https://www.blitz.bg/svyat/izlovikha-mzh-pravil-nemislimo-gnusni-neshcha-s-kucheta_news573012.html", "text": "\n Китайски полицаи арестуваха в град Хуейянг (южна провинция Гуандун) мъж, който се занимавал с кражба на кучета и продажбата на месото им на местни ресторанти. Това съобщава БГНЕС. \nКакто съобщава информационният портал \"Сина\", ежедневно той отвличал по около 40 кучета.  \nПри задържането му, в жилището на обвиняемия са намерени два арбалета и около 130 стрели с отровни върхове, с които стрелял по кучетата. Полицейските служители също открили в сутерена на изоставена фабрика клетки със заловени животни и кучешко месо, което се съхранявало при нехигиенични условия. \nСпасени са общо 20 кучета. \nСрещу задържания е започнало наказателно преследване, води се разследване. \n", "date": "2018.01.21", "title": "Изловиха мъж, правил немислимо гнусни неща с кучета"}
{"url": "https://www.blitz.bg/svyat/fenovete-na-mezhduzvezdni-voyni-i-igrite-na-glada-sa-v-shok-pochina_news573043.html", "text": "В Лос Анджелис на 54-годишна възраст почина продуцентът на филмите \"Rogue One: История от Междузвездни войни\", \"Пепеляшка\" и \"Игрите на глада\" Алисън Шермур. Това съобщава Variety.\n По данни на изданието, Алисън е починала в медицински център след усложнения, предизвикани от рак на белите дробове.   \nЕдна от последните ѝ работи бе спинофа на \"Междузвездни войни\" за младостта на героя от оригиналната трилогия Хан Соло, който ще излезе по екраните в киносалоните тази година.  Превод и редакция: БЛИЦ \n  \n \n", "date": "2018.01.21", "title": "Феновете на „Междузвездни войни“ и „Игрите на глада“ са в шок! Почина…"}
{"url": "https://www.blitz.bg/svyat/voynata-eskalira-turski-voyski-vlyazokha-v-afrin-snimkivideo_news573025.html", "text": "Турска бронирана техника подкрепя настъплението на опозиционната Свободна сирийска армия в Африн. Турция въведе в сирийския град танкове. В операцията по турско-сирийската граница участва и артилерия.\nТурски медии съобщават, че бронираната техника се сблъсква със сериозна съпротива от страна на кюрдските формирования, които отстъпват от границата и се връщат назад в Сирия.   \nТурският премиер потвърди началото на сухопътната операция на турските сили в сирийския район Африн. „Сухопътните подразделения на ВС на Турция са навлезли в сирийския Африн в 11:05 часа в неделя“, каза Йълдъръм. Той добави, че операцията ще се провежда на четири етапа, „за да се създаде 30-километрова зона за сигурност, която ще е прочистена от терористи“.   \nМеждувременно представителят на Сирийски Кюрдистан в Москва Роди Осман заяви, че в Африн турски войски няма. По думите му, „те са получили суров отпор и са били принудени да отстъпят“.  \nРязкото изостряне на ситуацията в сирийския град Африн стана основна международна новина. Турция започна операцията „Маслинова клонка“ против кюрдските формирования. Още днес към авиацията във военните действия може да се присъединят и сухопътни сили. \nИзточници разказаха пред турската NTV, че сирийската опозиция и турските танкове вече са унищожили „с артилерийски изстрели цели по границата в региона“. Източникът не уточнява какво точно представляват те. По-рано началник Генералния щаб на Турция генерал Хулуси Акар заяви, че единствената цел на операцията са терористите, „техните убежища, жилища, оръжие, инструменти и оборудване“. \n \n \n \nПоявиха се и данни за жертви на военните действия. Според информацията на кюрдската агенция Firat, в резултат на турските въздушни удари по град Африн ранено е 7-годишно момче с арабски произход. Въпреки усилията на лекарите, то е починало. \nПо-рано бе съобщено, че в резултат на бомбардировките са загинали 9 души, включително 3-ма бойци на кюрдските сили за самоотбрана. За убити мирни жители съобщават представителите на кюрдите. Турската армия твърди, че сред загиналите и пострадалите мирни граждани няма. \nТурските военни заявиха, че възнамеряват да „прочистят от терористи“ цялата територия източно от река Ефрат в Сирия до границата с Ирак. В Анкара са убедени, че този район се намират поддръжници на забранената в Турция Кюрдска работническа партия (ПКК). В бомбардировките участват 72 самолета. Те са поразили над 100 цели. Официално операцията е определена като антитерористична.   \n„Може да продължим действията по суша. Сухопътните войски ще се присъединят към операцията против кюрдските въоръжени формирования в сирийския Африн на 21 януари, ако това го изисква ситуацията. Освен турските въоръжени сили, в операцията участват и части на Свободната сирийска армия“, каза турският премиер Бинали Йълдъръм.    \nОт сирийското външно министерство определиха турската операция като „посегателство на суверенитета на страната“ и призоваха международната общност да се намеси. Превод и редакция: БЛИЦ   \n", "date": "2018.01.21", "title": "Войната ескалира: Турски войски влязоха в Африн (СНИМКИ/ВИДЕО)"}
{"url": "https://www.blitz.bg/svyat/nataliya-kasperski-bitkoynt-e-razrabotka-na-tsru_news572961.html", "text": "\n Скандален коментар за виртуалната валута биткойн направи един от основателите на руската компания за сигурност Лаборатория Касперски. Според Наталия Касперски, в момента главен изпълнителен директор на InfoWatch, биткойн е разработка на американското ЦРУ. \n На конференция тази седмица, за която съобщават руски медии, Наталия Касперски, цитирана от technews.bg,  заяви: „Биткойн е разработка на американските служби с цел бързо финансиране на разузнаването на САЩ, Англия и Канада в други държави”. \n \n Тази седмица курсът на биткой падна до 10 000 долара, но по-късно криптовалутата възстанови позиции и в момента се търгува за близо 12 500 долара. Според някои анализатори, още през настоящата година цената на един биткойн ще достигне 100 000 долара. \n", "date": "2018.01.21", "title": "Наталия Касперски: Биткойнът е разработка на ЦРУ!"}
{"url": "https://www.blitz.bg/zdrave/zdravoslovno/meditsi-obvinikha-smartfonite-che-uvelichavat-riska-ot-bezplodie-i-rak-i-dadokha-8-sveta-za-predpazvane_news572966.html", "text": "\n Калифорнийският департамент за обществено здраве публикува резутати от проучване на ефектите на мобилните устройства върху човешкия организъм, предадоха осведомителните агенции, цитирани от pcworld.bg. \nДълго излагане на радиочестотно излъчване например може да предизвика рак на главния мозък, тумори на слуховия нерв, понижаване на репродуктивната способност на мъжете, главоболие, проблеми със слуха, нарушен сън и т.н.  \nИзследователите дават няколко съвета, които според тях могат да намалят рисковете за потребителите на смартфони. Някои от тях трудно биха могли да бъдат реализирани на практика, но все пак: \n1. В идеалния случай при разговори по телефона, устройството не трябва да се държи до ухото, а да се използва слушалка (най-вероятно – жична) или високоговорител. Това намалява влиянието на радиочестотното излъчване върху главата. \n2. Ако има възможност дадена информация да бъде предадена в текстови формат (чрез съобщение), то е най-добре да се постъпи именно така, а не да провежда гласов разговор. \n3. При теглене или споделяне на големи файлове в интернет е добре смартфонът да е по-далече от тялото и най-вече – главата. В такива ситуации радио модулите работят на пълна мощност. \n4. Смартфонът е най-добре да бъде носен в чантата или в раницата, да се избягва носенето в джоба. \n5. Желателно е да се избягват разговори при слаб сигнал. В този случай предавателят на устройството работи с повишена мощност, за да си осигури свързаност с базовите станции на оператора. \n6. Поради същата причина е добре да се избягват и разговори при движение с висока скорост, например в автомобил. Тогава комуникации често биват прехвърляни от една към друга базова станция, което е съпроводено с ръст на излъчването. \n7. Категорично не се препоръчва да се спи в близост до смартфона. Най-добре е да бъде активиран самолетният режим или устройството да бъде отдалечено на няколко метра. \n8. Продаваните средства за намаляване на излъчването, като специални стикери и калъфи, са съмнителни, тъй като в крайна сметка могат да нарушат качеството на сигнала, което кара устройството да работи на по-голяма мощност. Т.е. могат да предизвикат ръст на излъчването. \nЕкспертите подчертават, че тези съвети са особено актуални за децата и младежите, чиито организми все още се развиват. \nОсвен това специалистите подчертават, че не са установили пряка връзка между смартфоните и възникването на заболявания, но и че са налице признаци за негативно влияние.\n", "date": "2018.01.21", "title": "Медици обвиниха смартфоните, че увеличават риска от безплодие и рак и дадоха 8 съвета за предпазване"}
{"url": "https://www.blitz.bg/svyat/voenen-khelikopter-se-razbi-v-sashch_news572974.html", "text": "\n Американски военен вертолет Apache се е разбил в Калифорния. Това съобщи Фокс нюз. \n Трагичният инцидент е станал при тренировъчен полет във Форт Ървин. \n Двамата пилоти са загинали. Властите са започнали разследване. \n", "date": "2018.01.21", "title": "Военен хеликоптер се разби в САЩ"}
{"url": "https://www.blitz.bg/svyat/kray-frenskiya-grad-nim-zadrzhakha-mzh-gotvil-krvavo-napadenie-no_news572983.html", "text": "\n На 33-годишен мъж в Париж бяха повдигнати обвинения за осуетен атентат. Това предадоха световните медии, като се позовават на източници, близки до разследването и съдебната власт. \nЗаподозреният положил клетва за вярност към групировката \"Ислямска държава\" на видеозапис. Мъжът е оставен в ареста. \nНепознат досега на службите за сигурност, той е бил задържан от служители на френското контраразузнаване във вторник в района на южния град Ним. Открити били материали за направа на експлозиви. \nРазследващите не са установили конкретна мишена на заподозрения. Това е първият осуетен от контраразузнаването атентат във Франция от началото на годината. \n  \n \n", "date": "2018.01.21", "title": "Край френския град Ним задържаха мъж, готвил кърваво нападение, но..."}
{"url": "https://www.blitz.bg/svyat/evropa-zapochna-voyna-s_news572993.html", "text": "\n Европа в битка срещу пластмасовите отпадъци. Нова стратегия цели до 2030 година всички пластмасови опаковки в Европейския съюз да бъдат годни за повторна употреба и да могат да се рециклират, съобщава bTV.  \nЕвропейската комисия изчислява, че всяка година европейският бюджет губи между 70 и 150 милиарда евро, тъй  като пластмасите масово се ползват еднократно, а две трети от пластмасовите отпадъци идват именно от опаковките. Голяма част от тях все още не се рециклират, въпреки че един тон рециклирана пластмаса спестява толкова въглеродни емисии, колкото един милион автомобили, показват сметките на Еврокомисията. \nВъпреки първоначалната заявка, нови данъци върху пластмасите не са обявени, но те най-вероятно ще поскъпнат. \nСпоред управителя на едно от предприятията за производство и рециклиране на полиетилен, стига да не се изхвърлят безразборно, найлоновите торбички не вредят на околната среда. \nВсяка година европейските граждани генерират над 25 милиона тона пластмасови отпадъци. Едва 30% от тях се събират за рециклиране. Една четвърт от отпадъците в София също са пластмаси. Едва половината от тях могат да се рециклират. \nСпоред новата Европейска стратегия до 12 години всяка пластмаса трябва е годна за рециклиране. Toва обаче ще вдигне цената, смятат от бранша. „Това би се отразило на джоба на българския потребител, тъй като той не би могъл да се лиши от стоки от първа необходимост, които са опаковани в пластмасови опаковки като минералната вода”, заяви Емилия Кулинска от Браншова асоциация полимери. \nВ Германия са намерили решение – всяка пластмасова бутилка се плаща допълнително. Така вместо в депото за отпадъци, бутилките се връщат за рециклиране срещу възстановяване на разходите. Във Великобритания се готвят да обложат пластмасовите чашки за кафе с допълнителна такса от 25 пенса.\n", "date": "2018.01.21", "title": "Европа започна война с..."}
{"url": "https://www.blitz.bg/intsidenti/stikhii/geofizik-ot-ban-razkri-preinteresni-neshcha-za-trusa-registriran-v-blagoevgradsko_news572992.html", "text": "\n е слаб вторичен трус от гръцко-македонски земетресения. Няма данни да е било усетено. Това съобщи Делян Илиев, оперативен дежурен в Националния институт по геофизика, геодезия и география (НИГГГ) към БАН, цитиран от Фокус. \n„Земетресението дори е по-слабо от магнитуд 2.3 по Рихтер и малко по на юг от това, което се вижда на картата в сайта“, уточни още той.\n \n \n„То всъщност представлява много слаб вторичен трус от Гръцко-Македонски земетресения“, каза още Илиев и уточни, че към този момент няма данни да е било усетено.  \n \n", "date": "2018.01.21", "title": "Геофизик от БАН разкри преинтересни неща за труса, регистриран в Благоевградско"}
{"url": "https://www.blitz.bg/svyat/zalozhnicheskata-drama-v-kabul-priklyuchi-snimki_news572998.html", "text": "\n приключи. Това съобщи говорителят на афганистанското министерство на вътрешните работи Наджиб Даниш, цитиран от световните агенции. \nЧетиримата нападатели са убити. Спасени са 126 души, сред които 41 чужденци. \n Жертви на атаката са най-малко петима, от които четирима са афганистанци и един е чужденец. Ранени са осем души.  \n Атаката продължи 12 часа. Нападателите атакуваха хотела вчера вечерта, взеха и заложници. \n През юни 2011 г. хотел „Интерконтинентал” в Кабул стана мишена на атака, отговорност за която поеха талибаните. При нападението загинаха 21 души. \n", "date": "2018.01.21", "title": "Заложническата драма в Кабул приключи! (СНИМКИ)"}
