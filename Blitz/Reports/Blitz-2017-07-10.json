{"url": "https://www.blitz.bg/svyat/opasnostta-na-balkanite-stava-vse-po-realna-albanski-teroristi-zaplashikha-makedoniya-s-voyna_news528203.html", "text": "Албанските терористи, бивши ветерани от АОК, предупредиха Македония да освободи задържаните за инцидента в \"Диве населбе\" в Куманово през май 2015 г., предава белградският \"Тelegraf\".\nСпоред изданието бившите партизански командири са заплашили Македония с война, ако не бъдат освободени оцелелите албанци, след сражението срещу полицията в Куманово на 9 и 10 май 2015 г., при което загинаха 22 души, от тях 8 македонски полицаи, а други 42 души бяха ранени. \nПредупреждението е било изпратено до президента Георги Иванов, премиера Зоран Заев, председателя на парламента Талат Джафери, до всички албански политически лидери и до Наказателния съд на Македония, уточнява Фокус. \n\"Тelegraf\" цитира част от писмото, в което според сръбското издание се твърди, че македонските политици се призовават \"да отворят очи, да разсъждават мъдро, да освободят пострадалите от инсценираният инцидент в Куманово и на тяхно място да поставят Груевски, Янкуловска, Миалков и други.\" \nВ писмото на т.нар. Армия за освобождение на Албания, Косово и Илирида се казва още, че \"е дошъл край на инсценираните процеси и на убийствата и тези хора не са нито първите, нито ще бъдат последните от борците за свобода. Но ако те бъдат осъдени, Македония ще получи войната, която иска, но този път срещу нея ще бъде истинска военна сила, която да отмъсти за всички, които сте арестували и убивали след края на войната през 2001 г. \nВ заключение \"Тelegraf\" съобщава, че днешното заседание на съда срещу задържаните през 2015 г. етнически албанци е било отложено за 20 юли 2017 г. \nБЛИЦ припомня, че по-рано дойде пък \n \n", "date": "2017.07.10", "title": "Опасността на Балканите става все по-реална: Албански терористи заплашиха Македония с война!"}
{"url": "https://www.blitz.bg/layfstayl/ptuvane/krayat-nastpi-veche-nyama-da-ni-tsakat-s-prevrtyan-kilometrazh-na-kolite-vtora-rka_news528148.html", "text": "\n Купувачите на употребявани коли ще могат да проверяват дали не ги цакат с превъртян километраж чрез специален сайт, в който ще се публикуват данни за всеки автомобил. Зелена светлина за това даде Европейската комисия, като одобри   програма срещу манипулирането на километражите.  \nПредложението на стойност 1,25 млн. евро, носещо името O.R.E.L, е получило оценка „B“ - с единица по-ниско от максималната възможна. Предстои програмата да бъде заложена в Бюджет 2018 на Европейския съюз и да започнат подготвителни действия за нейното прилагане. \nO.R.E.L предвижда създаването на  . Така показанията за пробег на всички употребявани коли, микробуси или камиони ще бъдат обновявани по време на ежегодния технически преглед и ще са достъпни на въпросния сайт, уточнява Монитор. \n", "date": "2017.07.10", "title": "Краят настъпи: Вече няма да ни цакат с превъртян километраж на колите втора ръка!"}
{"url": "https://www.blitz.bg/svyat/okolo-1000-sa-zemnite-trusove-v-makedoniya-za-po-malko-ot-mesets_news528196.html", "text": "Нови четири труса разтърсиха Македония в района на Охрид тази нощ. Най-силният е с магнитут 3,5 по скалата на Рихтер. Няма причинени сериозни материални щети, но с последните трусове общият брой на земетресенията в западната ни съседка от 18 юни е около 1000, съобщава БНТ.\nЖителите на село Косел, което се намира на 9 километра северно от Охрид, се опасяват, че вулканът в района може да се събуди. Разказват, че след трусовете в земята са се образували дупки, от които излиза сероводород. Според експертите обаче подобни тревоги са напразни. \n\"Косел, значи може да се каже, че никога не е бил класически активен вулкан, нито пък някога ще бъде. Експертите смятат, че новите трусове са поствулканска проява. Последните активности са били от преди 16 милиона години\", коментира геологът Ивица Милевски. \nСпоред информацията, с която разполага и геологическият институт към БАН, вулканът край Косел не е активен от милион години. Причина за излизането на сероводорода е геоложката структура на района, която е подобна на тази в Рупите. \n\"Хората не бива да мислят, че вулканите изригват така просто, хаотично, без никаква закономерност, за да има вулканска дейност трябва да има определени геодинамични условия, те да възникнат. Земетресенията не могат да породят вулкана, обратното би могло да стане - при изригването на един вулкан, то да бъде съпроводено със сеизмични събития и някои трусове\". \nВ момента в света се води регистър на активните вулкани като най-близките до нас се намират в Егейско море и северно от остров Крит, района на Тиренско море и Сицилия, Южната част на Турция и района на Кавказ. В България вулкани е имало в две области - Родопите и по линията Свищов-Сухиндол. Те обаче са загаснали преди милиони години и няма опасност да се активират. \n\"Илюзията, че Витоша е вулкан се създава заради височината на планината над Софийското поле. Но всъщност това не е така\". \nШефът на геологическият институт беше категоричен, че не трябва да се търси връзка между трусовете в Охрид и евентуални бъдещи земетресения у нас. \n", "date": "2017.07.10", "title": "Около 1000 са земните трусове в Македония за по-малко от месец"}
{"url": "https://www.blitz.bg/svyat/ognen-ad-v-mol-naplni-bolnitsite-v-moskva-snimkivideo_news528195.html", "text": "Търговски център \"Рио\" гори в северо-източната част на Москва. Пострадали са 12 души, включително едно дете, предават местните медии.\n \"До сега имаме 14 пострадали, двама от тях бяха закарани с медицински хеликоптер до институт Склифовски. Един от пострадалите е седем годишно дете\", обяви говорител на полицията, цитиран от руския медии. \nПричината за пожара е късо съединение на първия етаж в търговския център. Сигналът за инцидента е постъпил в 17:39 местно време. \nЕвакуирани са посетителите и персонала. Няколко души са все още в търговския център. \n  \nВ гасенето участват 81 души и 25 превозни средства. \n \n \n", "date": "2017.07.10", "title": "Огнен ад в мол напълни болниците в Москва (СНИМКИ/ВИДЕО)"}
{"url": "https://www.blitz.bg/svyat/grtski-politsai-se-natknakha-na-neshcho-uzhasyavashcho-v-planinata-imitos_news528173.html", "text": "Полицията в Атина започна разследване, след като в неделя откри в планината Имитос трупа на 39-годишен полицай, изчезнал през април тази година. Разследващите трябва да определят кога и как офицерът е умрял, въпреки че вчера източници посочиха, че тялото е в напреднало състояние на разлагане.\nСпоред полицейски източници, до тялото е намерен и служебният пистолет на жертвата, съобщава \"Български новини\".\n", "date": "2017.07.10", "title": "Гръцки полицаи се натъкнаха на нещо ужасяващо в планината Имитос"}
{"url": "https://www.blitz.bg/svyat/izvratenyak-opita-da-iznasili-ruska-domakinya-i-veche-szhalyava-zhestoko-video_news528170.html", "text": "Извратеняк опита да изнасили жена в асансьор, но срещна неочакван отпор. Криминалната случка е от началото на месец юли, а видео, на което е запечатано лицето на насилника, вече е в ръцете на полицията на Санкт Петербург.\nНа кадрите се вижда мъж, който отваря вратата на натоварена с чанти рускиня, след което двамата влизат в асансьора. Там похотливият руснак опитал да я насили, но жертвата започнала да крещи. Изплашеният престъпник изскочил от асансьора и се спуснал на бегом по стълбите на блока. \nПострадалата незабавно сигнализирала в полицията. Тя разказала, че се връщала вкъщи с тежките чанти и не очаквала да бъде нападнала.   \nЗаподозреният е обявен за издирване.  \n \n \n", "date": "2017.07.10", "title": "Извратеняк опита да изнасили руска домакиня и вече съжалява жестоко (ВИДЕО)"}
{"url": "https://www.blitz.bg/svyat/serzhant-dzhstin-uoltrs-ot-armiyata-na-sashch-prevrtya-ubi-zhena-si-i-politsay-a-sled-tova_news528177.html", "text": "\n Войник от армията на САЩ е убил жена си, а след това и полицай. Драмата се е разиграла в град Тереза, намиращ се в щата Ню Йорк, съобщават местните медии. \nПолицаят, който е бил застрелян, се е отзовал на сигнал за престрелка около 8 часа местно време. 36-годишният Джоул Дейвис е застрелян, докато се приближавал до дома, за който бил депозиран сигналът. \nИзвършителят на деянието - сержант Джъстин Уолтърс се е предал. Той е обвинен в извършването на две убийства според местните власти - това на 27-годишната си съпругата си и на полицай Дейвис. \nУолтърс прострелял и друга жена, която живеела в дома на извършителя и съпругата му. Тя се намира в добро състояние - нараняванията ѝ не са животозастрашаващи. \n \n", "date": "2017.07.10", "title": "Сержант Джъстин Уолтърс от армията на САЩ превъртя – уби жена си и полицай, а след това…"}
{"url": "https://www.blitz.bg/lyubopitno/nauka-i-tekhnologii/frenski-ucheni-se-natknakha-na-kolektsiyata-na-natsistkiya-antropolog-august-khirt_news528202.html", "text": "20 кутии с анатомични препарати, принадлежали на ръководителя на медицинските програми на Третия райх Аненербе Аугуст Хирт, са открити в Страсбург. Там военният престъпник оглавяваше анатомичния институт на СС.\n Организацията Аненербе, съществувала в Германия от 1935-1945 година, е изучавала традициите, историите и наследството на германската раса с цел окултно-идеологическото обезпечаване на функционирането на държавния апарат на Третия райх. \n  \nЗам.-ректорът на Страсбургския университет съобщи пред „Франс прес”, че наподобяващите куфари кутии съдържат образци на човешки и животински тъкани. Контейнерите са подписани с името на Хирт и са били открити в патологоанатомичното подразделение на учебното заведение. \n  \nАгенцията отбелязва, че Хирт е имал планове да си направени колекция от скелети. След освобождението на Страсбург на 1 декември 1944 година в института са били открити останките на 86 души. Жертвите били евреи, ликвидирани в концлагера Аушвиц и доставени в Страсбург за аутопсии, извършвани под ръководството на Хирт. \n  \nВъпреки зловещата репутация на Хирт, в университета смятат, че част от колекцията му се отнася към донацисткото минало на учения.   \n  \nСлед освобождението на Страсбург Аугуст Хирт е избягал заедно с дъщеря си и се преструвал на селянин. Предполага се, че се е самоубил, въпреки това е бил издирван до края на 1950 година. През 1963 година задочно е осъден на смъртна присъда.  \n \n", "date": "2017.07.10", "title": "Френски учени се натъкнаха на колекцията на нацисткия антрополог Аугуст Хирт"}
{"url": "https://www.blitz.bg/stsena/muki-lapna-solidna-suma-ot-kshchata-na-stoyanka-mutafova-v-dragalevtsi_news528092.html", "text": "Дъщерята на комедийната прима Стоянка Мутафова – Мария Грубешлиева-Муки, е попълнила банковата си сметка с 250 бона.\nГолямата финансова инжекция е дошла от продажбата на любимата къща на актрисата в столичния квартал Драгалевци. \n  \nСделката е станала преди десетина дни, а заедно с финландската вила купувачът е получил и голям двор от близо 800 кв. м. Реалният продавач е именно 66-годишната Муки, тъй като имотът отдавна й е бил приписан от Стоянка, пише „Телеграф“. \n  \nГ-жа Стихийно бедствие е започнала да прави виличката в Драгалевци заедно с последния си съшруг Нейчо Попов, който обаче не доживял да влезе в нея. Тя има само две стаи и миниатюрна кухня. \n  \nТъй като верандата и стъпалата не били обезопасени, Стоянка тръгнала да простира и се подхлъзнала и паднала. „Бях безпомощна с часове. Дъщеря ми спешно дохвърча с такси от София да ме закара в болница“, разказва атрисата. След този случай тя не се е връщала във виличката. Затова са решили да я продадат.\n", "date": "2017.07.10", "title": "Муки лапна солидна сума от къщата на Стоянка Мутафова в Драгалевци"}
{"url": "https://www.blitz.bg/politika/idat-vazhni-dni-za-prezidenta-radev_news528142.html", "text": "На 11 и 12 юли президентът Румен Радев ще бъде на посещение в Черна гора по покана на президента Филип Вуянович, съобщиха от прессекретариата на държавния глава.\nВ Подгорица държавният глава Румен Радев ще проведе среща „на четири очи“ със своя черногорски колега Филип Вуянович, след което двамата президенти ще ръководят пленарните разговори на делегациите на двете държави. В рамките на визитата си в Черна гора президентът Радев ще проведе срещи с министър-председателя Душко Маркович и с председателя на Скупщината Иван Брайович. \nНа 13 юли по покана на президента на Италианската република Серджо Матарела българският държавен глава ще бъде на посещение в Рим. Президентите на България и Италия ще направят преглед на двустранните отношения, търговско-икономическото сътрудничество, както и партньорството на двете държави в ЕС и НАТО. \n \n", "date": "2017.07.10", "title": "Идат важни дни за президента Радев"}
{"url": "https://www.blitz.bg/svyat/evroparlamentt-zaplashi-s-veto-predlozhenieto-na-tereza-mey-za-pravata-na-grazhdanite-na-es_news528111.html", "text": "Европейският парламент е заплашил да наложи вето върху предложението на британския премиер Тереза Мей относно правата на гражданите на ЕС. Главният преговарящ за брекзит от страна на Европейския съюз Ги Верхофстат определи предложението като „тъмна сянка над милиони”. Той беше категоричен, че сделка няма да има, ако тя не предлага повече.\n„В предложението на ЕС британските граждани и европейците запазват същите права и същото ниво на защита, на което те сега се радват според европейското право“, подчерта Верхофстад. \n„Отговорът на Обединеното кралство към нашето предложение дойде три седмици по-късно. То беше разочароващо. Британското правителство предложи в деня след брекзит европейците да придобият статус на „граждани от трета държава“. Те ще получат по-малко права във Великобритания, отколкото се предлагат на британските граждани в ЕС“, допълни дипломатът. \nВ подробно становище, той и други ключови фигури, отправиха послание към Тереза Мей, че нейното предложение за три милиона граждани на ЕС, които живеят във Великобритания, не отговаря на собствените й амбиции да \"постави гражданите на първо място\". Той е определен и като \"тъмен облак от неяснота и несигурност относно живота на милиони европейци\". \nЕдна от предполагаемите проблемни точки в преговорите с Европейския съюз, е приключването на юрисдикцията на Европейския съд в Обединеното кралство. В следствие на него има препоръка от министъра на Великобритания за брекзит - Дайвид Дейвис, че трябва да бъде създадено нова „наднационална структура”, която да гарантира правата на европейските граждани във Великобритания, информира bTV.  \nВерхофстат определи разликите между предложението на ЕС за гражданите на Великобритания в Европа и европейски граждани във Великобритания, като „поразителни”. \nТой също така подчерта, че страната поема риск като създава „втора класа гражданство” и че предложението дори противоречи на ”манифеста на Гласуването”. Манифестът обещава, че ще третира гражданите на ЕС не по-зле, отколкото в настоящето. \n\"Европейският съюз има обща мисия да разширява, разширява и разширява правата, а не да ги намалява. Ние никога няма да подкрепим със задна дата премахването на придобитите права\", завършва главният преговарящ. \nТой също така поставя под въпрос сложния процес на кандидатстване, първо за изискванията за пребиваване, и на второ място – за „уредения статут”- ситуация, която би направила Великобритания „шампион на бюрокрацията”. \nИма и други проблематични въпроси, свързани с диференциалните такси за обучение на студенти, признаването на квалификациите на лекарите и сложния статут на някои служители на Гранична агенция на Обединеното кралство, които работят в Обединеното кралство, но живеят в ЕС. \nПреговарящият заяви, че правата следва да бъдат гарантирани \"в рамките на механизъм, в който Европейският Съд на Европейските общности имат първостепенна роля\". \nСъщо така става ясно, че срокът от 31 март 2019 г. не може да бъде удължен, тъй като изборите за Европейски парламент трябва да се проведат през май на същата година, когато Великобритания трябва вече да бъде извън ЕС. \nЛидерът на либералния демократи Тим Фарон също се включи в дискусията. Според него подходът на правителството е „обърнал нашите най-близки съюзници срещу нас”. \n\"Тереза Май игра хазартно и загуби. Тя се опита да използва гражданите на ЕС като пазарни чипове, а те я обвиниха, че блъфира. Безсърдечният подход на това правителство отчупи приятелите ни в Европа. Премиерът настрои нашите най-близки съюзници срещу нас, единственият човек, който ни остана, е Доналд Тръмп”, каза той в заключение. \nВ същото време стана ясно, че британските компании все повече се противопоставят на оттеглянето на Великобритания от разговорите за излизане от Европейския съюз без сделка, сочи проучване на Британската търговска камара, публикувано в понеделник. \nНад една трета от компаниите искат Великобритания да остане част от единния пазар в ЕС и митническия съюз, сочи проучване сред 2400 компании, цитирано от „Блумбърг”. Почти 30% казват, че най-добрият вариант би бил ново всеобхватно споразумение, а само 2% твърдят, че никаква сделка или връщане към правилата на Световната търговска организация е приемлива цел. \nМеждувременно стана ясно, че германските индустрии ще дадат приоритет на европейското единство по отношение на търговията с Великобритания след брекзит, съобщиха бизнес лидери в интервюта пред в. \"Обзървър\". Дейвид Дейвис беше категоричен, че германските предприятия, особено производителите на автомобили, ще окажат натиск върху германското правителство да запази търговията отворена с един от ключовите си пазари за износ, но две от най-големите индустриални групи в Германия вече отхвърлиха претенциите си. \"Защитата на единния пазар, ключов европейски проект, трябва да бъде приоритет за Европейския съюз”, беше категоричен Дитер Кемп, председател на федерацията на германските индустрии. \nПрез април Европейският парламент прие с огромно мнозинство резолюция, очертаваща неговите приоритети и условия за преговорите за излизане на Обединеното кралство от Европейския съюз. Евродепутатите дадоха абсолютно предимство за справедливото и еднакво отношение към гражданите на Европейския съюз и Великобритания. \nТе също настояха, че Великобритания ще трябва да изпълни всички свои финансови ангажименти, включително тези, които продължават след датата на излизане от ЕС. Членовете на Европейския парламент подчертаха, че четирите свободи на ЕС – свободно движение на стоки, капитали, услуги и хора – са неделими. В заключение резолюцията гласи, че нито едно преходно споразумение не трябва да продължи повече от три години.\n", "date": "2017.07.10", "title": "Европарламентът заплаши с вето предложението на Тереза Мей за правата на гражданите на ЕС"}
{"url": "https://www.blitz.bg/svyat/ruskiyat-elit-potna-v-skrb-pochina-izvestniyat-khudozhnik-ilya-glazunov_news528134.html", "text": "\n В нощта на 9 юли на 87 години почина руският художник Иля Глазунов. Тъжната вест съобщи съпругата му Инес Орлова, предаде BBC. Руският президент Владимир Путин днес изпрати съболезнования на семейството му. \nПогребението му ще се състой в утре Москва на Новодевиче гробище. \nРуският живописец и график Иля Сергеевич Глазунов се е родил на 10 юни 1930 г. в Ленинград (Санкт Петербург) . \nГлазунов е известен със своите илюстрации към книгите на руски класици и исторически картини, художникът придобил популярност през 70-те години е предизвикал противоречиви реакции. \nТой е бил основател и ректор на Руската академия по живопис, Руският художник ми отличен с редица руски и международни награди, той е бил пълноправен член на Руската академия на изкуствата и член на Кралската академия на изкуствата в Мадрид и Барселона. \nГлазунов бил женен за Нина Виноградова-Бенуа, която починала през 1986 г. Неговите деца Иван и Вера също са последвали примера на баща си и са художници.\n", "date": "2017.07.10", "title": "Руският елит потъна в скръб! Почина известният художник Иля Глазунов"}
{"url": "https://www.blitz.bg/svyat/trmp-dokaza-pravoto-si-da-uvolni-shefa-na-fbr-zagovori-za-sekreten-doklad-i-ogromni-shcheti-snimki_news528119.html", "text": "\n Американският президент Доналд Тръмп препубликува в профила си в \"Туитър\" публикация на телевизия Fox News, в която се твърди, че нов доклад обвинява уволнения от него шеф на ФБР Джеймс Коми, че предоставените от него материали на негов приятел съдържат строго секретна информация. \nТръмп повтори позицията си, че разкриването от страна на Коми на съдържанието на записките си на приятел, за да ги предаде на медиите, е незаконно. \n\"Джеймс Коми разкри класифицирана информация на медиите. Това е абсолютно незаконно!\", пише той. \n \n \n \nС това Тръмп доказва, че е бил прав да уволни Коми, тъй като беше остро разкритикуван, че го прави, защото той разследва връзките на негови приближени с Русия преди и след президентските избори от 2016 г., а също и намесата на Русия в изборите в негова полза.  \nСъщо така американският държавен глава препубликува друг туит на телевизия Fox News, в който политическата анализаторка и създателка на медията \"Болд\" Кари Шефилд критикува американските мейнстрийм медии, които са критично настроени към Тръмп. \n\"Мейнстрийм медиите пренебрегват задължението си да представляват обществеността. Те не представляват половината от страната\", изтъква Кари Шефилд. \nТръмп е препубликувал и туит на актьора Джеймс Уудс, който е написал, че едва след като Тръмп стана президент, било възможно да се види размерът на щетите, нанесени от администрацията на предишния президент Барак Обама. \n", "date": "2017.07.10", "title": "Тръмп доказа правото си да уволни шефа на ФБР! Заговори за секретен доклад и огромни щети (СНИМКИ)"}
{"url": "https://www.blitz.bg/svyat/shokirashcho-tayna-masova-ekzekutsiya-v-checheniya-ubiti-sa_news528156.html", "text": "\n Тайна масова екзекуция е била извършена в руския регион Чечения. Убити са били 56 души, като се смята, че са избити заради хомосексуалната им ориентация, съобщава „Новая Газета“. \n Вестникът, който е силно критичен към президента Владимир Путин, смята, че цифрата може да е и двойна. Масови арести и екзекуции се извършват от 2016-та насам, след 16 декември, когато убит е бил полицай. \n Езекутираните хора са били застреляни в Грозни на 25 януари. Телата са отнесени в различни гробища, където са заровени. \n", "date": "2017.07.10", "title": "Шокиращо! Тайна масова екзекуция в Чечения, убити са..."}
{"url": "https://www.blitz.bg/svyat/ekshn-v-meksiko-banditi-se-predstavikha-za-politsai-i-spretnakha-nevizhdano-krupen-obir_news528167.html", "text": "\n Над 40 нови леки коли бяха похитени от автомобилен салон в едно от предградията на мексиканския град Гуадалахара, столица на щата Халиско. Престъпниците се представили за полицаи, водещи разследване, разкри вестник \"Универсал“, цитиран от БГНЕС.  \nДилърът на салона заподозрял нещо нередно, но бил заплашен, за да предаде ключовете на колите. Те били отмъкнати от още дошли бандити.  \nПолицията организира голяма операция за залавяне на престъпниците и откриването на колите.  \nВ момента 15 от тях са върнати в салона.  \nЩатът Халиско е на трито място в Мексико по кражби на коли с използването на насилие. Пред него са щатите Синалоа и Мексико. Този род престъпления там е 26,86 случая на 100 000, което е много повече от средния за страната показател от 18,93 случая.  \n \n", "date": "2017.07.10", "title": "Екшън в Мексико! Бандити се представиха за полицаи и спретнаха невиждано крупен обир"}
{"url": "https://www.blitz.bg/analizi-i-komentari/diplomati-s-goreshch-analiz-za-sreshchata-na-g-20_news528151.html", "text": "\n Глобализацията разчупи границите. Хората обаче се чувстват много по-уязвими. Те търсят сигурност на по друго ниво - етнос, религия, идеи. Трупа се една агресия. Това заяви Любомир Кючуков, директор на Института за икономика и международни отношения, в предаването „Лице в лице“ по bTV.  \nТой добави, че глобализацията е един обективен процес, който не може да се спре. „Да се правят опити да се спре с издигане на огради е все едно да чупиш машините в индустриалния век“. „Прави впечатление бруталността на протестиращите антиглобалисти на срещата на Г-20. Това се дължи на усещането за безнаказаност. Свободата ти гарантира всепозволеност“. \nТова коментира Стефан Тафров, бивш дипломат в Лондон. „В действителност бяха много остри противопоставянията в Хамбург. Групата от 50 000 души, когато протестират, показват, че явно има някои много дълбочинни проблеми, които предизвикват такава масовост. Все по-разрастващото се неравенство води до това. Това не е просто бунт срещу глобализацията, а и срещу социалното неравенство. Кризата има сериозни характеристики на системност“, смята дипломатът. „Никога светът не е живял по-охолно отколкото сега, никога гладът по света не е бил толкова ограничен, колкото е сега. Огромни маси хора тръгват към Европа. \nИма едно усещане на несправедливост. Тя идва най-вече от много хора в развитите страни, които трябва да се конкурират с хора от по-неразвити страни. Това което се случва с глобализацията лишава гражданите на развитите страни от привилегированото им положение“, подчерта Стефан Тафров. Кючуков добави, че срещата на Г-20 е очертала едни много сериозни тенденции по прекрояване на света. Наблюдава се една много сериозна динамика по оста Токио, Москва, Пекин. Наблюдава се едно трансфериране на икономическата мощ в Китай към политически фактор в света. Постепенно и целенасочено Китай заема тези позиции“, добави анализаторът. \n \n", "date": "2017.07.10", "title": "Дипломати с горещ анализ за срещата на Г-20!"}
{"url": "https://www.blitz.bg/layfstayl/nyama-da-poznaete-zakletata-bryunetka-irina-florin-snimka_news528066.html", "text": "Заклетата брюнетка Ирина Флорин, мина в отбора на блондинките. За това се похвали самата тя, като изтипоса в интернет своя снимка, на която трудно може да бъде разпозната, пише HotArena.\nПевицата, която доскоро предпочиташе черния цвят, както в косата, така и в дрехите си, грейна преди два месеца в нова фотосесия. Тя заложи на пъстри тоалети там, а сега явно е решила да промени драстично визията си. \nПреди време изпълнителката на вечния хит „Цвят лилав” призна пред Гала в „На кафе”, че е голям фен на Роби Уилямс. \nЗвездата не крие, че дори би направила дует с него. И най-вероятно тоталното й преобразяване е първата стъпка към осъществяването на желанието й, коментират нейни фенове.", "date": "2017.07.10", "title": "Няма да познаете заклетата брюнетка Ирина Флорин (СНИМКА)"}
{"url": "https://www.blitz.bg/svyat/siriyskata-armiya-e-razgromila-otbranata-na-id-po-ptya-si-km-deyr-ez-zor-prevzemayki-dominirashchi-vzvisheniya-v-pustinyata_news528089.html", "text": "Сирийската армия с поддръжката на руските ВКС продължават настъплението си и проби главната линия в отбраната в газовото находище Ал Хайл, за което БЛИЦ своевременно оповести.\nВ неделя правителствените сили завладели стратегически височини пред ключовата отбрана на ИД пред стратегическия град Ес-Сукне, превземайки стратегически височини в планинската верига Ал Калилат северозападно от Ал-Хайл. Това осигурява огневи контрол над голяма част от пътя между газовото находище Ал-Хайл и Ес-Сукне. \n  \nТака правителствените войски прерязали вражеския маршрут за снабдяване и получили отлични позиции за по-нататъшно настъпление. \n  Превод и редакция: БЛИЦ \n \n", "date": "2017.07.10", "title": "Сирийската армия е разгромила отбраната на ИД по пътя си към Дейр ез-Зор, превземайки доминиращи възвишения в пустинята"}
{"url": "https://www.blitz.bg/svyat/dete-razdade-basnoslovna-suma-pari-na-sluchayni-minuvachi_news528081.html", "text": "Германската полиция разследва случай с 13-годишно момче, което раздаде хиляди евро на случайни минувачи на улицата, предаде ДПА. Тийнейджърът от град Бад Тьолц в Южна Бавария раздаде суми от 100 до 2,4 хиляди евро.\nНяколко от облагодетелстваните хора по-късно съобщиха за подаръците си на полицията и върнаха 4,5 хиляди евро в местния участък.  Други 6 хиляди евро обаче остават неотчетени. \nПо-късно служителите на реда откриха момчето на улицата с все още голяма сума пари, които той твърдеше, че е взел от дома на семейството си. Родителите \"не бяха особено впечатлени\", казаха властите. \n \n", "date": "2017.07.10", "title": "Дете раздаде баснословна сума пари на случайни минувачи"}
{"url": "https://www.blitz.bg/politika/borisov-i-yldrm-s-edinno-mnenie-za-energiynata-sigurnost-na-balkanite-i-v-evropa_news528097.html", "text": "\n България и Турция имат общо разбиране, че развитието на газопреносна инфраструктура, която да обхваща повече държави на Балканите и в Европа, ще гарантира по-голяма енергийна сигурност на континента. Около това мнение се обединиха премиерите на двете страни Бойко Борисов и Бинали Йълдъръм, които проведоха среща в рамките на 22-я Световен петролен конгрес в Истанбул. Те посочиха, че добрите политически и икономически връзки между България и Турция, както и географското им положение определят важното значение на двустранното сътрудничество в енергийната сфера за транзита на енергийни ресурси. \nБорисов отбеляза, че голяма стъпка напред в това отношение би имало изграждането на междусистемна газова връзка между България и Турция. Той подчерта и подкрепата на българската страна за развитието на Южния газов коридор. „Една от страните с ключова роля за изграждането му е именно Турция. Ние заявяваме нашата подкрепа и много активно ще работим за неговото осъществяване”, заяви премиерът Борисов. \nПо-рано днес Борисов и Йълдъръм разговаряха неформално в кулоарите на Световния петролен конгрес. В разговорите участва и турският министър на енергетиката и природните ресурси Берат Албайрак. \n \n \n \n \n", "date": "2017.07.10", "title": "Борисов и Йълдъръм с единно мнение за енергийната сигурност на Балканите и в Европа"}
{"url": "https://www.blitz.bg/svyat/izvnredno-ot-srbiya-otkrikha-mrtv-geroy-ot-voynite-pri-razpadaneto-na-yugoslaviya_news528117.html", "text": "\n Мъртвото тяло на полковник Радослав Зубац е било открито в село Любомир край Требине, Република Сръбска, предава белградският Тelegraf, като се позовава на независими източници. \nТялото на офицера е било открито в близост до селска цистерна. \nПолковник Радослав Зубник е бивш командващ на Требнинската бригада от армията на Република Сръбска и е известен на сръбската общественост с дейността си по време на войните при разпада на Югославия, уточнява Фокус. \n \n", "date": "2017.07.10", "title": "Извънредно от Сърбия: Откриха мъртъв герой от войните при разпадането на Югославия"}
{"url": "https://www.blitz.bg/svyat/v-grtsiya-skoro-shche-bde-strashno_news528130.html", "text": "\n Метеоролозите са предупредили за нова гореща вълна тази седмица, като температурите ще достигнат до 41 градуса по Целзий (105,8 градуса по Фаренхайт), пише \"Български новини\". \nПрогнозата е температурите да достигнат 37 и 38 С във вторник, преди да достигнат 39 в сряда и 40 или 41 в четвъртък. На егейските острови температурите ще бъдат леко по-ниски, както обикновено, вариращи от 34 °  във вторник до 36 или до 38 в сряда. \nВ четвъртък температурите може да се повишат до 39 и дори 40 градуса на Крит. Захлаждане се очаква от петък. \n \n", "date": "2017.07.10", "title": "В Гърция скоро ще бъде страшно!"}
{"url": "https://www.blitz.bg/svyat/kak-proteche-prviyat-raboten-den-na-mariya-gabriel-i-kakvi-koli-pritezhava_news528137.html", "text": "Денят е натоварен за еврокомисаря Мария Габриел и дава силно начало на новия й пост. Това заяви говорител на ЕК за първия работен ден на българския комисар, която бе одобрена от Съвета в петък.\nТой допълни, че тя вече е имала разговор със зам.-председателя на ЕК Андрус Ансип, а по-късно двамата ще се срещнат и с шефа на ЕК Жан-Клод Юнкер, уточнява в. Труд. \n„Уверен съм, че Мария Габриел не би възразила да кажа, че е не само най-новият, но и най-младият еврокомисар в историята на ЕК”, отбеляза той. \nСайтът на ЕК вече е обновен и в екипа е включена Габриел. Публикувана е имотната й декларация, в която се посочва, че тя притежава джип „Мерцедес” МL 320 (2007 г.) и БМВ 520d (2014 г.). \n \n", "date": "2017.07.10", "title": "Как протече първият работен ден на Мария Габриел и какви коли притежава?"}
{"url": "https://www.blitz.bg/politika/borisov-na-edna-masa-s-erdogan-minuti-predi-vazhniya-energien-kongres-v-istanbul_news528053.html", "text": "\n Министър-председателят Бойко Борисов участва в работна среща с президентите на Турция Реджеп Ердоган, на Азербайджан Илхам Алиев, на Сърбия Александър Вучич и с премиера на Албания Еди Рама, посветена на енергийните проекти в региона, съобщиха от правителствената пресслужба. \n  \nСрещата се състоя в рамките на провеждащия се в Истанбул 22-и Световен петролен конгрес. \n \n \n \n \nМинути по-късно министър-председателят сподели снимката и в личния си фейсбук: \n  \n", "date": "2017.07.10", "title": "Борисов на една маса с Ердоган минути преди важния енергиен конгрес в Истанбул"}
{"url": "https://www.blitz.bg/svyat/ogromen-skandal-trese-makedoniya_news528036.html", "text": "Опозиционната партия на Никола Груевски, ВМРО-ДПМНЕ, обвинява външния министър Никола Димитров в наследствено българофилство, съобщават македонските медии, цитирани от \"Фокус\".\nБившият депутат от партията на Груевски, Александър Пандов, който в медиите близки до ВМРО-ДПМНЕ напоследък се налага като политически анализатор, твърди че \"когато Никола Димитров отива в София, се чувства като у дома си\". \nВ интервю пред \"Телевизия Нова\", Пандов заяви че \"помни времето когато член на ръководството на ВМРО-ДПМНЕ е бил бащата на сегашния външен министър, Димитър Димитров - бивш министър на културата\". \nСпоред Александър Пандов \"Димитър Димитров е бил широко известен на обществото със своите пробългарски позиции и с тезата си, че македонската нация е част от българската нация\", и на тази основа \"няма как синът да защитава македонските национални интереси в преговорите с България.\" \nПандов призовава македонските журналисти да намерят бащата на министъра на външните работи и да го интервюират върху етногенезиса на македонския народ. \nЕлектронното издание \"Република\" припомня текст на Сашо Ордановски, сега един от най-отявлените критици на режима на Никола Груевски, от 2004 г., в който се говори за българофилството на министъра на културата, Димитър Димитров. \nСпоред \"Република\" в коментар за работата на тогавашния министър на културата, Сашо Ордановски е написал, че \"В главата на довчерашния професор по марксизъм Димитър Димитров, македонската нация винаги е била творение на кухнята на Тито в комунистическия Белград \". \nПреди 13 г. Ордановски обвинява министър Димитров в назначение на некомпетентни кадри на ръководни постове в македонската култура, за които достатъчно условие е било \"да бъдат българофили\". \nОбвинението на Ордановски, че бащата на министъра на външните работи е българофил, услужливо е препечатано в \"Пулс 24\" и \"Курир\".\n", "date": "2017.07.10", "title": "Огромен скандал тресе Македония"}
{"url": "https://www.blitz.bg/svyat/peskov-razkri-za-kakvo-sa-razgovaryali-melaniya-trmp-i-vladimir-putin-v-khamburg_news528039.html", "text": "Между нашия президент Владимир Путин и първата дама на САЩ Мелания Тръмп възникна определена симпатия, каза говорителят на Кремъл Дмитрий Песков по тв \"Россия 1\", цитиран от британският The Sun руските медии.\nПрессекретарят на руския държавен глава коментира състоялия се в германския град Хамбург в края на миналата седмица форум на лидерите на 20-те най-развити икономики в света. \nПесков повтори, че стопанинът на Кремъл е останал доволен от разговорите с американския си колега Доналд Тръмп. \"Нашият президент имаше възможността да разговоря и с първата дама на САЩ. Състоя се лек обмен на мнение и ми се струва, че имаше определяна симпатия в това общуване\", допълни Песков. \n\"Господин Путин и госпожа Тръмп обсъдиха важни теми като равнопоставеността на жените и ролята на дамите в икономиката\", посочи още говорителят на Кремъл. Превод:БЛИЦ \n \n", "date": "2017.07.10", "title": "Песков разкри за какво са разговаряли Мелания Тръмп и Владимир Путин в Хамбург"}
{"url": "https://www.blitz.bg/obshtestvo/golyamo-bedstvie-v-parizh_news528041.html", "text": "Парижките власти затвориха редица метростанции в града заради обилните валежи, които се изляха върху френската столица. Късно в неделя силна двучасова буря вилня в града, принуждавайки най-малко 15 станции да бъдат затворени заради наводнения. Въпреки това в понеделник сутрин метрото работеше без промяна, а трафикът беше нормален, съобщава БГНЕС.\nПожарната в столицата само за изминалата вечер е получила общо 1700 обаждания и в 87 е отишла на място, за да помогне. \nЛошото време във Франция продължава и днес, като за 12 департамента, включително и Париж, е в сила оранжев предупредителен код за обилни валежи и гръмотевични бури.\n", "date": "2017.07.10", "title": "Голямо бедствие в Париж"}
{"url": "https://www.blitz.bg/svyat/pochina-nay-stariyat-khipopotam-v-sveta_news528056.html", "text": "Хипопотамът Берта, която се смята за най-възрастното животно от своя вид, почина в зоопарк във филипинската столица Манила на 65-годишна възраст.\nТежащата близо 2,5 тона женска е била открита починала в петък в своята клетка, заяви директорът на зоологическата градина Джеймс Дихавес. „Берта е едно от първите животни тук. Нейният партньор почина през 80-те и двойката не можа да има поколение“, допълни той. \nСедемгодишната Берта идва във филипинския зоопарк в годината на неговото откриване – 1959 г., като администрацията вече е загубила информацията откъде е пристигнала тя. По думите на Дихавес Берта е задминала с десетилетия стандартната продължителност на живот при хипопотамите, която достига до 40-50 годишна възраст. Според него за това е допринесла и диетата на животното, която се е състояла от плодове, трева и хляб. Досега се смяташе, че най-възрастният хипопотам е починалата през 2012 г. Дона. \nТя е на 62 години, когато умира в зоопарка в Евънсвил, Индиана. Хипопотамите, които са вид, обитаващ Субсахарска Африка, имат „висок риск от изчезване в природата“ заради загуба на местообитанията си и незаконния лов заради ценното им месо и зъби. След смъртта на Берта 43-годишният женски слон Мали остава най-старото животно в зоологическата градина в Манила, посочи още Дихавес. Неправителствени организации по света призоваха по-рано слоницата да бъде изведена от зоопарка и настанена в тайландски резерват, тъй като според тях тя страда от лошо отношение и самота. След проверка на властите обаче е било установено, че животното е в добро здраве и не се знае как то би реагирало на други слонове. \n \n", "date": "2017.07.10", "title": "Почина най-старият хипопотам в света"}
{"url": "https://www.blitz.bg/svyat/siriyski-spetsnaz-s-kucheta-vadi-teroristite-ot-dupkite-im-kray-damask_news527982.html", "text": "В източното предградие на Дамаск Айн-Тарма продължават градските боеве между групировката „Файлак ар-Рахман” и сирийската армия.\nСутринта в неделя елитни части от 105-а и 106-а бригада от сирийската Републиканска гвардия предприели атака и освободили много сгради, изтиквайки „Свободната сирийска армия” (ССА). През деня бандитите се прегрупирали и отвърнали с мощна контраатака, която се провалила. \n  \nПо време на няколкото часа тежки боеве са убити над 20 члена на ССА. В Републиканската гвардия имало само ранени. \n  \nВ подразделенията на Републиканската гвардия работят кинолози – например в 105-а бригада има немска овчарка, чиято задача е да открива маскирани вражески позиции, подземни тунели и експлозиви. Това куче се появило на снимки в сирийски медии и станал знаменитост. \n  Превод и редакция: БЛИЦ \n \n", "date": "2017.07.10", "title": "Сирийски спецназ с кучета вади терористите от дупките им край Дамаск"}
{"url": "https://www.blitz.bg/svyat/tezhka-novina-ot-bolnitsata-za-nobeloviya-laureat-za-mir-liu-syaobo_news528078.html", "text": "Носителят на Нобеловата награда за мир Лиу Сяобо е в критично състояние, предават световните медии. От болницата, в която той се лекува, уточниха, че туморът в белия му дроб се е уголемил.\nДокторите са информирали семейството му, че са подготвени да преместят 61-годишния активист в интензивното отделение, ако това се наложи. \nНобеловият лауреат се лекува в Първа болница на Китайския медицински университет, край североизточния град Шънян, става ясно още от съобщението.\n", "date": "2017.07.10", "title": "Тежка новина от болницата за нобеловия лауреат за мир Лиу Сяобо"}
