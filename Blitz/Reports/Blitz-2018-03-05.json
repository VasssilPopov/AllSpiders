{"url": "https://www.blitz.bg/intsidenti/katastrofi/pop-s-bmv-podkara-v-nasreshchnoto-v-plovdiv-i-za-malko-da-stane-golyama-belya-snimki_news583872.html", "text": "Екшън на пътя в Пловдив. Шофьор с БМВ се намуши в насрещното на Коматевския възел и една не уби младо момче. Инцидентът се е случил в събота, а за него алармира потърпевшият пловдивчанин в социалните мрежи.  Още от кръстовището между булевард „Христо Ботев” и „Никола Вапцаров”, героят ни е навлязъл в грешната лента. Виждайки, че няма други коли, водачът решил да продължи по пътя си, но пък в насрещното. Срещу него обаче се появил млад шофьор, който веднага намалил и сигнализирал на колегата си на пътя да спре.  Последвал скандал. Потресеният пловдивчанин започнал да упреква нарушителя, че с действията си може да убие някого. Тогава шофьорът в грешка започнал да се обяснява, че е поп и че просто се е объркал. В крайна сметка по молба на съвестния пловдивчанин, отец Благой обръща возилото си и го подкарва, този път във вярната посока. Източник: ", "date": "2018.03.05", "title": "Поп с БМВ подкара в насрещното в Пловдив и за малко да стане голяма беля (СНИМКИ)"}
{"url": "https://www.blitz.bg/politika/borisov-i-putin-provedokha-vazhen-razgovor-svrzan-s-ikonomicheskoto-bdeshche-na-blgariya_news583849.html", "text": "Президентът на Руската федерация Владимир Путин поздрави премиера Бойко Борисов по случай националния празник на България. В телефонен разговор, проведен днес, двамата обсъдиха енергийните проекти на територията на страната ни, а Борисов запозна Путин с развитието на темата за Западните Балкани, върху която акцентира Българското председателство на Съвета на Европейския съюз – изграждане на транспортна и дигитална свързаност в региона, както и развитие на електроенергийната и газопреносната инфраструктура. Коментирано беше и провеждането на среща между двамата по време на Българското председателство, съобщиха от пресцентъра на Министерски съвет.   Българският премиер представи идеята си за развитие на проекта за АЕЦ „Белене“ като общобалкански и посочи, че тя е срещнала подкрепа от колегите му от страните от Западните Балкани. Президентът Путин изрази готовност страната му да се включи в обсъжданията при подновяване на работата по проекта.  По време на разговора беше обсъдено развитието на газовия хъб „Балкан“ и възможностите за директни доставки на газ за България при взаимоизгодни условия и пълни гаранции от страна на Европейската комисия. В тази връзка беше коментирано и изграждането на газопровода „Турски поток“, като руският президент посочи, че проектът в голямата си част е изпълнен, а Борисов информира, че се очаква на 1 юни да е готова интерконекторната връзка между България и Турция. Разгледан беше и вариант за изграждане на отклонение от газопровода \"Турски поток\", което да достига пряко до хъба.  Бойко Борисов и Владимир Путин подчертаха, че двустранният диалог се развива добре и се наблюдава напредък в отношенията в редица сфери на икономиката, в търговията и туризма. Отчетено беше, че стокооборотът между България и Русия е нараснал с 24% през 2017 г., а туристите, посетили страната ни, са близо 560 хил., което е с 1,3 на сто повече от 2016 г.       ", "date": "2018.03.05", "title": "Борисов и Путин проведоха важен разговор, свързан с икономическото бъдеще на България"}
{"url": "https://www.blitz.bg/intsidenti/otnovo-moshchno-zemetresenie-udari-papua-nova-gvineya_news583672.html", "text": "Трус с магнитуд от 6 по Рихтер удари Папуа Нова Гвинея. Това предадоха от Геологическата служба на САЩ. Както БЛИЦ съобщи, миналата седмица серия мощни земетресения удариха района, вследствие на което имаше 31 жервти.", "date": "2018.03.05", "title": "Отново мощно земетресение удари Папуа Нова Гвинея"}
{"url": "https://www.blitz.bg/intsidenti/izvnredno-zemetresenie-udari-turtsiya_news583689.html", "text": "Земетресение от 3.2 по скалата на Рихтер разлюля Западна Турция рано тази сутрин. Това предаде Европейският сеизмологичен център. Епицентърът е на 112 км от град Измир и 47 км от Балъкешир.  Към момента няма информация за жертви. ", "date": "2018.03.05", "title": "Извънредно! Земетресение удари Турция"}
{"url": "https://www.blitz.bg/intsidenti/stikhii/opasno-topeneto-na-snega-vdiga-nivata-na-reki-i-yazoviri_news583704.html", "text": "Институциите са нащрек за нивата на реките и язовирите, заради интензивното снеготопене. През уикенда заради придошлите води река Велека преля и се наложи временно затваряне на пътя Ахтопол-Синеморец, съобщава bTV. Селата Синеморец и Резово се оказаха откъснати от света.     Очаква се покачване на речните нива и в Южна България – реките Арда, Марица, Тунджа, както и река Струма в Западна България.     Снеготопенето продължава и през следващите дни като на 7 и 8 март отново се очаква повишаване нивата на всички реки с изключение на тези в Южното Черноморие.    ", "date": "2018.03.05", "title": "Опасно! Топенето на снега вдига нивата на реки и язовири"}
{"url": "https://www.blitz.bg/obshtestvo/stolitsa/tragediya-okolo-130-chasa-tazi-noshch-uzhasyavashcha-smrt-e-spokhodila-mzh-na-okolovrstnoto-v-sofiya_news583762.html", "text": "Пешеходец е блъснат от неизвестен автомобил на Околовръстния път и е починал на място. Това каза за Агенция „Фокус“ началникът на отдел „Пътна полиция“ към СДВР комисар Тенчо Тенев. Той уточни, че инцидентът е станал около 1.30 часа тази нощ. „Нямаме никакви данни за пешеходеца, на вид прилича на клошар“, посочи комисар Тенев. ", "date": "2018.03.05", "title": "Трагедия: Около 1:30 часа тази нощ ужасяваща смърт е споходила мъж на околовръстното в София"}
{"url": "https://www.blitz.bg/obshtestvo/regioni/trevoga-v-khaskovo-tsyal-kvartal-e-pod-voda-na-khora-im-tryabvat-lodki-za-da-se-priberat-snimki_news583774.html", "text": "Рязкото повишаване на температурата и последвалото снеготопене предизвикаха наводнения в хасковската вилна зона в крайградския парк „Кенана“. По думите на читатели на haskovo.net, най-пострадали са имоти по ул. „Георги Китов“. Пътят е изровен и отнесен от водата, а дворовете са превърнати в езера. До някои къщи е невъзможно да се стигне, уверяват читатели.     Нивото на хасковската река също се повишава застрашително.     „Вчера на живеещите там им трябваха лодки, за да стигнат до домовете си. Хората сами отводняваха прииждащите води от няколко съседни улици. Има изцяло наводнени имоти“, казали потърпевши.     Хората алармират, че положението там е трагично от години, посочива haskovo.info. Дренажните тръби са стари, разместени и не могат да поемат водата на няколко улици.    ", "date": "2018.03.05", "title": "Тревога в Хасково: Цял квартал е под вода, на хора им трябват лодки, за да се приберат (СНИМКИ)"}
{"url": "https://www.blitz.bg/obshtestvo/regioni/tundzha-do-elkhovo-priizhda-nivoto-e-nad-3-metra_news583779.html", "text": "Над три метра е нивото на река Тунджа в района на град Елхово, като до преливния праг остава около метър. 3,3 метра е измереният воден стълб тази сутрин при критични стойности от 3,95 м, съобщава БНР. Тунджа е преляла от коритото си край турския град Одрин, като това е довело до заливане в жилищни райони и затваряне на пътни артерии.     В района на Ямбол също е отчетено повишение и нивото е 3,44 метра при червен праг от 6 метра. Все още няма разливи и наводнени земеделски площи. Очаква се, макар и бавно, реката да започне да спада.     Равнището на язовирите се следи денонощно. По-голямата част от водоемите са пълни под 50 процента от капацитета си, но рискови остават каскадните язовири.     Нивото на река Марица в района на Пазарджик се е повишило с 30 см заради снеготопенето и валежите от дъжд през последните дни. Покачване на водите има и при реките Чепинска и Тополница - между 23 и 18 см.     Всички водоеми в областта са под денонощно наблюдение. В момента няма опасност от преливания и наводнения в района.    ", "date": "2018.03.05", "title": "Тунджа до Елхово приижда, нивото е над 3 метра!"}
{"url": "https://www.blitz.bg/layfstayl/skorost/consumer-reports-ne-kupuvayte-tezi-shest-koli_news583845.html", "text": "Една странна класация, съставена от Consumer Reports, ни показва какви нови автомобили не трябва да си купуваме. Списъкът е направен на база пробни шофирания, рейтинги за надеждност и краш тестове, като аргументите против показаните модели са доста повърхностни, но все пак решихме да ви ги покажем, пише Факти бг.Cadillac Escalade    Огромният всъдеход на Cadillac е критикуван заради тесен салон предвид габаритите му, за ниско ниво на комфорт и за много слаба надеждност на автоматичната трансмисия и ел. оборудването. Fiat 500L  Неудовлетворителните мнения за минивана Fiat 500 L идват от резултатите от краш тестовете. Силно се критикуват и крайно неудобните седалки, както се отбелязва и доста твърдото окачване на колата. Jeep Compass  Новият кросоувър Compass 2018 е сериозно подобрен спрямо своя предшественик. Колкото и много да са промените, специалистите от Consumer Reports го критикуват заради слабата му надеждност. Jeep Wrangler  Новият Jeep Wrangler 2019 все още не се продава по магазините, но феновете на марката силно се надяват той да се е избавил от \"детските болести\" на сегашния модел. Основната критика към него е заради липса на комфорт. Lexus IS300  Тук причините, поради които тази кола не се препоръчва за покупка са свързани с нивото комфорт в салона, което отстъпва на това на преките конкуренти. Отбелязва се още и висок разход на гориво, и слаба динамика. Nissan Teana/Altima  Седанът на Nissan не се продава у нас, но всъщност той е бестселър в доста страни по света. От Consumer Reports обаче го определят дори като опасен заради прекалено лекия волан. Лоши настройки на CVT-кутията са част от другите критики.", "date": "2018.03.05", "title": "Consumer Reports: Не купувайте тези шест коли"}
{"url": "https://www.blitz.bg/layfstayl/po-kakvi-zheni-si-padat-mzhete-spored-zodiyata_news583844.html", "text": "Едно от нещата, които астрологията може да направи, е да ни даде някакви насоки какви жени мъжете смятат за атрактивни и типовете, които често избират за дългосрочни връзки. Понякога звездите изглежда знаят много повече за хората, отколкото те самите.  Овните не могат да устоят на силни и независими жени. Представителите на тази зодия обичат, когато тя изказва смело мнението си и не се предава пред никое предизвикателство. Успехът и уменията са мощни афродизиаци за Овните. Жена, която е много подкрепяща, забавна и женствена ще привлече вниманието на Телеца. Ако тя знае как да го разтърси малко, но в същото време да остане женствена, той определено ще е неин. Сигурно е, че мъжът Близнак много ще си падне по жена, която е интелигентна, креативна и има чувство за хумор. Веднъж, когато тя успее да грабне вниманието му и продължи да го изненадва и изумява, тя ще бъде неустоима за него. Мъжът Рак наистина харесва жена, която има доза невинност в себе си и му е напълно отдадена. Когато тя му позволява той да й помага и да я защитава, това е гаранция, че тя го е спечелила. Мъжете Лъвове са привлечени от жени, които обичат да излизат, да се показват и са уверени в себе си и способностите си. Представителите на тази зодия харесват дами, които държат да изглеждат винаги безупречно. Тя е не само красива, а също така умна, забавна и талантлива. Мъжете Деви са склонни да се влюбват в типа съседско момиче. Тя е красива, но малко по-сдържана и много интелигентна. Определя се като чувствителна, мисли логично и е толерантна към особеностите на Девите. Тя не трябва да бъде прекалено емоционална, нито да показва големи прояви на привързаност, защото мъжете Деви не си падат по тези неща. Мъжете Везни вярват в перфектните връзки, затова постоянно търсят тяхната идеална партньорка. Когато я намерят, те са готови на всичко, за да я запазят. Лошите новини са, че може да бъде предизвикателство за него да намери партньорка, с която могат да се свържат емоционално и интелектуално. Те мислят за атрактивни добре изглеждащи жени, забавни, уверени, подкрепящи, отдадени и интелигентни. Мъжете Скорпиони искат да бъдат най-добрите и да имат само най-доброто. Жената, по която биха си паднали, е умна, секси, авантюристична, страстна, атлетична и независима. Типът жена, която се харесва на Стрелеца, е вълнуваща и енергична. Тя събужда любопитството му, а той я намира за провокативна и невероятна. На един Козирог му трябва много да се раздели, а също така да се влюби. Но това се случва, когато срещне жена, която е уверена, но не прекалено настоятелна, секси, но не вулгарна, със собствен живот, кариера, хобита, интереси и мечти. Жената, която ще привлече Водолея, не се интересува от хорското мнение. Тя винаги прави това, което иска, без да се съобразява с никого. Рибите обичат да обичат и често са влюбени. Жената, която наистина грабва сърцето му, е нежна, щедра, широко скроена и обичаща изкуството.", "date": "2018.03.05", "title": "По какви жени си падат мъжете според зодията"}
{"url": "https://www.blitz.bg/layfstayl/rachkov-popilya-skandalnata-mis-blgariya-napravi-nelepo-sravnenie-i-publikata-padna-ot-smyakh_news583868.html", "text": "Докато Рачков и Зуека представяха какво предстои в тазвечерния епизод на \"Като две капки вода\", Рачков направи нелепо сравнение: \"Марги Хванова трябва да се обади на последната Мис България и да й вземе носа, защото ще имитира Дони\". При тази реплика публиката избухна в смях, а Рачков допълни: \"Аз бих си отварял консервата с него\".   Припомняме, че Тамара Георгиева предизвика бурни дискусии и скандали след победата си в Мис България. Тя бе набедена, че не е достатъчно красива и не притежава качествата за короната си, но моделката определи себе си просто като \"нестандартна\".", "date": "2018.03.05", "title": "Рачков попиля скандалната Мис България! Направи нелепо сравнение и публиката падна от смях"}
{"url": "https://www.blitz.bg/layfstayl/nay-spravedlivite-i-pravedni-zodii-sa-tezi_news583840.html", "text": "Повечето хора имат сравнително еднаква представа относно значението на думата „справедливост“. Когато става дума за лични интереси обаче, нещата стават малко по-субективни. Това, което за един човек е честно, може да е несправедливо за друг. Някой, който е свикнал да се бори за оцеляване всеки ден, ще има съвсем различна представа за справедливостта в сравнение с друг, който се е радвал на привилегии и лукс през целия си живот.Астрологията може да помогне да разберете от какво другите хора се нуждаят и какво биха сметнали за справедливо. Представителите на някои зодии са по-загрижени за справедливостта в сравнение с други.  Кои са тези, за които справедливостта е висша ценност? Везни Везните са толкова вглъбени в идеята за баланс във всяка ситуация, че за тях е много трудно нарочно да направят нещо несправедливо. Така или иначе, представителите на тази зодия не са бойци – те са преговарящи. Не мислете обаче, че те ще позволят да минете през тях. Ако Везните се изправят срещу някого, който не играе честно, ще направят каквото могат, за да се защитят. В крайна сметка справедливостта има значение, само когато правилата са еднакви за всички. Когато става въпрос за посочване на всеки малък детайл, който не е наред, Девите са тези, които няма как да го пропуснат. Дори и да са на ваша страна, може да усетите, че понякога сте подложени на атака или тежка критика. Макар това да не ги прави много популярни, за Девите решаването на проблем е по-важно, отколкото това да накарат хората да се чувстват комфортно. Лъв Лъвовете искат всички да са щастливи. Няма вероятност да прибегнат до подхлъзване или измама. Основното, което им пречи да са безкомпромисно справедливи, е личният им интерес.   Ако разберат, че поведението им наистина вреди на други хора или ги кара да изглеждат като измамници, те бързо се извиняват и се опитват да поправят грешката.", "date": "2018.03.05", "title": "Най-справедливите и праведни зодии са тези!"}
{"url": "https://www.blitz.bg/stsena/krasavitsa-ili-chudovishche-madona-kakvato-dosega-nikoga-ne-ste-ya-vizhdali-snimki_news583820.html", "text": "Кралицата на попа Мадона, впечатли последователите си в Инстаграм с перфектна снимка. На нея изпълнителката, която тази година празнува 60-годишен юбилей, демонстрира потресаваща за годините си външност. „Единственото място, където кралицата може да се скрие от любопитни погледи, е банята!”, пише Мадона като коментар към кадъра.     Буквално след час обаче папараци изловиха звездата без грим. Певицата е опитала да скрие лицето си, нахлупвайки ниско черна фуражка.  „С този цвят на устните звездата прилича на... Мерилин Менсън”, отбелязва един от последователите й.      Превод: БЛИЦ          ", "date": "2018.03.05", "title": "Красавица или чудовище? Мадона каквато досега никога не сте я виждали (СНИМКИ)"}
{"url": "https://www.blitz.bg/obshtestvo/advokat-i-eksshef-na-mvr-sluchayat-s-plkha-e-uchebnikarski-primer-za-neizbezhna-samootbrana-doktort-ne-tryabva-da-e-v-aresta_news583713.html", "text": "Според мен пловдивската прокуратура много внимателно трябва да оцени събраните доказателства. При тези обстоятелства това е учебникарски пример за упражняване на неизбежна самоотбрана. Това заяви адвокат Димитър Марковски по повод убийството в Пловдив на Георги Джевизов-Плъха от лекаря Иван Димитров пред bTV. На въпрос дали д-р Димитров може да бъде осъден за убийство, адвокатът отговори: „При тези обстоятелства и факти, които са изнесени, категорично не“.     По думите му, ако има достатъчно доказателства, той би могъл да носи наказателна отговорност за незаконно притежание на оръжие, но това е друго престъпление.     „В тази ситуация даже няма и превишаване на пределите на неизбежната самоотбрана“, посочи Марковски. Той посочи, че когато някой ви нападне в дома ви, няма как да търсите точно такова оръжие, каквото носи и нападателят.     Бившият министър на вътрешните работи Емануил Йорданов също се съгласи, че според данните, които са известни до момента, може да се говори за неизбежна самоотбрана.     „Крайно време е хората да разберат, че мярката за неотклонение не е наказание. Представете си как докторът с жена и две деца ще се укрие и ще извърши престъпление. Смятам, че няма основание за задържане“, каза той.     Йорданов заяви, че вероятно би реагирал по подобен начин като д-р Димитров, ако му се случи същото нещо: „Няма как да реагираш различно, когато някой влиза в дома ти, при това въоръжен“.    ", "date": "2018.03.05", "title": "Адвокат и ексшеф на МВР: Случаят с Плъха е учебникарски пример за неизбежна самоотбрана, докторът не трябва да е в ареста!"}
{"url": "https://www.blitz.bg/kriminalni/prestplenie/blizkite-na-plkha-se-razbesnyakha-smrt-za-doktora-georgi-beshe-dobro-momche_news583733.html", "text": "Най-малко тежка присъда за пловдивския рентгенолог д-р Иван Димитров поискаха близките на осъждания за множество кражби Георги Джевизов, който беше открит мъртъв, съобщава bTV. Според разследващи рецидивистът е влязъл в имота на медика, за да краде, нападнал го е и в отговор е бил прострелян. „Жоро не е влязъл дома му, просто е спрял да пикае на улицата”, категорични бяха майката, бащата и съпругата на Джевизов, наричан Плъха.     Те настояват за осъдителна присъда за д-р Димитров.     Стигат и по-далеч: „Георги беше добро момче. Остави 3 деца сираци. Смърт за доктора!”    ", "date": "2018.03.05", "title": "Близките на Плъха се разбесняха: Смърт за доктора, Георги беше добро момче!"}
{"url": "https://www.blitz.bg/kriminalni/nakazanie/izvadi-ksmet-eto-na-kakvo-osdikha-piyaniya-i-drusan-11-klasnik-stefan-koyto-sedna-zad-volana_news583746.html", "text": "11-класникът Стефан Младенов от ПГЕЕ „Константин Фотинов” в Бургас се размина със затвора. Младежът бе подсъдим заради това, че на 30 ноември м.г. се качил зад волана на автомобил Тойота „Аурис” употребил алкохол и наркотични вещества, съобщава „Флагман“. За негово нещастие в онази нощ около 01:30 часа след солидната почерпка бил спрян за проверка от униформени служители в района на бургаски ж.к. „Славейков”.     Непълнолетният тогава Стефан бил не само подпийнал, а и на коктейл от пико, амфети и трева. Това показали резултатите от проверката на наркотеста и дрегера.     Предвид, че в момента на извършеното престъпление Стефан е бил непълнолетен, той получи условна присъда от 1 година.    ", "date": "2018.03.05", "title": "Извади късмет! Ето на какво осъдиха пияния и друсан 11-класник Стефан, който седна зад волана"}
{"url": "https://www.blitz.bg/obshtestvo/regioni/v-plovdiv-vri-i-kipi-futbolni-fenove-i-taksidzhii-trgvat-da-osvobozhdavat-d-r-dimitrov_news583737.html", "text": "Шествието на протестиращите в защита на д-р Иван Димитров ще стигне до Прокуратурата. Това съобщи Николай Гаргов, един от организаторите. Протестиращите ще се съберат в 12.00 часа пред Второ районно управление и оттам ще тръгнат на шествие до Прокуратурата.  Близо 500 души са се подписали досега в подписката в подкрепа на лекаря. Очаква се днес на протеста да присъстват и фенове на футболните отбори в Пловдив.  „Всеки, който иска да подкрепи нашата кауза, може да го направи, нека мирно да подкрепим д-р Димитров”, коментира Гаргов, цитиран от Фокус. „Не искаме да правим безредици. Идеята е да се помогне на човек, който е жертва на системата ни”, добави той.  Очаква се към протеста да се присъединят и таксиджиите.  Протестите няма да спрат до пълното освобождаване на медика, съобщиха протестиращите. В социалната мрежа вече съществуват няколко групи в негова подкрепа. Хората масово подкрепят пловдивския рентгенолог.", "date": "2018.03.05", "title": "В Пловдив ври и кипи: Футболни фенове и таксиджии тръгват да освобождават д-р Димитров"}
{"url": "https://www.blitz.bg/kriminalni/utre-izticha-bolnichniyat-list-na-bolniya-politsay-marin-ichev_news583730.html", "text": "Вече залозите се вдигат, като вица в полицията е каква сценка или скеч ще изиграе Ичев за да се скатае от работа отново, пише сайтът \"Троян прес\"! Медията припомня, че Ичев трябваше да започне работа в началото на миналия месец в гр.Угърчин, но той избра да боледува, вместо да изпълнява заповеди. Това е нормално за него и е още едно доказателство за лошите практики в полицията докато бил началник на РПУ-Троян. Тогава сдружение Троян 166 бе името на частната полиция в Троян. Привидно сдружението трябваше да издържа полицията, тъй като намало пари за нищо. Чудно две години по-късно, след отстраняване на лошите практики как полицията работи и постига завидни резултати, коментират запознати, нещо повече алкохолиците – спонсори на сдружението вече не шофират пияни.  Това бе основната кампания на депутата Миховски, която постигна осезаеми резултати, включително и с проверките без изключения. Това коментират троянци!", "date": "2018.03.05", "title": "Утре изтича болничният лист на „болния“ полицай Марин Ичев!"}
{"url": "https://www.blitz.bg/layfstayl/skorost/ekskluzivni-snimki-samo-v-blits-pokazakha-kolko-strashno-e-polozhenieto-na-ptya-sofiya-samokov_news583786.html", "text": "Положението на пътя София-Самоков след падналата огромна скална маса не е никак розово, видя човек на БЛИЦ.    Снимки: Даниел Димчев ", "date": "2018.03.05", "title": "Ексклузивни СНИМКИ само в БЛИЦ показаха колко страшно е положението на пътя София-Самоков!"}
{"url": "https://www.blitz.bg/obshtestvo/babkh-otkri-ognishche-na-ptichi-grip_news583799.html", "text": "При изпълнението на програмата за надзора на болестта Инфлуенца по птиците е констатирана високопатогенна инфлуенца тип H5N8 в птицеферма за кокошки-носачки в Генерал Тошево, област Добрич, съобщиха от пресцентъра на Българската агенция по безопасност на храните (БАБХ).Незабавно са предприети всички мерки за ликвидиране на огнището съгласно Европейското законодателство. Започнати са действия по унищожаване на птиците в засегнатия животновъден обект, като поетапно ще бъдат убити и обезвредени 140 хиляди носачки, посочиха от хранителната агенция.  Обособена е трикилометрова предпазна зона и 10 км наблюдавана зона около животновъдния обект, като са наложени забрана за търговията и придвижването на домашни, диви и други птици и яйца за разплод, организиране на панаири, пазари, изложби и други струпвания на домашни или други птици. Засилени са клиничните прегледи на птиците, отглеждани в останалите селища на територията на област Добрич, допълниха от БАБХ. ", "date": "2018.03.05", "title": "БАБХ откри огнище на птичи грип!"}
{"url": "https://www.blitz.bg/obshtestvo/blits-tv-khilyadi-na-protesta-v-plovdiv-skandirakha-svoboda-za-d-r-dimitrov-snimki_news583806.html", "text": "Хиляди се събраха днес на протеста в Пловдив, скандирайки „Свобода“ за д-р Иван Димитров. Да подкрепят арестувания медик дойдоха хора от Враца, Димитровград, Пазарджик, Асеновград, от всички краища на страната. Включиха се и много шофьори на таксита, които надуха клаксони по пловдивските булеварди. Пред камерата на БЛИЦ застанаха семейство Даниела и Стоян Георгиеви, майката на съученик на рентгенолога-Надежда Лалова и председателят на Регионалната колегия на българския лекарски съюз в Пловдив д-р Георги Кръстев. Всички те заявиха, че са съпричастни към съдбата на медика и настояват той да бъде освободен. Категорични са, че ако в дома им бе нахлул крадец, също биха стреляли.   Шествието тръгна от сградата на Второ РУ, мина през бул. „Шести септември“ и окупира прокуратурата. Недоволните настояваха да се срещнат очи в очи с представител на държавното обвинение, който да обясни защо не освобождава д-р Димитров от ареста. Там, въпреки скандиранията и очакванията, не се появи дежурният прокурор, което още повече разгневи хората.  Те държаха речи, вяха знамена, звучаха патриотични песни, скандираха в подкрепа на Димитров. Протестите продължават всеки ден от 17.30 часа пред сградата на прокуратурата. Хората настояват за незабавната свобода на д-р Димитров и за промяна в закона.   БЛИЦ припомня, че общественото недоволство ескалира, след като д-р Иван Димитров бе арестуван за убийството на Жоро Джевизов-Плъха.  Рецидивистът влязъл в дома на медика да краде и е бил застрелян, след като наръгал с нож лекаря в крака и ръката. Хората се вдигнаха на протест с искането рентгенологът да бъде освободен, защото е бранел живота си и този на семейството си.        Кристина ИВАНОВА, БЛИЦ  Оператор: Любомир БАКЪРДЖИЕВ, БЛИЦ", "date": "2018.03.05", "title": "БЛИЦ TV: Хиляди на протеста в Пловдив, скандираха свобода за д-р Димитров (СНИМКИ)"}
{"url": "https://www.blitz.bg/kriminalni/16-godishna-pravi-seks-s-dve-momcheta-na-kupon-no-sled-tova-se-samoubi-ot-sram_news583674.html", "text": "В Маяс 16-годишна студентка от местния колеж се е самоубила. Майката на Ксения научила за трагедията чрез социалните мрежи, предаде life.ru. Според приятелите на починалото момиче тя страдала от депресия поради несподелена любов. Гаджето й я измъчвало, после я изоставяло, а след това отново се връщало при момичето. След поредната раздяла Ксения, докато била на парти, преспала с двама. Според приятелите й това е причината за трагичния акт.  \"Тя не ни каза нищо, но беше ясно, че съжалявала и разтревожена. Ксения бе весела, винаги усмихната\", споделят те.  Служителите в регионалната администрация на следствената комисия разясняват обстоятелствата на инцидента. Превод: БЛИЦ", "date": "2018.03.05", "title": "16-годишна прави секс с две момчета на купон, но след това се самоуби от срам"}
{"url": "https://www.blitz.bg/obshtestvo/regioni/sprugata-na-doktora-obvinen-za-ubiystvoto-na-zhoro-plkha-se-razplaka-v-efir-i-razkri-nova-drama-v-semeystvoto-y_news583703.html", "text": "Спали сме през нощта. Нямам право да коментирам нищо свързано с въпросната нощ. На другия ден разбрах какво е станало в дома ми. Чухме се сутринта с мъжа ми, той каза, че отива на работа. По-късно видях полицаите. Това заяви в ефира на \"Здравей, България\" Жулиета, съпруга на задържания лекар Иван Димитров за убийството на пловдивския крадец Жоро Плъха. \"Мъжът ми нищо не ми  е казал. Нищо конкретно не знам. Бяхме се разбрали да се чуем по-късно, аз го потърсих, но той не ми вдигна телефона. Полицаите тук ми казаха, че е задържан за разпит\", каза тя.   Жената призна, че вече 3 пъти семейството й бива обирано. \"Децата ми са на 6, голямата ще ги направи утре, има рожден ден. Надявам се подаръкът й да е баща й. Малката е на 2 и половина. Децата нищо не знаят, старая се да не разбират. Казвам им, че баща им има работа и е заминал някъде и така.  Не знам съпругът ми да има оръжие\", каза Жулиета и се разплака в ефир.   Човекът, който съм видяла по сайтовете - Жоро Плъха, не съм го виждала никога и не го познавам. Не знам какъв е законът в детайли, но мисля, че съпругът ми се е защитавал. Виждам, че хората го подкрепят, но се надявам да има промяна и на закона\", каза тя и добави, че знае, че протестите се организират в социалните мрежи, но тя и семейството й нямат профили там.   \"Мъжът ми е добър лекар. Винаги оказва помощ. Ходи извънредно на работа, винаги се е отзовавал и не е отказал помощ на никого\", заяви Жулиета.  \"Знам, че днес има часове за свиждане. Надявам се днес да мога да го видя. Надявам се да си дойде вкъщи, за да види децата си. Искам да си дойде, за да направи подарък на дъщеря си за рождения й ден\", каза тя. ", "date": "2018.03.05", "title": "Съпругата на доктора, обвинен за убийството на Жоро Плъха, се разплака в ефир и разкри нова драма в семейството й"}
{"url": "https://www.blitz.bg/kriminalni/prestplenie/vdovitsata-na-zhoro-plkha-izvadi-shokirashcha-versiya-za-fatalniya-intsident-no-prizna-che-sshcho-shche-strelya-po-kradets-v-doma_news583711.html", "text": "Работим заедно с д-р Димитров. Той е страхотен професионалист и много добър лекар. Докторът два пъти вече е бил обиран. Просто му е паднало пердето и се е опитал да защити себе си и семейството си. Това заяви лекар, който е колега на задържания за убийството на Жоро Плъха - Иван Димитров. \"Кой щеше да защити децата и жена му, ако докторът беше на работа през нощта. Можеше да изнасилят жена му и да убият децата му. Кой щеше тогава да ги защити. Докторът имаше късмет, че си е бил вкъщи и е защитил семейството си\", заяви още той, цитиран от Нова тв.  \"Докторът ми е личен приятел. Мога да кажа само хубави неща за него. Винаги можем да разчитаме на него. Той е истински доктор“, каза неговият приятел Димитър Калковски.    Жоро Джевизов е живял в „Столипиново“. Неговата съпруга и неговият баща също.     „Мъжът ми беше по казаните, защото тогава минават камиони. Аз твърдя, че Жоро не е такова момче, той не краде, а много помага на комшиите“, заяви съпругата на убития Жоро Плъха.      „Той няма 9 присъди за кражби, а 3. Той от 6-месечна възраст е дошъл, аз съм му втори баща. Присъдите му са за побои, а не за кражби“, заяви бащата на Жоро.     „Не знам кой е казвал, че има 9 присъди. Последно излезе от затвора през 2014 година за побой.  Жоро тогава излезе по малка нужда, да пикае.  Аз познавам много добре мъжа ми. Той на казаните обикаля. Как да ви обясня“, заяви младата съпруга на Плъха.     „ Хванал го е докторът докато е пикаел между два автомобила.  Ходил е по малка нужда докато обикаля по казаните и тогава е бил нападнат. Той има общообразователно образование в Германия. Знае 4 езика“, заяви приятел на Плъха.     „ Имаме три деца. Най-малкото е бебе на 6 месеца.  Ако у нас влезе крадец, аз бих го застреляла в крака“, каза още съпругата на Жоро Плъха.    В студиото на \"Здравей, България\" бяха Ангел Джамбазки и адвокат Марин Марковски.     „Ако човек има 9 присъди, не трябва да е на свобода. Ще ви кажа, че ако и в моята къща нахлуят така и аз ще реагирам по същия начин. Очаквам незабавно да бъдат свалени обвиненията и докторът да бъде освободен“, каза Джамбазки.     \"Всеки има право да защитава имуществото, честта и достойнството си. Фактите по този случай ще бъдат изнесени ясно. Прострелян човек не значи че рухва. Това става само по филмите\", заяви Марковски.  \"Не трябва промяна в закона. Важно е как прокурорът чете фактите. Не може да се критикува просто ей така. Нещата трябва да се казват точно и ясно. В този случай прогнозирам, че прокуратурата сега няма да му иска постоянна мярка, защото прокурорите са притеснени от общественото напрежение. Прокурорите няма да вземат тази мярка, за да се успокоят нещата. Има малко страх от това ромите да не бъдат поставени в положение на дискриминация\", каза Марковски.     \"Аз не съм развълнуван и възмутен гражданин в момента, а съм експерт. Докторът ще бъде пуснат с една парична гаранция. Тук няма данни за престъпление, защото това обществено деяние не е опасно\", каза адвокатът.  Джамбазки обаче му се опълчи и заяви кой точно член в закона го притеснява, но не можа да убеди юриста в становището си.    ", "date": "2018.03.05", "title": "Вдовицата на Жоро Плъха извади шокираща версия за фаталния инцидент, но призна, че също ще стреля по крадец в дома ѝ"}
{"url": "https://www.blitz.bg/obshtestvo/regioni/prodlzhavat-protestite-v-zashchita-na-arestuvaniya-lekar_news583719.html", "text": "Продължават протестите в Пловдив в защита на арестувания лекар Иван Димитров, който застреля крадец. Хората ще се съберат по обяд в понеделник пред Второ районно управление. Очаква се към тях да се присъединят и футболни фенове. Недоволните ще протестират и пред сградата на прокуратурата.Оттам обвиниха рентгенолога в предумишлено убийство на криминално проявен мъж. Той е осъждан девет пъти за кражби. Според протестиращите, лекарят е действал при неизбежна самоотбрана и затова законът трябва да бъде променен. Събират и подписка.  ", "date": "2018.03.05", "title": "Продължават протестите в защита на арестувания лекар"}
{"url": "https://www.blitz.bg/layfstayl/shoubiznes/pevitsata-yoana-zakharieva-zaksa-ss-zdraveto-zastignata-e-ot-strashna-bolest-snimki_news583772.html", "text": "Певицата Йоана Захариева-Йоко разкри в студиото на \"На кафе\", че е страдала от много страшна болест, заради която е качила теглото си до 100 килограма. \"Положението беше много тежко. Постоянно се чувствах уморена, нямах никакво време за почивка. Не издържах здравословно на нощната ми работа като певица, за това се захванах със семеен хотелиерски бизнес. Докторите ми казаха, че инсулина не ми е добре и трябва да работя нещо по-спокойно. Нещо, което да не ми създава стрес, защото от стреса стават всичките бели\", разказа блондинката.  Това е причината тя да премахне нощната работа и да приема покани само за дневни участия. На въпрос на Гала как Йоко е разбрала, че има здравословен проблем, тя отговори: \"Преди година и половина стихнах 100 килограма. Спрях да си влизам в дрехите. Това се случи заради нездравословния живот, който водя. Сънят изцяло при мен липсваше, при мен имаше много стрес и отговорности.\"  \"В един момент аз нямаше с какво да се облека, за да изляза и започнах да се притеснявам от визията си. Сега все още съм пълничка, но лека полека си връщам теглото. При мен умората беше непрестанна. Това има много общо с инсулина. В един момент не се разбрах с един клуб и спряхме да работим. Те ми изплатиха една сума и аз на момента запалих колата и тръгнах към Варна при доктор Емилова, за да си пречиста организма и да започна от начало\", разказа певицата.        ", "date": "2018.03.05", "title": "Певицата Йоана Захариева закъса със здравето, застигната е от страшна болест! (СНИМКИ)"}
{"url": "https://www.blitz.bg/layfstayl/mariana-popova-i-veselin-plachkov-styagat-svatba-pevitsata-krie-strakhotna-novina-snimka_news583818.html", "text": "Марина Попова е на път да осъществи съкровената си мечта – да се премени в булчинска рокля и да мине под венчилото с любимия си Веселин Плачков. Благата вест стопли семейното им гнездо на 26 февруари, след като певицата се сгоди за своя приятел и получи изящен годежен пръстен с цирконий.Изпълнителката сама съобщи радостната вест. Тя спази традицията и промени житейския си статус във фейсбук от „сложно е“ в „сгодена“. Брюнетката сподели и снимка на годежния пръстен, придружен с думите: „Когато има смисъл! Тя каза най-истинското ДА в живота си!“.  Сватбата е планирана до края на годината, като най-вероятно актьорът и певицата ще се врекат във вярност на историческия хълм Царевец. Светското дуо явно гради семейния си живот стъпка по стъпка. В края на миналата година купиха къща в с. Кладница, известно като пернишкия Бевърли Хилс, в която да свият гнездо. Според слуховете екранният Левски броил 350 бона за палата. Последните слухове са, че гаджетата вече са свършили най-сериозната работа и Мариана е вече бременна, но засега благата вест не се потвърждава. Мълвата бе подхранена с гото от зимна Варна в профила на Мариана, на което Веселин нежно е положил ръка върху корема й. Двамата имат по една дъщеря от предните си половинки, пише Таблоид.", "date": "2018.03.05", "title": "Мариана Попова и Веселин Плачков стягат сватба! Певицата крие страхотна новина (СНИМКА)"}
{"url": "https://www.blitz.bg/layfstayl/romans-v-magazin-za-alkokhol-todor-slavkov-khvrli-oko-na-mis-tigrova_news583798.html", "text": "Вечният бохем и внук на Тодор Живков – Тошко Славков, се запозна с интернет сензацията Мис Тигрова в квартален магазин за алкохол и цигари в „Симеоново“. Тодор веднага е започнал да се усуква около цицорестата брюнетка.Мая Салмова, както е името по паспорт на дипломираната журналистка и героиня от половин дузина порно клипове, веднага разпознала Славков, докато той, видимо очарован от природните й дадености, нямал представа коя всъщност е тя, пише „Таблоид“, който ги е засякъл на въпросното място.  Плейбоят не останал безразличен към брюнетката и веднага я запитал дали сибирският студ в София не застрашава силиконовите й импланти от замръзване. Вместо да го накара да се засрами заради просташкия си въпрос, Мис Тигрова се разкискала с кифленски смях и побързала да се представи на Славков. Тя останала разочарована, че той не е запознат с интернет изявите й по евтино облекло. Двамата се отделили от опашката и провели кратък разговор за времето и за това, че се оказали съседи. Дали обаче са си разменили координатите, не става ясно. Важно е да се уточни, че Тодор не си е купил алкохол, а шоколад и няколко снакса. Мис Тигрова пък се е редила за кафе. Славков издаде преди време, че вече трета година не близва спирт.", "date": "2018.03.05", "title": "Романс в магазин за алкохол: Тодор Славков хвърли око на Мис Тигрова!"}
{"url": "https://www.blitz.bg/stsena/eva-longoriya-progovori-za-prv-pt-za-maychinstvoto_news583801.html", "text": "42-годишната Ева Лонгория и нейният възлюбен Хосе Бастон чакат през май първото си общо дете. Дълго време актрисата криеше бременността си, но ето че вече открито проговори за бъдещото майчинство. Звездата от сериала „Отчаяни съпруги“ сподели пред People: „Сега съм просто в златен месец. Пълна съм със сили и енергия. Първото тримесечие бе тежко, но сега всичко е наред.“Лонгория също така добавя, че нейният съпруг е просто във възторг от идеята, че ще има четвърто дете. Ева, за която това е първа бременност, също е готова да се „впусне в това пътешествие“, въпреки че тя досега няма опит в майчинството.  „Нищо не знам за това каква майка ще бъда. Имам много племенници и приятели, които са с деца. Не знаех, кога ще имам и аз!“ Актрисата, която продължава да събира възторжени възгласи като се появява пред публика в красиви тоалети, разказва за главния фактор при избора ѝ на дрехи. Бъдещата майка сега купува само такива, в които се чувства комфортно. Ева Лонгория и Хосе Бастон сключиха брак през май 2016. Преди сватбата те се срещаха 3 години. За Ева това е първо дете, а Хосе има още три от предишен брак.", "date": "2018.03.05", "title": "Ева Лонгория проговори за пръв път за майчинството!"}
{"url": "https://www.blitz.bg/ikonomika/gubim-li-pravata-vrkhu-traditsionni-blgarski-khrani_news583739.html", "text": "Промени в Закон за марките и географските означения ще доведат до това да загубим изключителните права върху традиционни храни, или поне такива са опасенията на експертите. Според някои държавата или производителите са проспали възможността да защитят традиционните продукти на ниво Европейски съюз, съобщава bTV. Ето и коментарът на патентното ведомство:      Българското кисело мляко например не е вписано в Европейския регистър за \"Защитено географско указание\". В момента освен България Япония и Финландия имат права да произвеждат българско кисело мляко.     След промените в закона е възможно \"българското кисело\" мляко да остане само \"кисело мляко\".     Видовете защита на продуктите са: \"Защитено наименование за произход\", \"Защитено географско указание\" и \"Храна с традиционно специфичен характер\".     В категорията \"Защитено географско указание\" имаме регистрирани два продукта – българско розово масло и Горнооряховски суджук.     В \"Храна с традиционно специфичен характер\" са регистрирани 5 продукта – филе \"Елена\", луканка \"Панагюрска\", \"Кайсерован врат Тракия\", руле \"Трапезица\", \"Пастърма говежда\".     Чети етикета, защитени продукти  България все още няма регистриран продукт в \"Защитено наименование за произход\", но до няколко месеца очакваме положителен отговор относно Странджанския манов мед.     Защита няма за продукти като български кашкавал, българско кисело мляко, Карловска луканка, българска боза и за българско бялото саламурено сирене и българската лютеница. За сравнение Гърция е успяла да защити над 100 традиционни продукта.    ", "date": "2018.03.05", "title": "Губим ли правата върху традиционни български храни?"}
{"url": "https://www.blitz.bg/layfstayl/svetski/dizaynerkata-na-oslepitelniya-toalet-na-desi-radeva-razkri-ideyata-si-za-roklyata_news583833.html", "text": "Десислава Радева имаше прекрасен подарък – бижу с големи кристали. Направих роклята, за да отива с това бижу. Това заяви дизайнерката Невена Колева, автор на тоалета, с който съпругата на президента Румен Радев се появи на приема за 3 март. Припомняме, че на събитието първата дама и вицепрезидентът Илияна Йотова се появиха с идентични рокли и станаха повод за множество коментари. Тоалетите им бяха в тъмнозелената гама в комбинация с дантели.  По думите на дизайнерката Невена Колева, подобни съвпадения се случват. „Нищо смущаващо не виждам. За мен това, което видях не са еднакви рокли, при никакви обстоятелства. Общото е, че се състоят от материал, където и дантелата присъства”, обясни тя пред bTV.    Роклята на Илияна Йотова е дело на дизайнера Евгения Живкова. Десислава Радева пък се довери дизайнера Невена Николова, която не за първи път се грижи за външния вид на първата дама на официални мероприятия.      ", "date": "2018.03.05", "title": "Дизайнерката на ослепителния тоалет на Деси Радева разкри идеята си за роклята"}
{"url": "https://www.blitz.bg/ikonomika/stroitelstvoto-na-magistrala-khemus-km-boaza-zapochva-oshche-tozi-mesets_news583785.html", "text": "До 20 март ще започне реалното строителство на новия участък от магистрала \"Хемус\" от Ябланица до пътен възел \"Боаза\". Това съобщи в Ловеч министърът на регионалното развитие и благоустройството Николай Нанков. По думите му проектирането на трасето от 9,3 км все още тече, а изграждането му трябва да бъде завършено за година и половина.     Нанков допълни, че в момента се извършва проектирането и геологията в участъка между пътен възел \"Боаза\" и разклона за Ловеч и Плевен от път II - 35.Строителството на трасето, с дължина 52 км. ще бъде разделено на три етапа. В средата на годината ще бъде обявена обществената поръчка за избор на изпълнител.     \"С това проектиране променихме параметрите на автомагистралното трасе. Проектната скорост е 120 км. / ч., но позволената скорост ще е 130 км./ч.\", поясни регионалният министър.     Той добави, че по този начин от държавния бюджет, от който се финансира строителството на магистралата, ще бъдат спестени 300 милиона лева.  \"С новото проектиране спестяваме седем мостови съоръжения и три дълги тунела\", каза още Николай Нанков.    ", "date": "2018.03.05", "title": "Строителството на магистрала „Хемус“ към „Боаза“ започва още този месец"}
{"url": "https://www.blitz.bg/zdrave/treniraniyat-muskul-pomni-neshcho-mnogo-vazhno_news583735.html", "text": "Физкултурата е по-лесна за онези, които са я практикували преди. А учени от Норвегия отскоро знаят и защо е така. Оказва се, че мускулите буквално запомнят упражненото усилие, дори след като са оставени да деградират, пише Obekti.bg.Паметта за здравословните напъни се съхранява в ядрата на мускулните клетки. Когато мускулът се напряга, ДНК от тези ядра се разпространяват из тъканите. Досега се смяташе, че с атрофирането на мускулите тези ядра се губят, но това не е така.  Произведените излишни ядра оцеляват и действат като банки с информация. Тя позволява бързо достигане на добра форма при започване на нов режим от упражнения. Ръководителят на изследването Кристиан Гундерсен от университета на Осло казва, че този ефект се дължи на размера на мускулните клетки. Те са твърде големи, затова имат нужда от повече от едно ядро, изготвящо ДНК шаблони за производството на протеини. Оттам и обяснението на друго откритие - че при упражненията първо нараства броят на клетъчните ядра, едва после се проявява увеличената мускулна маса и обем. При опити с мишки \"физкултурните\" ядра оцелявали три месеца след спирането на фитнес-програмата - което за гризачите е едва ли не половин живот. Мускулите атрофирали, но за сметка на други клетки. Откритието предполага, че децата трябва активно да спортуват от най-ранна възраст и че задължителните часове по физкултура може би ще са сред най-полезните им образователни придобивки. В нова светлина ще трябва да се разглежда и допинг контролът. Забранените препарати стимулират създаването на \"силови ядра\". Ако се окаже, че тези \"незаконни\" помощници са на практика вечни, би следвало нарушителите на допинг-нормите да бъдат прогонвани от спорта завинаги, а не за година или две.", "date": "2018.03.05", "title": "Тренираният мускул \"помни\" нещо много важно"}
{"url": "https://www.blitz.bg/analizi-i-komentari/prvo-v-blits-iliana-raeva-izbukhna-s-vzrivyavashch-komentar-zaradi-treti-mart-vtrisa-me-ot-bezumniya-spor-dali-blgariya-e-osvobodena-ot-tursko-robstvo-s-pomoshchta-na-rusiya_news583754.html", "text": "Президентът на Българската федерация по художествена гимнастика Илиана Раева написа взривяващ коментар по повод най-големия български празник Трети март. Вижте поста на половинката на Наско Сираков във Фейсбук, под който тя приложи и снимка-колаж:Малко неангажиращи мисли за 3-ти март  Не за документите, а за нас си - българите Провокирана съм от нестихващите коментари за това, трябва ли да отбелязваме тази дата като ден, в който България е ОСВОБОДЕНА от турско робство с помощта на Русия?   Много документи от онова време се цитират и дискутират.   В световен мащаб човешката история и най-важните събития в нея толкова много са изкривявани, идеализирани, манипулирани, че това се е превърнало в задължителна историческа потребност. Добре, че са символите и алегориите, световните тайни общества, за да не изчезне Истинста и да не се скъса окончателно нишката на закономерността и последователността на човешката история. Лъжата, в която човечеството тъне като в жабунясало блато и която е превзела мозъчната ни дейност, упражнява тотален контрол над нас и с лекота ни насочва в посоката, в която пожелае.   На фона на всичко това истеричните войни, които водим помежду си ние българие за това да има ли 3-ти март, Русия освободила ли ни е или поробила на 3-ти март, превръщането ни на обезумели русофоби и русофили, от една страна са напълно логични, от друга страна са жалки и срамни.   Няма държава в света, която да е била или е в ролята на БЕЗКОРИСТНА ОСВОБОДИТЕЛКА! В днешно време продължаваме да сме свидетели на ЦИНИЗМА НА “ДЪРЖАВИТЕ ОСВОБОДИТЕЛКИ” по света! Разбира се, в различния исторически отрязък размерите на този цинизъм са различни. Големината им е пропорционална на “човешката еволюция”  Та... по темата: Със сигурност на 3-ти март много българи са проляли кръвта си и са дали живота си за нашата земя! Да! За НАШАТА ЗЕМЯ! Не за днешните български русофили или русофоби! Не за не малката част на днешния народ, който се е превърнал в чуждопоклонник и чуждолизец - източен или западен! Защото ако още някой не е разбрал ТАЗИ ЗЕМЯ Е СВЩЕНА, а не днешният народ, който я ТЪПЧЕ БЕЗСРАМНО В НЕВЕЖЕСТВОТО СИ, АЛЧНОСТТА СИ, ЗАБРАВИЛ ГЕНЕТИЧНИЯ СИ КОД, народ, който се самоунищожава, който в голяма степен се мрази помежду си, който не се уважава като такъв, който в по-голямата си част не знае, че е наследник на род български, имал могъщи ЦАРЕ -ЖРЕЦИ във времена, в които дори византийските императори не са били такива!   Защото ние българите знаем твърде малко за великата си история по обективни и субективни причини!   Как е възможно толкова да загубим самоуважението си помежду си и уважението към Рода си, и към Свещената си Земя, че на една такава дата да се дърлим като подивели псета?!  Бих задала един въпрос към тези, които развяват разни исторически документи за Освобождението ни и независимостта ни:  Да не би някога България през последните 140 години да е била НЕЗАВИСИМА държава?! Да, само по документи сме такава.  Наистина ме втриса от зомбираните про-руски и про-европейски пропагандатори-българчета, които явно не знаят, че силата на европееца е в неговата идентичност и самоуважение...  Толкова безмислени спорове от сякаш допингирани сънародници, непознаващи истинската си древна история, а позволяващи си да пълнят фейс-пространството с “великите си исторически познания и прозрения”, че на човек може да му се догади... Със сигурност много българи в България и по света, когато са поствали във фейсбук българското знаме на 3-ти март, простичко и без много философстване са го направили заради същото това знаме, заради свещената си земя и заради пролятата българска кръв. Разбира се и заради чуждата пролята кръв на всички онези, които са я оставили по българската земя, заставени да го направят, заради едни чужди интереси.", "date": "2018.03.05", "title": "Първо в БЛИЦ! Илиана Раева избухна с взривяващ коментар заради Трети март: Втриса ме от безумния спор дали България е ОСВОБОДЕНА от турско робство с помощта на Русия"}
{"url": "https://www.blitz.bg/layfstayl/shoubiznes/nashi-krititsi-popilyakha-oskari-te-politkorektnost-bezobrazni-toaleti-formata-na-vodata-izklyuchitelno-kukh_news583760.html", "text": "Имаше една страхотна изненада и това е „Оскар“ за оригинален сценарий. Той отиде за филма „Бягай“. Това, според мен, беше изключително скандално. Това заяви кинокритикът Деян Статулов в предаването „Преди обед“ по bTV по повод връчването на кинонаградите „Оскар“ тази нощ. „За мен това е треторазряден филм от „Б“ категория. Аз си направих труда да сравня през годините какви филми вземат „Оскар“ за оригинален сценарий – „Апартаментът“ на Били Уайдър, „Фарго“ на братя Коен, „Обичайните заподозрени“. И изведнъж – „Бягай“, възмути се той.     „Това е пак криворазбраната идея за политическа коректност. И тъкмо заради това пострада Марти Макдона“, смята той. Хорър филмът разказва за чернокож младеж, който посещава семейството на бялата си приятелка, но се оказва в неочакван расистки кошмар.     Относно големия победител на наградите – филма „Формата на водата“, Статулов заяви: „Аз също не го харесвам. Смятам, че той е изключително кух. Аз не виждам кой знае какво съдържание в него, никаква дълбочина в образите, в конфликта“.     „Той е в модния тренд – тренда на толерантност, на обич към различния, ако искаш. Това е, което в момента вълнува Холивуд. Виж каква беше церемонията – тя беше вяла, всички бяха като попарени. Нямаше вдъхновение“, добави той.     Стилистката Антония Йорданова пък попиля част от лъскавите актриси за визията им на церемонията. „Аз отдавна не мога да припозная в тази церемония безпрекословния еталон за класа. Модната индустрия вече е безобразна“, посочи тя.   Стилистката похвали като много добре изглеждащи само Никол Кидман, Дженифър Лорънс и Джейн Фонда. „Повечето жени изглеждаха все едно идват от парти, което е прилючило преди часове и е малко „каквото е останало“. Специално грим и коса, наистина бях изумена, аз не съм виждала толкова несъвършено неизпипани детайли“, подчерта тя.     По думите ѝ, тоалетът на Салма Хайек бил дъното. „Всичко лошо, което може да се каже, ще е вярно. Това е безусловен кич. Това е като реквизит от театър, който просто е приспособен към събитието като сме добавили тези кристали по раменете. Грим, коса, дреха – цялото нещо е голямо недоразумение“, разнищи тя визията на звездата.   Йорданова каза още, че прическата на Сали Хоукинс изглеждала „все едно е прекъснала домакинските си занимания и е решила да отиде на Оскарите“.       ", "date": "2018.03.05", "title": "Наши критици попиляха \"Оскари\"-те: Политкоректност, безобразни тоалети, \"Формата на водата\" - изключително кух!"}
{"url": "https://www.blitz.bg/zdrave/lyubopitno-taka-reagira-mozkt-kogato-v-nego-se-zarazhda-ideya_news583780.html", "text": "Съвременната магнитно-резонансна томография позволява да се улови мигът, в който мозъкът намира оригинално решение в отговор на някаква идея, пише Obekti.bg.Когато се ражда идея, специфична мозъчна зона – десният горен темпорален гирус, се активира и излъчва гама вълни.  Феноменът отдавна е изследван от Джон Куниос от университета Дрексел във Филаделфия, Пенсилвания, и Марк Бийман от Северозападния университет в Еванстън, Илинойс. Става въпрос за процес, който е плод по-скоро на дейността на дясното полукълбо на мозъка, докато аналитичното мислене е свързано повече с лявата му половина. Предишно изследване на Бийман с функционален ядреномагнитен резонанс и електроенцефалограма дори даде възможност да се установи местонахождението му. Ядреномагнитният резонанс разкри, че в мига, когато доброволци са намерили креативен отговор, е налице увеличена активност в десния горен темпорален гирус – зона, която се активира при свързване на различни далечни информации Електроенцефалограмата на свой ред показа увеличаване на гама вълните в същата зона. Впоследствие двамата учени направиха по-щателно проучване. Те изследваха мозъчните гама вълни у доброволци, които трябвало да отговорят на аналитични въпроси, свързани с дедукция, или на креативни въпроси, свързани с идеи. Учените си дали сметка, че съответстващите на аналитично или креативно мислене мозъчни вълни първоначално се наслагват една върху друга, но се разделят 300 милисекунди, преди доброволецът да натисне копчето, за да даде отговора си.", "date": "2018.03.05", "title": "Любопитно! Така реагира мозъкът, когато в него се заражда идея"}
{"url": "https://www.blitz.bg/layfstayl/shoubiznes/dj-marti-dzhi-pred-v-shou-deset-chasa-bez-preksvane-e-rekordniyat-mi-kupon_news583158.html", "text": "На 51 години Мартин Младенов е запазил детското си излъчване. Неизменно на главата му е малко смешната му бейзболна шапка с надпис „Междузвездни войни”. Вярно, че очилата му издават известен академизъм, но в общи линии, видът му напомня непослушен хлапак и тийнейджър вундеркинд. И в професията му има нещо доста странно. Ди джей. Въртиш винила, както биха казали по-тесните специалисти. Хубава работа: пътуваш от град на град, кефиш се, мацките, които докато танцуват, много държат да ги забележиш и за всичко това ти плащат. Така ли е наистина. Кое е повече в тази професия - медът или жилото? В навечерието на рождения си ден за това ни разказва DJ Марти.- Роден съм близо до цирка, който на 25 септември.... се запали. В тази работа e нямало  нищо случайно,  твърдят артистите. Някой си харесал мястото и решил да премахне сградата, която те имаха за свой дом, сцена и храм.   Покойните ми родители Виктория и Иван също бяха артисти. През 1963 година цирк „България“ гостувал в Бургас .  А трупа „Панови“ обявила конкурс за акробати. Баща ми се явил, затичал се на пътеката, направил фрифлаг и двойно салто и веднага ги приели. В трупата, в която имало  още пет момчета и три момичета, той изпълнявал номер на флиген трапеца и триксове на бари-лостове.  По това време майка ми е една от гимнастичките в единствената в света девическа акробатична трупа на сеньора на цирковото изкуство знаменития Лазар Добрич.  Когато се запознали, красивата  Виктория имала друг ухажор. Тогава се намесила майка й, моята баба: Остави го оня, казала, цирковият артист е по-хубав. На същото мнение бил и дядо ми и това предрешило състава на бъдещото семейство.  Бременна в шестия месец майка ми, заедно с баща ми изпълнявали комичен ексцентрик, така че, аз съм си на манежа, далеч преди  да видя бял свят на 23 февруари 1967 година. - Няма да ви питам какъв сте искали да станете като дете, а защо не станахте цирков артист?  - Исках да бъда  клоун. Знаех всичките смешни репризи на моите кумири: Седой и Мишката. Те отдавна са покойници, но тогава цяла България ги познаваше. А Фери Янакиев, или както му викаха „Смъртта“,  беше иконата ми. Той често идваше вкъщи, отнасяше се  много мило с децата, докато партньорът му, прочутият Тошко Козаров, беше доста студен.  Искрено се радвах, когато в цирка гледах тези големи артисти, но щом  гръмнеха с пистолет, веднага бягах навън, запушвах ушите си и треперех от страх.  - Как родителите ви погледнаха на намерението ви да станете клоун?  - Лошо. Баща ми ме виждаше на трапеца. Аз обаче се страхувах от високото. Опитваха се да ме качат на някоя стълба, но аз бързах да сляза. Не ставаше. Бяхме в Москва. Майка ми репетираше с перша - седемметрова дуралуминиева тръба.  Сложена бе на  челото й и  така тя бавно се изкачваше по една стълба. На горния край на тръбата, на стойката седях аз. Опасан  с кожен колан, на който бе закачено  предпазно въже. Майка ми  стигаше до най-високото стъпало,  покланяше се и продължавайки да балансира, тръгваше надолу. В този момент  аз изкрещявах ужасен,  скачах  и увисвах на въжето. Страхът ми обаче не ми пречеше да се явявам на всички конкурси за цирковото училище. Комисията  любезно ме изслушваше и обещаваше: „Ще те приемем, като пораснеш.” По всичко личеше обаче, че това бяха повече приказки.  - А какво  стана с клоунадата?  - Дебютът ми беше през 1979 година в програмата „Ура ! Година на детето”, режисирана от Николай Николаев - Бате Николай, заедно с Румен Ганев работихме комичен ексцентрик. Година по-късно, родителите ми бяха на гастрол из България в цирк „Глобус”, а аз партнирах на клоуна-куплетист Виктор Топузлийски.  През 1982 година с  родителите ми тръгнахме за Унгария. В програмата клоун бе любимецът ми Седой. Той ме взе да му партнирам в два реприза. Бях на петнадесет години, предрешен като каубой. Жонглирах, това го знаех  и стрелях на поразия.  Година по-късно в Русия партнирах на много популярния тамошен клоун Виктор Марузовски. Той ми подари два костюма и една уникална хармоника. По нея още личат  подписите на известните личности, която са я притежавали. Първите са  от 1898 година.  -  Искате да кажете, че по пътя  ви към манежа вече е нямало никакви бариери?  - Не съвсем. През 1985 година отново се явих на изпит за цирковото училище в Москва. Знаех много неща от клоунадата, жонглирах, правех салто, цигански колела , фрифлаг, каскади... Исках обаче да науча степ и пантомима. Приеха ме заедно с още трима души.  Отидох в казармата и като се върнах, моите колеги вече бяха заминали. За мен обаче документи и виза за пътуването нямаше. Докато чаках нещата да се оправят, с  още едно момче се хванахме да репетираме клоунада. Имаше възможност да влезем в програмата като партньори на другия ми любимец  Мишката. Работихме сериозно всеки ден. В една от почивките  видях, че в сградата срещу цирка непрекъснато влизат и излизат някакви млади хора. Оказа се, че там е Школата за квалификация на кадри към Комитета за изкуство и култура.  Стана ми любопитно: Какво ли става зад тази тежка фирма питах се, и защо има такъв голям наплив. Отговориха ми, че там се водят курсове за дисководещи. Годината е 1987-а и тогава тази професия вече бе станала твърде популярна. Така влязох при диджеите. - И се отказахте от цирка?  - Да. На манежа нямаше място за мен, аз нямах нито категория, нито сигурна работа. Родителите ми вече бяха пенсионери, без влияние. Просто се сбогувах с цирка и влязох да слушам Тома Спространов, който говореше за музика и показваше неща, които не бяхме и сънували: като  списание „Роулинг стоунс“ например. Тук е за мен, казах си,  платих 25 лева такса в БНБ, занесох бележката в дирекция „Музика“ и тръгнах да се уча.   Завършихме курса 120 души. Толкова се явихме и на изпитите за категория. Първият беше писмен - политически. Трябваше да изясним „Ролята на Комсомола в нощния живот на младежта“. След този изпит 80 процента от кандидатите  отпаднаха. Аз минах на релси. На следващия ден трябваше да се представя  като водещ на двадесетминутна музикална програма. Пред мен бе застанала комисия от десет души.  Тя очаква да говориш, да  създадеш настроение, да накараш хората да танцуват и се радват. Реших да бъда по-различен  от останалите. Отказах се от италианската  инструментална пиеса, с която започваха всички, и тръгнах с едно много танцувално парче на вече познатата от гастролите си в България,  исландска група „Мецофорте“.  После продължих с тогавашния хит на ФСБ „Пак ще се прегърнем“ , Стиви Кикана и „Слънчева жена“ на Мариана и Тодор Трайчеви, които по-късно избягаха в Америка. От руската естрада  представих „Земляни“ със „Земя в илюминаторе“  и завърших с Майкъл Джексън - «Били Джийн», и Васил Найденов -„Бързаш,  нямаш време“.   Комисията ме оцени много добре,  следваше нов политически,  този път устен изпит, по история на музиката ме изпитаха покойната Зорница Попова, Тома Спространов и Генчо Гайтанджиев. Говорих за АББА, „Чингиз хан“. В крайна сметка от цялото това учение излязох с документ за трета временна категория, която ми даваше право да отговарям за музиката в някое кафене. Един приятел обаче ме взе в дневния бар на хотел „Хемус“, където работех между 18 и 21 часа. Преди това, за да съберат публика,  в залата прожектираха безплатно филми. Така започнах, преди  точно тридесет години. С хонорар от седем лева на вечер и работа, която истински заобичах. За да повиша категорията си обаче, трябваше да се явя на втори изпит. Падна ми се популярна музика. Започнах да говоря за песни, певци кой къде е роден, какви награди има. И тогава някой от комисията ме попита: Какво обичат да слушат българите, като си пийнат? Сръбска музика - отговорих и видях как ми писаха шестицата. Това се случи през 1988 година, а категорията, която получих, беше по-висока, втора. Хонорарът ми стана 14 лева, а  името ми стана артистичен псевдоним DJ  Марти Джи от 1990-а.  От тогава съм работил в едни от най-популярните дискотеки в България. - Какво е важно да знае  и прави един диджей?  - Трябва много внимателно да наблюдава хората, които се веселят. Да може да вдигне  настроението, когато то започне да  пада и стриктно да следваш стила на музиката, която си си избрал. - Толкова ли важен човек е диджеят?  - Той е осемдесет на сто от успеха на едно  заведение, останалото е интериор. Нещо като готвача в ресторанта. Клиентите са там заради него.  Затова винаги трябва да е нахъсан и  амбициран. Майка ми почина и ден след това, зареден както никога, отново бях на работа.  Чакаха ме шестстотин души. Те искаха от мен да се хиля, да се  правя на луд, ако трябва да се  събличам, да обличам войнишка униформа, само и само  да става купон.  - Кое наричате провал в работата си?  - Провал е, когато си ядосан. Това не е позволено, но никой не е застрахован, особено когато идват хора, които не знаят какво искат. Понякога желанията не са в синхрон  с музиката, предвидена и обявена в афиша на вечерта. - Например?  - Давали са ми шестстотин лева, за да пусна гръцкото сиртаки „Барба Яни“ два пъти едно след друго. Категорично отказах. Аз не пускам за нищо на света циганско, гръцко, сръбско и чалга. Човекът обаче бе настоятелен, от този тип хора, които мислят, че с пари могат да постигнат всичко. Той хвърли банкнотите върху плочата. Казах му: „Благодаря”, събрах ги и му ги  върнах.  Той ме погледна презрително:  „Щом си такъв ще ходиш гладен винаги”, каза и си тръгна.   - Но каква е логиката да отказвате музика, нали за това сте там, а не за да гоните клиентите?   - Гоня  един-двама, но шестстотин, които не са дошли за „Барба Яни”, а за красивата ретро музика, както е обявена в афиша, остават. - Най-дългият ви работен ден. Или по-точно нощ?  - Беше по време на официалното ми  турне в  Монтана. Започнах в десет вечерта и приключих  в 8,30 на другата сутрин. Това бяха цели десет часа без да прекъсна за миг. Публиката пък не спря да пее и танцува. От напрежението и адреналина  два часа след финала не можех  да заспя.  - Колко песни можете да пуснете на вечер?  - Отивам на работа с 10-11 куфара, 4 от тях са само с българска музика. Нося общо 1500 песни. Ретро музика от цял свят.  - Как реагира публиката на това, което правите?  - Понякога идват и ме поздравяват, случва се да ми кажат, че не харесват моята музика, че са очаквали друго. Има и рискове, като да ти спре лаптопа или нещо друго се повреди.  Важно е в такива случаи да бъдеш готов  да реагираш. Купонът не трябва да прекъсва. - Ухажват ли ви дамите?   - Толкова много, че докато се навъртат около  мен, ми откраднаха телефона. - Най забележителната ви среща в дискотеката?  - С Прешъс  Уилсън. Имаше концерт в същия клуб, в който работих.  Аз и пусках синбека, а до мен бе мъжът й, които е и неин мениджър. Концертът продължи 45 минути. Накрая дамата ми благодари за професионалното отношение и си поръча две песни на „Бони М“  и „Сарагоса бенд“.", "date": "2018.03.05", "title": "DJ Марти Джи пред в. \"Шоу\": Десет часа без прекъсване е рекордният ми купон"}
{"url": "https://www.blitz.bg/zdrave/diagnostika-i-lechenie/meditsinsko-chudo-v-pleven-lekari-spasikha-onkobolna-rodilka-i-bebeto_news583721.html", "text": "Лекари от плевенската университетска болница \"Света Марина\" спасиха онкоболна родилка и бебето й с уникална операция. Жената научава, че има рак на шийката на матката, когато бременността ѝ е напреднала, но въпреки това решава да задържи детето, съобщава bTV. „Не беше лесно да взема това решение, защото имам и друго дете – на година и четири месеца, трябваше да мисля и за него“, каза 31-годишната родилка Нефизе Кадир. \"Когато откриха тумора, бебето беше в петия месец – усещах го то риташе\". Това кара жената да вземе трудното решение, да го задържи.     Нефизе минава през много болници и лекари и всички я съветват да махне плода и спешно да се подложи на операция за отстраняване на тумора. Накрая попада в болница „Света Марина” и получава подкрепата на директора на лечебното заведение проф. Григор Горчев и екипа му.     Има подкрепата на семейството си и най-вече на съпруга си – Кадир Кадир. Психически тя беше по-силна, признава съпругът.     Бебето се ражда на 26 февруари – месец и половина по-рано. Вече е в стабилно състояние, наддава добре и скоро ще бъде изписано от болницата.     Изчакването беше рисковано, но трябваше да се съобразим с волята на майката, нейното решение беше много категорично, любовта ѝ към плода беше голяма, коментира проф. Горчев. Той е извършил операцията по отстраняване на тумора.     Операцията по принцип е рискова заради обилното кръвотечение, а при родилки е още по-опасно, каза още лекарят. Той е оптимист за Нефизе, ракът е бил между първи и втори стадий и с лечение и след раждането тя най-вероятно ще бъде излекувана напълно.     Проблем в България е липсата на профилактика, с която навреме да бъде установен рак на шийката на матката, смята лекарят.    ", "date": "2018.03.05", "title": "Медицинско чудо в Плевен: Лекари спасиха онкоболна родилка и бебето ѝ"}
{"url": "https://www.blitz.bg/zdrave/psikholog-posochi-koy-e-nay-vazhniyat-faktor-za-namalyavane-na-stresa_news583720.html", "text": "Вероятно ще се съгласите, че е наистина трудно човек да разбере как да се справи със стреса. Или не? Оказва се, че има една доказана стратегия, която може да ви помогне да се справяте със стреса много по-ефективно. И тя няма нищо общо с медитация или йога, пише obekti.bg, позовавайки се на Ideapod blog.Според професионалния психолог Кели Макгонагъл това е нещо толкова просто, че противоречи на всичко, което са ни учили за стреса.  Кели Макгонагъл наскоро попада на изследване, което я кара да преосмисли цялостния си подход към стреса. То проследява 30 000 души в продължение на 8 години и открива, че тези, които са преживели много стрес в последната години са били изложени на 43% по-голям риск от смърт. Уловката? Горното важало само за хората, които били убедени, че стресът вреди на здравето им. Хората, които преживявали стрес, но не гледали на страса като на нещо вредно, не били изложени на по-голяма опасност. Всъщност при тях рискът от смърт бил най-нисък. Какво означава това? Означава, че ако променим начина, по който мислим за стреса, това ще ни направи по-здрави. Обикновено, когато преживяваме стрес, си мислим, че не се справяме добре. Но какво би станало, ако вместо това гледаме на стреса като знак, че тялото ни се енергизира, за да ни подготви да посрещнем предизвикателствата, с които трябва да се справим? Според няколко изследвания, които Макгонагъл посочва, това ще ни помогне да реагираме на стреса по много по-здравословен начин. С други думи, вече няма да има нужда се освобождаваме от стреса. Ще трябва да станем по-добри в стреса. Ще трябва да гледаме на стреса като на приятел, който е дошъл да ни помогне, а не да ни навреди. Друг важен фактор, който Кели Макгонигъл посочва, е прекарването на време в помощ на другите. Изследване показва, че хората, които прекарват повече време, помагайки на приятели, съседи и хора от общността са склонни да реагират на стреса по много по-ефективен начин.", "date": "2018.03.05", "title": "Психолог посочи кой е най-важният фактор за намаляване на стреса"}
{"url": "https://www.blitz.bg/layfstayl/shoubiznes/geri-doncheva-shokira-s-nova-profesiya-stana-avtodilr-prodava-kola-za-16-bona_news583776.html", "text": "Откакто Гери Дончева се съблече за провокативната реклама за сирене, нищо вече не е същото. Моделката с пищно деколте смени десетки поприща, а сега отново изненадва феновете си, пише Hotarena.net. Гери Дончева мина от модел през писателка, през тв водеща, мениджър, а сега е и в ролята на автодилър. Тя продава за 16 000 ауди, което е на повече от 10 години.  По думите на моделката обаче то е специално—цели 232 коня. ", "date": "2018.03.05", "title": "Гери Дончева шокира с нова професия - стана автодилър, продава кола за 16 бона!"}
{"url": "https://www.blitz.bg/kriminalni/prestplenie/samo-v-blits-doktort-zastrelyal-plkha-se-podvizaval-s-pryakora-gamena-no-vsichki-go-obichali-zaradi-smelostta-mu-sreshchu-kradtsi-i-mutri_news583707.html", "text": "След снощните разкрития на агенция БЛИЦ, в редакцията ни се получи писмо, което е публикувано и в коментар под новината, че арестуваният медик е бил борец за правда и е ненавиждал крадците и престъпниците. Наш източник разкри, че ренгенологът е бил познат в квартала си с прякора Гамена. Това прозвище обаче познатите и приятелите му употребявали не като обидно, а напротив, наричали го така със симпатия, защото бил непримирим към нередностите и не спирал да се бори с тях.  „Гамена е от моя квартал и потвърждавам на 100 % написаното в БЛИЦ, наистина е избухлив, но е много справедлив, защитава бедните и слабите. Преди време се прибирал към вкъщи в ранните часове на нощта и забелязва двама автоджамбази да тарашат мерцедес, беше ги строшил от бой на единия му беше счупил крака, а на другия три ребра, беше ги гонил до дупка, за да ги смачка. Скачал е и на мутри за да защитава невинни потърпевши. Гамена е голям пич, да ненормален е, не го слуша главата, не го е страх от нищо, но е добър и справедлив, не е мафиот и далавераджия, напротив ненавижда ги“, пише още в писмото.  Днес в 12 часа ще има втори протест пред Второ РУ в Пловдив. Очаква се на него да се стекат стотици в подкрепа на арестувания рентгенолог с искане за освобождаването му. Както БЛИЦ съобщи, в нощта на 1 срещу 2 март д-р Димитров застреля крадеца Жоро Плъха, след като престъпникът проникна в дома му.  Кристина ИВАНОВА, БЛИЦ", "date": "2018.03.05", "title": "Само в БЛИЦ: Докторът, застрелял Плъха, се подвизавал с прякора Гамена, но всички го обичали заради смелостта му срещу крадци и мутри"}
{"url": "https://www.blitz.bg/zdrave/dori-ne-podozirate-che-kofeint-mozhe-da-vi-se-otrazi-taka_news583787.html", "text": "Кафето, чаят и колата са три от многото субстанции, които повечето от нас консумират, за да си набавят дневната доза кофеин. Какво точно обаче се случва с тялото и мозъка ни, когато приемаме този безцветен, безвкусен и немиризлив ксантинов алкалоид, пита iflscience?- От кръвния поток до мозъка кофеинът засяга множество части на нашето тяло по различен начин. Той не само ни събужда рано сутрин, но и подобрява настроението ни, прави ни по-фокусирани и редуцира апетита.  - Повечето възрастни хора, които са в добро физическо здраве, могат спокойно да консумират до 400 милиграма кофеин на ден. За справка - кенче Red Bull съдържа около 80 милиграма. - В умерени дози кофеинът може да увеличи временно кръвното налягане. То обаче не се покачва толкова високо, че да увреди здравото тяло. - Кофеинът може да подобри паметта при някои хора. Изглежда обаче той е най-ефективен при онези, които вече не са развили пристрастеност към него. - Той може да блокира определени молекули в мозъка, наречени аденозин, които ни успиват. В резултат на това се чувстваме по-будни. - Изолирайки аденозина, кофеинът стимулира мозъка да произвежда два естествени стимуланта – допамин и глутамин. Те подобряват настроението ни и дори намаляват риска от депресия. - Кофеинът (в умерени дози) ни прави по-фокусирани. В по-големи обаче действа точно обратното. - Според някои изследвания той дори редуцира апетита. - Кофеинът увеличава нивата на киселинност в стомаха, което от своя страна може да доведе до образуването на киселини. - Кофеинът кара мозъка да стимулира адреналиновите жлези да образуват повече адреналин. Това ни прави по-раздразними и емоционално заредени. - Нужни са 5-6 часа, преди 50 процента от консумирания от нас кофеин да изгуби ефекта.", "date": "2018.03.05", "title": "Дори не подозирате, че кофеинът може да ви се отрази така"}
{"url": "https://www.blitz.bg/zdrave/diagnostika-i-lechenie/lasa-smrtonosnata-sestra-na-ebola-za-koyato-nyama-vaksina-zavladya-novi-teritorii_news583791.html", "text": "От началото на годината Нигерия е в ужасяващата хватка на невиждана епидемия. Смъртоносната треска Ласа е сред болестите, които могат да предизвикат мащабна пандемия, но за които няма ваксина, съобщава Би Би Си. Ласа не е нова болест, но напоследък се разпространи до безпрецедентни размери по-бързо от всякога. Здравните работници са претоварени, а много от тях също се заразяват и умират.     Фаталната болест се нарича още „вирусна хеморагична треска“, която засяга множество органи и уврежда кръвоносните съдове.     Лечението ѝ, обаче, е ужасно трудно.     Повечето хора, заразили се с нея, имат леки симптоми като треска, главоболие и обща отпадналост. Възможно е и да нямат никакви.     В тежките случаи, обаче, тя наподобява много на друга смъртоносна хеморагична треска – ебола, причинявайки кървене от  носа, устата и други части на тялото.     Смята се, че 1% от случаите завършват със смърт, но за жените, които се заразяват с Ласа в последния етап на бременността си, има риск от 80% да изгубят детето си или да починат.     Над 1000 случая на Ласа са регистрирани в Нигерия от началото на годината, съобщават местните здравни власти. Досега около 90 души са починали, но се предполага, че броят им е много по-голям, защото Ласа трудно се диагностицира. В ранните етапи е почти невъзможно да се различи от болести като малария или денга. За момента няма тест, който може да потвърди диагнозата. Единственият начин е да се анализира кръв или тъкан, но броят на специализираните лаборатории е много малък.     За пръв път болестта е регистрирана в нигерийския град Ласа през 1969 година след заразяване в местната болница. От тогава тя се е разпространила в много западноафрикански държави като Гана, Мали и Сиера Леоне. Властите в момента се особено загрижени, тъй като епидемията избухва в необичайно време от годината. Здравните служби се опитват да разберат защо. Предполага се, че вид плъх е естествен носител на заразата. Друга теория твърди, че вирусът може да е мутирал. Превод и редакция: БЛИЦ ", "date": "2018.03.05", "title": "Ласа – смъртоносната сестра на ебола, за която няма ваксина, завладя нови територии"}
{"url": "https://www.blitz.bg/zdrave/diagnostika-i-lechenie/tragediya-momiche-invalid-s-amneziya-vseki-den-otnovo-razbira-che-mzht-ya-e-izostavil-video_news583808.html", "text": "Момичето си мисли, че съпругът ѝ е на работа, а след това се оказва, че той я е изоставил заради болестта. Жителката на Казан Вероника, страдаща от амнезия след операция, всеки ден отново преживява ужаса на развода с мъжа си Максим. Това пише \"Маш\".  След сложната операция момичето станало инвалид. Ръцете и краката на Вероника отказали, тя частично изгубила паметта си. Момичето помни какво се е случвало преди болестта и си мисли, че мъжът ѝ е на работа. Но това, че той се е отказал от нея, тя по никакъв начин не може да си спомни.   През ноември миналата година Максим подал документи за развод. Съобщава се, че мъжът първоначално рядко навестявал Вероника, а след това изчезнал. \"Ако искаше, той би дошъл, по всякакъв начин щеше да дойде при жена си\", казва майката на момичето.    В момента Вероника отново се учи да ходи и говори. Основният ѝ помощник продължава да бъде майка ѝ - жената прави всичко по силите си, за да излекува дъщеря си.   Превод и редакция: БЛИЦ", "date": "2018.03.05", "title": "Трагедия: Момиче инвалид с амнезия всеки ден отново разбира, че мъжът ѝ я е изоставил (ВИДЕО)"}
{"url": "https://www.blitz.bg/layfstayl/shoubiznes/dzhodi-fostr-izkutsuka-s-pateritsi-na-stsenata-na-oskarite-snimkivideo_news583744.html", "text": "Джоди Фостър се появи с патерици на церемонията по връчването на наградите „Оскар“. 55-годишната актриса обяви заедно с Дженифър Лорънс победителката в категорията „Главна женска роля“, съобщава „Пийпъл“. Фостър се пошегува пред публиката, че Мерил Стрийп е виновна за контузията, правейки препратка към филма „Аз, Тоня“, в който фигуристката Тоня Хардинг е нападната от конкурентка. „Тя ми направи „Аз, Тоня“. Но не искам да говоря за това“, направи се на сърдита Фостър. „Яко. Мен ме спъна веднъж“, включи се колежката ѝ Дженифър Лорънс.     По-късно стана ясно, че не Стрийп, а снегът е виновен за патериците на Фостър. Тя паднала лошо докато карала ски преди седмици. Заради контузията Фостър не можа да се покаже в бляскав тоалет. Наложи ѝ се да носи равни обувки и семпли панталони, за да може да движи с патериците.     Часове преди церемонията носителката на „Оскар“ беше забелязана да куцука с патериците из Бевърли Хилс, съобщава „Дейли Мейл“. Била облечена в спортно екипче, доста леко за студеното време.     Явно Фостър е опитвала да поддържа някаква форма преди церемонията, въпреки затрудното си здравословно състояние.     Превод и редакция: БЛИЦ ", "date": "2018.03.05", "title": "Джоди Фостър изкуцука с патерици на сцената на Оскарите (СНИМКИ/ВИДЕО)"}
{"url": "https://www.blitz.bg/layfstayl/ptuvane/strakhovita-opasnost-debne-240-000-blgari-dnes-valyat-preduprezhdeniya-zaradi_news583698.html", "text": "Поледица дебне над 240 000 българи, които се очаква да поемат днес към дома след три почивни дни покрай 3 март. В ранния следобед ще вали слаб дъжд, а температурите ще се понижат и ще са от минус 5 до минус 2 градуса. Затова метеоролозите са убедени, че пътната настилка на повечето места у нас ще се заледи, пише \"Телеграф\". \"Очакваме рекорден ръст на катастрофите, все пак над 240 000 души тръгнаха на път в петък следобед и събота сутринта. Сега ще потеглят обратно\", казаха от \"Пътна полиция\".  След като от 27 февруари до вчера, т.е. пет поредни дни, в инцидент на пътното платно не е загинал нито един човек, сблъсъците са били предимно леки, днес от КАТ са подготвени за много повече удари между автомобили. За да не се случва това, все пак униформените са предприели мерки. Те няма да глобяват водачи, а ще се съсредоточат върху подпомагането на движението. \"Ще се стараем да не се образуват задръствания, но и ще предупреждаваме водачите да карат бавно, за да не се стига до трагедии\", обясниха от \"Пътна полиция\". Обещават, че ще реагират без компромиси на фрапантни нарушения като рискови изпреварвания и арогантно поведение на пътя.  От 14 до 20 часа днес ще бъде ограничено движението на камионите над 12 тона по магистралите и по-натоварените пътища, които са 8 на брой. ", "date": "2018.03.05", "title": "Страховита опасност дебне 240 000 българи днес, валят предупреждения заради..."}
{"url": "https://www.blitz.bg/layfstayl/svetski/86-godishnata-rita-moreno-zasenchi-s-roklyata-si-vsichki-mladi-aktrisi-snimki_news583731.html", "text": "Легендарната актриса Рита Морено се появи на 90-ото издание на наградите „Оскар“ със същата рокля, с която е била на церемонията през 1962 година. Тогава тя получи „Оскар“ за поддържаща женска роля за „Уестсайдска история“, съобщава Си Ен Ен. Тогава Морено беше впечатляваща рокля от две части в черно и златисто с флорални мотиви. Полата била направена от материал, традиционно използван за японските кимона.     „Мислех, че ще избелее. Висеше в гардероба ми“, сподели актрисата малко преди церемонията.     Тоалетът е леко преправен в горната част. Изумително е как и на 31, и на 86 години звездата с пуерторикански корени успява да влезе в роклята.     Рита Морено е сред малцината актьори, носители на пълен комплект престижни награди в шоубизнеса, наричани за кратко „ЕГОТ“ – „Еми“, „Грами“, „Оскар“ и „Тони“.     Превод и редакция: БЛИЦ     ", "date": "2018.03.05", "title": "86-годишната Рита Морено засенчи с роклята си всички млади актриси (СНИМКИ)"}
{"url": "https://www.blitz.bg/layfstayl/shoubiznes/lili-klyukarkata-iztreshchya-trgna-bremenna-na-snimka_news583743.html", "text": "Дори бременна Лили Ангелова не се спира. Брюнетката, която се прочу като Клюкарката Лили е бременна в шестия месец, но изглежда в прекрасна форма, пише hotarena.net.Бившата риалити звезда не излиза от фитнес залата , а междувременно си пуска и снимки в почивките между тренировките, демонстрирайки завидна физическа форма.  Популярната брадърка е на 36 години, а бебето ще бъде първата й рожба.  „Чувствам се щастлива и обичана”, казва още тя.    ", "date": "2018.03.05", "title": "Лили Клюкарката изтрещя, тръгна бременна на... (СНИМКА)"}
{"url": "https://www.blitz.bg/obshtestvo/stolitsa/vazhno-za-vsichki-stolichani-i-gosti-na-sofiya_news583695.html", "text": "Добри новини за всички водачи на моторни превозни средства в столицата. Заради празниците от общината им правят голям подарък. ", "date": "2018.03.05", "title": "Важно за всички столичани и гости на София!"}
{"url": "https://www.blitz.bg/svyat/vzekha-si-oskarite-smenikha-si-roklite-vreme-za-kupon-snimkivideo_news583770.html", "text": "По традиция, след връчването на наградите „Оскар“, звездите си отдъхнаха за кратко и се отправиха за партито на списание „Венити феър“. За целта те сменят визията – обличат нови и още по-лъскави тоалети, и се впускат в купона. „След като слънцето залезе над 90-ите награди на филмовата академия, най-титулуваните имена в Холивуд направиха традиционното си пътешествие от „Долби Тиътър“ до Оскар партито на „Венити феър“. Провеждащо се за четвърта година в специално построеното за целта място до „Уолис Аненбърг сентър“ и Градската зала на Бевърли Хилс, партито, на което домакин е редакторът на списанието Радика Джоунс, посрещна новите носители на „Оскар“ и добре познати имена, които се разходиха по зелено-белия килим и след това добре си отпразнуваха вечерта.     Имаше всичко – звездни пристигания, неочаквани разговори между звездите, изискани похапвания, а златните статуи изпъкваха сред тълпата, понякога задминавайки по блясък дори най-лъскавите звезди в залата“, написаха от списанието.     На партито далеч не присъстваха само имена от кино индустрията. Там бяха забелязани цял куп известни музиканти, певци, модели, продуценти, спортисти и т.н.        Превод и редакция: БЛИЦ", "date": "2018.03.05", "title": "Взеха си Оскарите, смениха си роклите – време за купон (СНИМКИ/ВИДЕО)"}
{"url": "https://www.blitz.bg/lyubopitno/evrika/v-kosmosa-letyat-stranni-plazmeni-topki-v-tyakh-ima-izvnzemni-video_news583805.html", "text": "За пореден път независимите изследователи на космоса наблюдават странни плазмени топки, във вътрешността на които става нещо, сякаш вътре има живо същество, да кажем, извънземни, пише Езорейтер.Последният път подобна сфера бе видяна от известния в блогсферата астроном любител David S, който с помощта на камера Canon PowerShot и телескоп Celestron 130 засне този странен обект късно вечерта на 2 март тази година.  Ето какво каза той:   Тази сфера очевидно е плазмена, още на пръв поглед изглежда, че вътре има нещо живо, но, както аз смятам, това са просто някакви неразбираеми засега за нас космически обекти от нежива материя. Какво всъщност наистина представляват те, никой не знае.     Учените също мълчат, още повече, те дори отказват да публикуват в интернет за обществото въпросните космически открития, макар и изследователите на НАСА да разполагат с доста по-големи възможности, отколкото астрономите любители. По тази причина конспиролозите и уфолозите предполагат, че вътре в тези сфери действително може да има извънземни, а иначе, защо учените класици да крият всичко това?  Превод и редакция: БЛИЦ ", "date": "2018.03.05", "title": "В космоса летят странни плазмени топки, в тях има извънземни (ВИДЕО)"}
{"url": "https://www.blitz.bg/foto/redki-snimki-na-znamenitosti-i-sbitiya-ot-koito-shche-ostanete-ss-zinala-usta_news583817.html", "text": "Хората винаги са се интересували от историята. Все пак, не можеш да знаеш накъде да ходиш, ако не знаеш откъде идваш. Редките исторически снимки са ценни за това, защото те хвърлят поглед върху миналото така, както никой друг не може.Грейс Кели, Калифорния, 1955 година  Дежурни в час, СССР, 1980 година.  Кери Фишър, 1978 година.  Италианската депутатка Чичолина (Илона Сталер) и Владимир Жириновский в нощен клуб в Москва преди изява на бившата порноактриса, 1995 година.  Емпайър Стейт Билдинг на фона на останалите сгради, 1941 година.  Плакат, СССР, 1987 година.  Шер, 1975 година.  Red Hot Chili Peppers, 1980-те.  Семейство преселници старообредци до своята нова къща. Източна република Уругвай, 2003 година.  Жителите на Петроград се радват на отмяната на \"Сухия закон\", 1923 година.  Момиченце яде сладолед в компанията на своето куче и енот, САЩ, 1930 година.   Полярните изследователи Ото Шмид и Иван Папанин с хляб. Съветското Заполярие, 1937 година.  Мерилин Монро, 1952 година.  К.Копейкин \"Страшная находка\" Фреди Меркюри се снима с котката си Оскар.  Човек с котка и уиски, 1907 година.  Жени изрязват дървета в Москва, 1960 година.  Видът на стадиона \"Динамо\" в Москва от кабината на самолет по време на мач, 1941 година (преди началото на войната)   ", "date": "2018.03.05", "title": "Редки СНИМКИ на знаменитости и събития, от които ще останете със зинала уста"}
{"url": "https://www.blitz.bg/obshtestvo/stolitsa/parkirane-po-vrachanski-vbesi-stolichani-no-malko-po-ksno-se-okaza-che_news583813.html", "text": "Врачанско BMW събра погледите на софиянци. Причината е безобразно паркиране, което вбеси жителите на столицата в неделя. Баварец с регистрация ВР 0642 е спрян на две места на паркинга на столичен мол. Наблюдателни хора го заснели и разпространили кадрите в социалната мрежа.  Под поста със снимките се завихри бурна дискусия. Според повечето от коментиращите шофьорът е или нагъл или некадърен. Някои оправдаха постъпката, като заявиха, че е или дело на жена, или на представител на малцинствата.  Оказа се обаче, че шофьорът е млад врачанин, който нарочно бил спрял колата си по този начин. Дейвид Димитров сам си признава под публикацията, че често паркира така, в знак на протест.  „Колеги, не е жена, не е циганин, не си мисли, че е спрял на двора, нито пък е защото не може да паркира или пък защото се мисли за \"бос\" както по-горе се бе написало. Това съм аз и съм спрял нарочно така, защото работя в този МОЛ и съм се нагледал на какви ли не кретени там софийски. По принцип втората причина да съм спрел така е защото ми изтече каското хаха. Съгласен съм, че не е редно така, но това е временно явление докато си подновя каското в близката седмица, когато ми остане време разбира се. Някой философи ще си кажат \"купил си бмв, а няма пари за каско\" хаха е не е това да знаете. Хайде поздрави и лек ден.  П.С. Там, където спирам, има достатъчно места и на никого не преча (но това не ме оправдава)”, пише младежът. Източник: BulNews.bg.", "date": "2018.03.05", "title": "Паркиране по врачански вбеси столичани, но малко по-късно се оказа, че..."}
{"url": "https://www.blitz.bg/lyubopitno/nauka-i-tekhnologii/uchenite-otkrikha-ploda-koyto-shche-reshi-problema-ss-svetovniya-glad_news583800.html", "text": "Учените изясниха, че джакфрут (хлебно дърво) е способен да реши проблема с глада в редица държави, в които има криза с хранителните продукти. Биолозите са на мнение, че джакфрът е способен не само да замени редица видове зърнени храни, но и да се бори по енергийна стойност със свинското. Според учените, семената на хлебното дърво съдържат повече количество желязо, белтъци и калций, необходими за потенциалното функциониране на организма. При това плодовете джакфрут са отвратителни на вкус – вместо мекия, характерен за екзотичните плодове вкус, хлебното дърво има мирис на гнили плодове и се употребява в храната само частично.    Британските учени са на мнение, че въпреки това, джакфрут може да е уникално средство за решаването на проблемите с глава в редица страни по света – тези плодове могат да бъдат приготвяни по най-различни начини: да бъдат печени, пържени, да бъдат използвани като компонент на салата. В момента специалистите решават проблемите със съхраняването на екзотичните плодове и задоволяването на световните пазари с този продукт.   Превод и редакция: БЛИЦ    ", "date": "2018.03.05", "title": "Учените откриха плода, който ще реши проблема със световния глад"}
{"url": "https://www.blitz.bg/lyubopitno/zashcho-nikoy-ne-iska-da-kupi-tazi-chudesna-kshcha-prichinata-mozhe-i-vas-da-otkazhe-snimki_news583802.html", "text": "Линда Фейн искала да купи луксозна къща с площ от 390 квадратни метра и двор с обща площ от 5200 метра в Парадайс Вали в американския щат Аризона. При това имотът щял да бъде закупен на доста ниска цена - само 1.8 милиона долара. Тя обаче разбра, че къщата има доста сериозно порно минало и се отказала от нея, пише в. \"Ню Йорк пост\".  Изяснило се, че къщата с четири спални е била използвана от порносайта Wifey’s World, основан още през 1998 година от Кевин и Сандра Отърсън. Именно те по документи са собствениците на имота.  При това на купувачката само съобщили, че предишните собственици работил в развлекателната индустрия. Впрочем, в Аризона няма закон, който да задължи брокерите на имоти да разкриват цялата информация относно определен имот.  В крайна сметка Линда разтрогнала сделката, обяснявайки решението си с това, че не може да приготви вечеря за празника Денят на благодарността на маса, на която се е забавлявала порно звезда.  Превод и редакция: БЛИЦ  ", "date": "2018.03.05", "title": "Защо никой не иска да купи тази чудесна къща? Причината може и вас да откаже (СНИМКИ)"}
{"url": "https://www.blitz.bg/svyat/eto-koy-e-prviyat-aktor-koyto-grabna-oskar_news583681.html", "text": "Сам Рокуел получи наградата за Актьор в поддържаща роля на Американската академия на филмовите изкуства и науки за участието си във филма \"Три билборда извън града\". Известният артист се въплъти на екрана в образа на неполитически коректно ченге, което участва в разследването на смъртта на дъщерята на главния герой.  Рокуел победи други претенденти за титлата \"Най-добър поддържащ актьор\", включително Уди Харелсън и Уилям Дефоу.    ", "date": "2018.03.05", "title": "Ето кой е първият актьор, който грабна Оскар"}
{"url": "https://www.blitz.bg/svyat/vizhte-edni-ot-nay-krasivite-zvezdni-toaleti-na-oskarite-2018-galeriya_news583684.html", "text": "Широки поли, великолепни материи и ловящи окото десени наблюдаваме на червения килим на церемонията по връчването на тазгодишните награди Оскар. Изглежда, че звездите залагат на гама от многобройни цветове за 90-тата церемония.  Представяме ви едни от най-ярките рокли за тази вечер.    ", "date": "2018.03.05", "title": "Вижте едни от най-красивите звездни тоалети на Оскарите 2018 (ГАЛЕРИЯ)"}
{"url": "https://www.blitz.bg/svyat/i-prvata-aktrisa-grabnala-oskar-e-snimka_news583687.html", "text": "На церемонията по връчването на наградите Оскар статуетката за най-добра актриса с второстепенна роля бе дадена на Алисън Джени за ролята й в комедията \"Тоня против всички\". Филмът на Крейг Гилеспи разказва историята на скандално известен американски фигурист Тони Хардинг. Джени изигра ролята на майка му.  Това е първи Оскар за актрисата.          ", "date": "2018.03.05", "title": "И първата актриса, грабнала Оскар, е ... (СНИМКА)"}
{"url": "https://www.blitz.bg/svyat/zvezdite-brzat-km-cherveniya-kilim-za-oskarite_news583678.html", "text": "Едни от най големите звезди на киното и шоубизнеса пътуват към театър \"Долби\", където ще се състои церемонията по връчването на наградите \"Оскар\". На холивудския булевард беше положен червен килим и предаването се излъчва от канала ABC. Джейн Фонда, Патрик Стюарт, Лора Дърн, Сам Рокуел и други изтъкнати актьори един по еден се втурват към театъра.  Фенове пък масово си правят селфита на червения килим.  Припомняме, че водещ на 90-ата церемония по награждаването на академията отново е комикът Джими Кимъл.    ", "date": "2018.03.05", "title": "Звездите бързат към червения килим за Оскарите"}
{"url": "https://www.blitz.bg/svyat/oskarite-zapochnakha-s-neistov-smyakh-v-zalata-i-s-dumi-za-kharvi-uaynstiyn-snimki_news583679.html", "text": "\"Тази година, когато си чуете името, не ставайте веднага\". С тези думи започна водещият на церемонията по връчването на наградите \"Оскар\" по повод миналогодишния гаф с обърканата награда. Това определено разсмя публиката, в която присъстваха имена като Мерил Стрийп и Гари Олдман.       \"Надявам се нещата да минат гладко. Това е специална година - 90-тите награди \"Оскар\", добави той.        Комикът след това не пропусна да спомене и сексскандала с Харви Уайнстийн, разтърсил света.  \"Академията изключи Харви, който имаше много номинации, но той заслужаваше изключването\", уточни той.    ", "date": "2018.03.05", "title": "Оскарите започнаха с неистов смях в залата и с думи за Харви Уайнстийн (СНИМКИ)"}
{"url": "https://www.blitz.bg/layfstayl/svetski/bivshiyat-na-uitni-khyustn-s-shokirashchi-dumi-km-gadzheto-na-dshcherya-si-iskam-da-go-zaklyuchat-i-iznasilvat_news583666.html", "text": "Бившият съпруг на покойната Уитни Хюстън – Боби Браун, даде шокиращо интервю за „Ролинг стоун“. В него той изненадващо заявява, че не наркотиците са убили певицата и прави жесток коментар за Ник Гордън – гаджето на покойната си дъщеря. По думите на Браун, който беше известен с това, че многократно пребивал Уитни преди развода им през 2007 година, тя починала от това, че сърцето ѝ било разбито. Тя беше открита на 11 февруари 2012 година в безсъзнание във вана в хотелска стая в Бевърли Хилс с коктейл от наркотици в кръвта. Малко по-късно сърцето ѝ спряло да работи.     В шокиращото интервю Боби Браун говори откровено за загубата на двете жени в живота си. Попитан за смъртта на дъщеря си Боби Кристина, която почина при сходни обстоятелства като майка си на 26 юли 2015 година след няколко месеца в кома, изпълнителят избухна гневно срещу приятеля ѝ Ник Гордън.     По думите му, присъдата на Гордън за „смърт по непредпазливост“ и обезщетението от 36 млн. долара, които трябва да изплати на семейството на Боби Кристина, не са достатъчни и той „не трябва да се разхожда на свобода“.     Идеята на рапъра за справедливост е „Гордън да бъде заключен накъде, където някой може да го изнасилва“. „Така се чувствам. Той ме изнасили като отне дъщеря ми“, заяви той.     Относно смъртта на Уитни, Браун не вярва, че тя е починала от наркотиците. Това било „най-неразбраното нещо“, свързано с внезапната смърт на звездата. „Не мисля, че тя умря от наркотиците. Тя работеше наистина усилено върху себе си да се изчисти от наркотиците и... тя беше велика жена“, каза той. На въпрос какво, според него, е причинило смъртта на Уитни, той отговори кратко: „Просто от това, че сърцето ѝ беше разбито“.     В края на интервюто, попитан кое е най-погрешното схващане за него самия, Браун отговори: „Това, че съм лош човек. Минал съм през свои собствени премеждия и съм имал наистина лоши моменти, но що се касае до сърцето ми – сърцето ми е чисто“. Превод и редакция: БЛИЦ ", "date": "2018.03.05", "title": "Бившият на Уитни Хюстън с шокиращи думи към гаджето на дъщеря си: Искам да го заключат и изнасилват"}
{"url": "https://www.blitz.bg/svyat/uchitelka-svali-15-godishen-uchenik-ot-khaylayfa-no-posle-se-stzhni-snimki_news583673.html", "text": "Задържаха учителка, която съблазнила непълнолетния си ученик в Санкт Петербург. Тийнейджърът и неговата преподавателка били хванати от майката на ученика в момента, в който правели секс в дома й.      Майката се обърнала към полицията, а 35-годишната Даря Иванова била задържана, но скоро била освободена. Оказва се, че тази история ще остане специален случай най-вече за самата жертва.        По последни данни ученикът започнал прекалено много да обсъжда случилото се с приятелите си и да се хвали в социалните мрежи, че е \"спал с учителката си\". В резултат на това историята започнала да се обсъжда много от потребителите, а след това и от местните медии. Иванова била принудена да изтрие страницата си във \"VKontakte\".        За капак излиза, че учителката има семейство и дете. Но самият ученик бил подложен на повече тормоз от страна на потребителите. Това достигнало и до родителите му и тийнейджърът също трябвало да изтрие профила си.        Според \"Фонтанка\" самият студент е от богато семейство. Той често качва снимки и видеоклипове в мрежата, показващи луксозния му начин на живот. Младежът учи в частно училище и също така учители му преподават у дома.     Превод: БЛИЦ", "date": "2018.03.05", "title": "Учителка свали 15-годишен ученик от хайлайфа, но после ѝ се стъжни (СНИМКИ)"}
{"url": "https://www.blitz.bg/layfstayl/svetski/sramota-dzhenifr-lorns-se-natryaska-kato-kazak-na-oskar-ite-snimki_news583708.html", "text": "Наскоро Дженифър Лорънс призна, че толкова се натряскала преди премиерата на най-новия си филм, че приличала на „готик кралица на крек“. Затова не беше чак толкова голяма изненада актрисата да бъде забелязвана постоянно с чаша шампанско в ръка по време на раздаването на наградите „Оскар“, съобщава „Дейли Мейл“. 27-годишната носителка на статуетката събра погледите, след като не пропусна нито една от предложените ѝ чаши шампанско по пътя към наградите в Холивуд. Алкохолът обаче ѝ дойде в повече и в един момент тя не можеше да намери мястото си. Затова реши да придърпа роклята си нагоре, да вдигне крак и да прескочи седалките. През цялото време не изпускаше чашата.     Все пак блондинката не пропусна да поздрави много от своите колеги в бранша като Стивън Спилбърг, Уди Харелсън, Кристофър Плъмър и Мерил Стрийп. В крайна сметка се „приземи“ на седалката до колежката си Ема Стоун и двете доста се кикотиха по време на церемонията.     Дженифър беше облечена във великолепна златиста рокля на „Диор“ с тънки презрамки. Тоалетът ѝ се допълваше от дизайнерски чанта и обувки с камъни.     Превод и редакция: БЛИЦ ", "date": "2018.03.05", "title": "Срамота! Дженифър Лорънс се натряска като казак на \"Оскар\"-ите (СНИМКИ)"}
{"url": "https://www.blitz.bg/lyubopitno/smrazyavashcho-video-kakvo-shche-se-sluchi-na-zemyata-ako-khorata-izcheznat_news583752.html", "text": "Стряскащо видео, от което могат да ви полазят тръпки, се разпространява в социалната мрежа Фейсбук. То е създадено от страницата “Science Nature Page” и е озаглавено „Какво би се случило, ако всички хора изчезнат?“. Апокалиптичното видео показва огромни мегаполиси със знаковите им сгради и без нито един човек по улиците. Но това е само началото на разрухата, която би обхванала света.     „За няколко часа повечето от светлините ще изгаснат, защото електроцентралите ще изчерпят горивото си. А слънчевите панели накрая ще се покрият с прах. Единствените централи, които ще продължат да работят, са водноелектрическите.     За два или три дни подземните железници ще се наводнят, защото помпите, които изкарват водата, ще спрат да работят. След 10 дни домашните любимци и животните във фермите ще умрат от глад. Ще се формират глутници от гладни кучета, които ще ловят други животни.     След месец охлаждащата вода в атомните централи ще се е изпарила. Това ще доведе до серия от бедствия по целия свят, по-големи от „Фукушима“ и „Чернобил“.      Но планетата накрая ще се възстанови от радиоактивното замърсяване. След една година сателитите около Земята ще започнат да падат от орбитата си, причинявайки странен „метеоритен дъжд“ в небето.     След 25 години растителността ще покрива света, а някои градове ще бъдат погребани в пясъка. След 300 години металните сгради, мостовете и кулите ще започнат да се разпадат заради корозията.     След 10 000 години единственото доказателство за нашето съществуване ще бъдат нещата, които сме направили от камък – като пирамидите в Египет, Великата китайска стена и планината Ръшмор в САЩ.     Ако Земята избегне се размине със събитие, което да сложи края ѝ, като собствен ядрен апокалипсис или смъртоносен астероид, животът на Земята може да оцелее за още 500 млн. години.     След 6 млрд. години се очаква Слънцето да се издуе до червен гигант и по време на този процес да погълне планетата ни“, се казва в клипа на научния сайт, базиран в Берлин.     Превод и редакция: БЛИЦ ", "date": "2018.03.05", "title": "Смразяващо ВИДЕО: Какво ще се случи на Земята, ако хората изчезнат"}
{"url": "https://www.blitz.bg/svyat/pernichanin-podkara-golfa-si-v-london-i-skri-shapkata-na-vsichki-snimka_news583749.html", "text": "Перничанин в Лондон повдигна духа на българите. Човекът е сложил надпис на колата си, на който пише \"I am from Pernik\", в превод \"Аз съм от Перник\". Ето какво обяснява човекът, цитиран от zapernik.com.Здравейте! Аз съм от Перник. Живея в Англия и искам да споделя някакви размисли и страсти, които ме глождят в момента.   Нещата почват оттам, че случайно карам голф, а на него не случайно пише – I am from Pernik. Повечето хора реагират на този надпис със усмивка, меко казано. Аз затова съм го сложил, за да има усмивки. Знаейки за Перник от забавните публикации в социалните мрежи, повечето хора реагират очаквано. Обаче аз някак се надявах да се появят, да ме изненадат и такива, които ще разчетат по–мъдро надписа. Англичаните не го разбират, българите се смеят, определяйки ме, предполагам, като ме сравняват с тях самите, без да предполагат. Та… За тези, които не разбират, за тези, които се смеят с вицовете за Перник, искам да кажа, че този град е дал много на България. Който се съмнява, може да прочете историята му. Само фактът, че след тежкото земетресение през 2012 г. нямаше дори ранени, не е случаен. Строителството винаги е било на ниво с качествени материали, иначе трагедията беше да е голяма. А кукерите, тези пияни мъже във вонящи костюми… Те се забавляват, те чакат цяла година този празник, трудейки се и импровизирайки над кукерските си костюми, отделяйки от залъка, за да са различни, оригинални, традиционни… Защото в Пернишкия регион, както и в по–голямата част на страната няма големи забавления целогодишно. Та тези хора представят БЪЛГАРИЯ пред света, представят Перник, представят традиции и обичаи, които много други са забравили. Та затова АЗ се гордея с града, в който съм израснал, и въпреки че от много години не живея там, винаги ще е в сърцето и душата ми. PS. Не се срамувайте да говорите на диалект, когато прецените. Никой нормален човек няма да ви обвини за това. А на ненормалните ма…… Живи и здрави     Зоран Сергиев  Фейсбук групата „Видяно в Перник“", "date": "2018.03.05", "title": "Перничанин подкара голфа си в Лондон и скри шапката на всички (СНИМКА)"}
{"url": "https://www.blitz.bg/obshtestvo/regioni/skritite-geroi-na-burgas-ekip-na-grazhdanska-zashchita-spasi-7-dushi-ot-sigurna-smrt-riskuvayki-zhivota-si_news583632.html", "text": "През тази седмица няколко дни Бургаска област буквално беше парализирана заради снежната буря. Основни пътища бяха затворени заради навявания, населени места останаха без ток и вода. Тогава на ход бяха онези, които останаха извън обективите - скритите герои, които спасяваха бедстващи, отстраняваха аварии. За една такава група информира очевидец пред „Флагман“. Дежурен екип на Гражданска защита от Бургас буквално спасил от сигурна смърт седем души, рискувайки собствения си живот. На 28 февруари в снежния капан между село Баня и Обзор се озовали два леки автомобила и един камион.     Групата е тръгнала с верижна машина и са успяла навреме да евакуира хората. Те били откарани в Районното управление в Несебър, където са успели да се стоплят и съвземат.     „Тези момчета са спасили бедстващите в бурята от сигурна смърт. Заслужават адмирации, защото са рискували собствения си живот! Знам само малкото име на водача на групата - казва се Михаил. Ако знаех имената на другите, щях да ги съобщя, защото са истински герои!“, пише читателят.    ", "date": "2018.03.05", "title": "Скритите герои на Бургас: Екип на гражданска защита спаси 7 души от сигурна смърт, рискувайки живота си"}
{"url": "https://www.blitz.bg/obshtestvo/stolitsa/blits-tv-sofiyantsi-poiskakha-svoboda-za-d-r-ivan-dimitrov-ubil-plkha-podkrepyat-gi-grazhdani-i-ot-drugi-gradove-video_news583842.html", "text": "Софиянци участваха в демонстрацията пред Съдебната палата в София в подкрепа на искането за освобождаване на д-р Иван Димитров, който при самозащита и с цел да опази своето семейство уби криминално проявения Жоро Плъха в собствения си дом. Участващите в протеста подписаха подписка в защита на свободата на лекаря. По думите им, протестът в столицата е подкрепян от граждани и от други населени места, видя репортер на БЛИЦ. “Протестът е народен! Без политици”, каза участничка в протеста. Тя също призова и политиците в Народното събрание да бъдат единни като народа в този момент.  „По магистралата има доста коли със знамена, от Пловдив дори пътуват насам, за да ни подкрепят. Ако не ги пуснат, не знаем какво ще направим. Ако няма разбиране, ще вземем много по-строги мерки“, закани се едър мъж с вид на рокер.    Очаква се още най-малко 500 души са се присъединят към демонстрацията в защита на д-р Иван Димитров, разкриха още насъбралите се.  Междувременно към акцията се присъединяваха все повече столичани.    Протестиращите подписаха подписка с искането за освобождаване на д-р Иван Димитров. Гражданите сложиха подписа си под писмо с искане за незабавна промяна в закона за правото на самозащита, което ще бъде изпратено до министър-председателя, председателя на Народното събрание и министъра на правосъдието.  Също така участниците в акцията скандираха „Свобода“ за д-р Иван Димитров. Оператор: Съйко Съев, БЛИЦ  В района имаше засилено полицейско присъствие. Протестиращите препречиха движението на превозните средства от градския транспорт по бул. \"Витоша\". През там преминават трамваите с номера 4, 10 и 18.  Хората са се организирали в социалните мрежи и излизат с искане лекарят да бъде освободен, защото е извършил убийството при самозащита, след като в дома му са влезли крадци. Според тях той е направил това, което всеки би направил, ако почувства, че е заплашен неговият живот или този на член от семейството му.  Предвиденото в закона наказание за престъплението, в което д-р Димитров е обвинен, е лишаване от свобода от 10 до 20 години, заради което протестиращите настояват и за приемане на законодателни промени, които да регламентират правото на самозащита.  Протестното шествие в подкрепа на задържания д-р Иван Димитров в един момент тръгна по бул. \"Витоша\" в посока към НДК. Протестиращите скандираха \"Свобода\" и \"Оставка\". Движението по бул. \"Витоша\" бе възстановено.  Към  момента протестът вече приключва. Протестиращите се разбраха да проведат нов протест. Той ще се състои в сряда в 09:00 часа пред президентството.  Да подкрепят арестувания медик дойдоха хора от Враца, Димитровград, Пазарджик, Асеновград, от всички краища на страната. Включиха се и много шофьори на таксита, които надуха клаксони по пловдивските булеварди.   По-рано през деня, адвокат Димитър Марковски заяви, че пловдивската прокуратура много внимателно трябва да оцени събраните доказателства. При тези обстоятелства това е учебникарски пример за упражняване на неизбежна самоотбрана, категоричен бе той, коментирайки убийството в Пловдив на Георги Джевизов-Плъха от лекаря Иван Димитров.   Припомняме, че лекарят е застрелял Жоро Плъха, след като той и негов съучастник влезли в дома му. Димитров ги чул и излязъл да види какво става, тъй като в съседните стаи спели съпругата и децата му.  Тогава Плъха го нападнал с нож и го е ранил в крака. Другият крадец побягнал, а лекарят стрелял няколко пъти. Бандитът е издъхна навън от рана в гърдите. Лекарят твърди, че оръжието не е било негово, а е изхвърлено от другия съучастник. Пистолетът е самоделка.  ", "date": "2018.03.05", "title": "БЛИЦ TV: Софиянци поискаха „Свобода“ за д-р Иван Димитров, убил Плъха, подкрепят ги граждани и от други градове (ВИДЕО)"}
{"url": "https://www.blitz.bg/obshtestvo/i-stara-zagora-se-vdigna-v-podkrepa-na-medika-zastrelyal-zhoro-plkha_news583846.html", "text": "Стотина души протестираха пред сградата на Съдебната палата в Стара Загора в защита на доктор Иван Димитров, който е в ареста за убийството на криминално проявения Жоро Джевизов. Хората настояват за незабавно освобождаване на пловдивския рентгенолог и за законови промени. „Справедливостта трябва да бъде защитена. Човекът, който е бил нападнат в имота си и се е защитил, би трябвало да не стои 3 дни в ареста. Не може законът да е на страната на тези, които ни грабят, тези, които насилствено влизат в имотите“, каза един от протестиращите пред БНР.  „Хората трябва да имат възможност да се защитават. Хората трябва да са спокойни в техния дом и не трябва да се притесняват за сигурността на семействата си“, категоричен бе друг старозагорец.  „Трябва да им бъде разрешено на хората, които са психически здрави, които са неосъждани, да имат право да се защитават в дома си“, посочи трети. ", "date": "2018.03.05", "title": "И Стара Загора се вдигна в подкрепа на медика, застрелял Жоро Плъха"}
{"url": "https://www.blitz.bg/obshtestvo/sbaryat-bungala-na-apetitni-tereni-po-yuzhnoto-chernomorie_news583829.html", "text": "Започна събарянето на бунгала по Южното Черноморие, строени на апетитни терени край морето по времето на социализма. Според кмета на Община Царево голяма част от тях са с неизяснена собственост и са незаконни. Багерите влизат в къмпинг Нестинарка през почивните дни и разрушават две от бунгалата, собственост на Христина Христова. Това става след издадена заповед на кмета на Царево Георги Лапчев.  Пловдивска фирма закупува от общината парцел на брега на морето. В част от имота попадат и двете бунгала. Според собственичката им, която ги стопанисва от 17 години, търгът е бил опорочен, информира bgonair.bg,  Бунгалата са строени през 1987 година и са били част от държавна почивна база. През 2001 година Христина Христова става собственик на 18 от тях. Твърди, че са законни и притежава всички документи.    ", "date": "2018.03.05", "title": "Събарят бунгала на апетитни терени по Южното Черноморие"}
{"url": "https://www.blitz.bg/ikonomika/potreblenieto-na-tok-padna-s-edna-deseta_news583855.html", "text": "Потреблението на електроенергия от началото на януари до сега бележи спад от над една десета, спрямо първите 2 месеца на 2017 г. Това сочат оперативните данни от сайта на Електроенергийния системен оператор (ЕСО). През същия период на миналата година у нас са произведени 8 281 835 мегаватчаса, срещу - 7 580 826 МВтч през 2018 г.  Консумацията на ток е била съответно 7 960 127 МВтч и 7 129 088 МВтч. Причина за спада на потреблението е по-меката зима през януари и февруари. В замяна на това износът на ток скача с 40,42 на сто до 451 738 МВтч, като за същия период на миналата година е бил около 321 708 мегаватчаса, пише \" \".   Затоплянето през последните 3 дни доведе до силно намаляване на това на електро-енергийната ни система, като в различните часови пояси на денонощието то варира от 29% до 54 на сто, сочат още данните от сайта на ЕСО.  При рязкото падане на температурите на 27 и 28 февруари максималният товар на системата на 2 пъти в 20.00 часа надвиши 7000 мегавата, като пикът от 7031 МВт бе достигнат в сряда.  Спрямо този седмичен максимум на 3 март товарът по същото време на денонощието бе с 29% по-нисък, като слезе до 5382 Мвт. Вечерната консумация в празничния ден, въпреки, че сигурно на много места са се готвели празнични софри е до 38% по-ниска, спрямо най-мразовитите дни от края на февруари. Най-голямото понижение е отчетено около 18.00 часа, когато товарът е паднал до 4673 мегавата.  Още на предния ден - 2 март покачването на градусите навън свалиха товарът на системата във вечерните часове от 9 до 15%. Спрямо 28 февруари най-големият спад от 6871 на 5982 мегавата бе отчетен около 21.00 часа.  Още по-голямо понижение на показателя е регистрирано в сутрешните часове. Само за 24 часа между 1 и 2 март то слиза от 6 до 10 на сто, като най-чувствително от 5865 на 5467 мегавата е то към 8.00 часа, а на 3 март в същия час то достига 54 на сто, а спрямо 10.00 и 11.00 часа преди обяд то е около една трета.  Данните на ЕСО сочат още, че от началото на януари ВЕИ-тата са подали 12% по-малко ток в разпределителната мрежа на страната спрямо първите 2 месеца на миналата година. Най-голям спад от 18,49% има при вятърните генератори. При източниците от биомаса (основно дърва) пък има ръст от 9,39 на сто, а при вецовете - от над 16,5%.  Затоплянето от последните дни увеличи притока на вода към водните централи и те увеличиха производството на електроенергия в пиковите часове на консумация. На 3 март вечерта делът в общия товар им достигна почти 17%. В неделя около 11.00 часа бе над една десета. Пред тях както винаги са АЕЦ-ът с около 31% и големите въглищни тецове - с над 40%. Делът на ядрения ток не може да варира, защото блоковете в Козлодуй по технологични причини работят с постоянно натоварване. ", "date": "2018.03.05", "title": "Потреблението на ток падна с една десета"}
{"url": "https://www.blitz.bg/obshtestvo/cherni-oblatsi-nadvisvat-nad-blgariya-sledobed-v-yugozapadnite-rayoni-shche_news583691.html", "text": "Атмосферното налягане ще се повиши, но ще остане по-ниско от средното за март. Днес облачността над страната ще е значителна. Това прогнозира дежурният синоптик на НИМХ в БАН Евгения Егова.Преди обяд на места в равнините и котловините видимостта ще е намалена, а в следобедните часове, главно над югозападните райони отново ще завали дъжд, предимно слаб. Вятърът ще e слаб, в източните райони – до умерен от изток-югоизток. Максималните температури ще са от 2°-3° в Северозападна България до 12°-13° в югозападните райони, за София – около 6°.  Над планините ще бъде предимно облачно и мъгливо. След обяд в масивите в западната половина на страната ще завали дъжд, над 1700-1800 метра – сняг. Ще духа умерен до силен южен вятър. Максималната температура на височина 1200 метра ще е около 6°, на 2000 метра – около минус 1°. Над Черноморието ще бъде облачно. Ще духа до умерен югоизточен вятър. Максималните температури ще са 5°-7°. Температурата на морската вода е 5°-6°. Вълнението на морето ще бъде 2-3 бала. На 05.03.2018 г. слънцето ще изгрее в 06:56 часа и ще залезе в 18:21 часа. Продължителност на деня 11:25 часа. На 05.03.2018 г. луната ще изгрее в 22:16 часа и ще залезе в 08:59 часа. Осветеност на диска в 0h UT 89 %. Фаза на луната: след пълнолуние преди последна четвърт.", "date": "2018.03.05", "title": "Черни облаци надвисват над България, следобед в югозападните райони ще..."}
{"url": "https://www.blitz.bg/layfstayl/khoroskop/astrologt-ivelina-pencheva-razkri-dnes-e-den-za-razsichane-na-gordieviya-vzel_news583693.html", "text": "20-ият слънчев ден е свързан с победата. Това е един от най-активните дни за правото дело и време за разобличаване на злото, победа над страховете и разсичане на „гордиевия възел”. Добър е за активни действия, пише астрологът Ивелина Пенчева в хороскопа си за bulgaria.utre.bg. „На делата, които ще започнат днес, е необходимо да има пълна отдаденост. Трябва всичко да се довежда до край. Да се води борба за справедливост, но по честен начин! Това е ден на победата над страховете, затова не трябва да се изпитва слабост и да не се боите от нищо“, съветва астрологът.  „Сега лесно се решават всякакви спорове, заплетени проблеми. Добър ден за различни силови упражнения и раздвижване на кръвта. Хубаво би било да се разплатите с дълговете. Това е един от подходящите дни за кръвопускане. Благоприятно е да се пътува само на къси разстояния, както и за работа със земята. Добре е в този ден да се купят обувки, маратонки“, добавя Ивелина Пенчева.  „Хубаво е да се помолите на предците и да поискате помощ и закрила, особено за дома и семейството. Страхът е противопоказен. Или не започвайте нищо, или го свършете докрай! Не бива да се съмнявате в нищо. Избягвайте празните разговори! Старайте се изобщо по-малко да разговаряте! Малко да се спи! Нежелателно е да хитрувате, да лентяйствате“, предупреждава астрологът.  „Недопустими са шантаж, насилие, заплахи. Не се поддавайте на провокации на дръзки и нагли хора! Нежелателно е да се осквернява водата, да вредите на растенията – не късайте цветя, растения, не чупете и не режете дървета! Не трябва да се унищожава живата природа. Противопоказно е мъжете да ухажват чуждите жени днес“, добавя Ивелина Пенчева.  „За предпочитане е пикантна храна, кореноплодни. Нежелателна е употреба на алкохол. Да не се яде свинско и сладко! Да не се яде по много“, съветва тя.  „Препоръчват се червени и ярко жълти цветове. Да се избягват тъмните тонове“, предупреждава астрологът.  „Само тези сънища са значителни, в които има битки, оръжие, метал, остриета. Това винаги е свързано с важно решение във вашия живот. Сънищата на жените са по-значими от тези на мъжете. Ако ви се присънят кошмари - знак да разрешаване на трудни ситуации“, добавя Ивелина Пенчева. ", "date": "2018.03.05", "title": "Астрологът Ивелина Пенчева разкри: Днес е ден за разсичане на \"гордиевия възел\"!"}
{"url": "https://www.blitz.bg/svyat/blyask-stil-gratsiya-i-iznenadi-na-90-ata-tseremoniya-na-oskar-ite-eto-koy-si-trgna-ss-statuetki-snimkivideo_news583696.html", "text": "Филмът „Формата на водата” е големият победител на 90-ата церемония на най-престижните кино награди, печелейки категорията за най-добър филм. Филмът спечели още една от най-важните награди – за режисура, на мекасиканеца Гиермо дел Торо. Наградата в категорията „Най-добър филм“ и тази година беше връчена от ветераните Уорън Бийти и Фей Дънауей. Миналата година двойката сътвори най-големия гаф, обявявайки за победител грешния филм. Затова Дел Торо не без доза скептицизъм погледна картата със заглавието на победителя много внимателно и чак след това погледна към камерата. Усмихвайки се, той потвърди, че именно неговият филм е спечелил.      „Посвещавам наградата си на всички онези млади творци, които ни показват как се правят филми...“, заяви режисьорът на романтичната фантастика Гиермо дел Торо и призова всички да използват въображението си като врата. Това бе 4-тият \"Оскар\", с който оригиналната любовна история се окичи от общо 13-те номинации.     Соченият за фаворит „Три билборда извън града” пък победи в други две от най-важните категории – за  най-добра актриса в главната роля  на Франсис МакДорманд, както и за мъжка поддържаща роля, която отиде при Сам Рокуел, изиграл ексцентричен полицай в същия филм.     Наградата за  най-добър актьор  пък взе Гари Олдман и превъплъщението му в Чърчил в лентата „Най-мрачният час”.  Най-добра второстепенна актриса  пък стана Алисън Джани във филма \"Аз, Тоня\".     Легендарният актьор Гари Олдман получи първия си \"Оскар\" в кариерата благодарение на великолепното си превъплъщение в британския министър-председател Уинстън Чърчил във филма \"Най-мрачният час\". Той взе приза за най-добър актьор. Това е поредното отличие, което холивудската легенда грабва след SAG, \"Златен глобус\", БАФТА, AACTA и много други.     В една от най-оспорваните категории на тазгодишните награди \"Оскар\", за \"Най-добра актриса в главна роля\" победител стана Франсис МакДорманд. Тя успя да надвие дори Мерил Стрийп и Марго Роби, но все пак триумфът й беше очакван предвид изключителната й игра в трилъра на Макдона \"Три билборда извън града\". Тя изнесе и една от най-вдъхновяващите речи на вечерта.     Сам Рокуел спечели заслужено приза за \" Най-добър актьор в поддържаща роля \" за играта му в \"Три билборда извън града\". Той бе връчен от миналогодишната победителка в категорията \"Най-добра актриса в поддържаща роля\" - Вайола Дейвис. Там той изпълни ролята на полицая Джейсън Диксън, който в началото е грубиян, прибягващ до заплахи, но след това осъзнава, че трябва да се промени и да стане по-човечен и състрадателен, да започне да обича хората, да забрави за ненавистта, да се научи да прощава.      Алисън Джани спечели дългоочаквания си \"Оскар\" за \" Най-добра актриса в поддържаща роля \" за въплъщението си в жестоката майка на скандалната фигуристка Тоня Хардинг. Там тя изпълни ролята на ЛаВона Фей Голдън, известна в медиите и като Сенди Голдън, властната, болезнено амбициозна и тормозеща дъщеря си майка на скандалната фигуристка Тоня Хардинг. Истинската Голдън твърди, че няма нищо общо с персонажа, интерпретиран от Алисън Джани във филма, но истинската Тоня, казва, че превъплъщението на Алисън Джани е феноменално.     Лентата \"Икар\" за допинга сред руските спортисти беше удостоена с наградата \"Оскар\"в категорията \" Най-добър пълнометражен документален филм \". Режисьор на филма е британецът Брайън Фогел, а главно действащото лице - бившият ръководител на московската антидопингова лаборатория Григорий Родченков, който я ръководи до ноември 2015 година, преди да стане сътрудник на комисията към Международната антидопингова агенция. Останалите претенденти в категорията бяха \"Абакус\" на Стив Джеймс за имигрантите от Китай, \"Лица, места\" на Агнес Варда за френските покрайнини, \"Последните хора в Алепо\" на Феруз Фаяд за \"белите каски\" в Сирия, както и \"Стронг айлънд\" на режисьора Янса Форда за убийството на тъмнокож мъж и последвалия съдебен процес.      Продукцията \"Фантастична жена\" от Чили на Себастиан Лелио спечели \"Оскар\" за  най-добър чуждоезичен филм.  Лентата разказва за младата сервитьорка Марина, стремяща се да стане певица, която е транссексуална и която трябва да доказва на семейството на починалия си приятел Октавио, че е добра жена, а не използвачка и покварена. Продукцията спечели миналата година на \"Берлинале\" награда за най-добър сценарий. Това е първа победа на филм от Чили на наградите на Академията.     Сценаристът Джеймс Айвъри грабна \"Оскар\" за \" Най-добър адаптиран сценарий \" за романтичната драма \"Призови ме с твоето име\", разкриваща историята за първата любов на едно младо момче към по-зрял мъж.     Междувременно видяхме и първата голяма изненада на вечерта при присъждането на отличията. Хорърът \"Бягай\" успя да спечели наградата за \" Най-добър оригинален сценарий \" под носа на най-големите фаворити в категорията - \"Три билборда извън града\" и \"Формата на водата\".     Филмът \"Тайната на Коко\" спечели наградата \"Оскар\" за  най-добър пълнометражен анимационен филм . Филмът разказва историята на Мигел, който мечтае да стане музикант и се озовава по случайност в Страната на мъртвите, където открива тайни за своите прабаба и прадядо. Продукцията е смесица от приключенски филм, съчетаващ елементите на мексиканските филми и на обичаите и вярванията, свързани с Деня на мъртвите.     ", "date": "2018.03.05", "title": "Блясък, стил, грация и изненади на 90-ата церемония на \"Оскар\"-ите! Ето кой си тръгна със статуетки (СНИМКИ/ВИДЕО)"}
{"url": "https://www.blitz.bg/kriminalni/prestplenie/maystor-s-dve-prisdi-zavrtya-golyama-dalavera-desetki-veche-padnakha-v-kapana-mu_news583859.html", "text": "Десетки шофьори твърдят, че са измамени от монтьор с две присъди за работата си. Преди няколко месеца Ива Каранешева оставя семейната кола при кварталния майстор. Освен конкретния проблем, монтьорът намира още няколко спешни части за подмяна. Ива и съпругът ѝ плащат 2000 лева за ремонт, който трае 2 месеца.   „Оказа се, че той абсолютно нищо не е пипнал по нея. Както казаха хората от другия сервиз, една гайка не е отвил, въпреки че той твърди, че абсолютно всичко е сменено”, обяснява Иван пред bTV.   Васил Здравков платил само 230 лева за ремонт. Такъв обаче също не получил. „Започна се: Върни парите, ще ги върна. Понеделник, четвъртък, събота, петък, търкаля се във времето”, разказва Васил.  Намираме монтьора Дамян Радев пред дома му, където потърпевшите оставяли колите си за ремонт. „Аз ремонти не правя. Да виждаш някъде сервиз? Нямам”, категоричен е той.   Твърди, че е бил коректен към клиентите си и че е оклеветен. „Аз каквото е трябвало съм написал. Те са си подали жалбата, дал съм обянения и това е, друго не мога да кажа. Лични мотиви са, няма какво да се защитавам, аз не се чувствам виновен, за да се защитавам”, подчерта Дамян Радев.   Пред къщата на монтьора има няколко спрени автомобила. Той твърди, че са на негови приятели, но според потърпевшите са на новите му клиенти.   Дамян Радев има две присъди – условна за части, които не е подменил, а са му платени, и глоба за кражба – за част, взета от кола, която ремонтирал.  В полицията в момента са подадени няколко десетки жалби срещу него и е образувана нова проверка.  Ива призовава институциите по-скоро да извадят майсторите на светло. „Масово по сервизите идентифицират проблеми, които не са реални, за да накарат хората да си сменят части, които въобще не са за смяна”, посочва тя. ", "date": "2018.03.05", "title": "\"Майстор\" с две присъди завъртя голяма далавера, десетки вече паднаха в капана му"}
{"url": "https://www.blitz.bg/layfstayl/ptuvane/blgarint-poludya-po-sredniya-iztok-vizhte-drugite-top-destinatsii-koito-privlichat-nashentsite-kato-magnit_news583864.html", "text": "Средният изток и Южна Америка са новите топ дестинации за пътувания на българските туристи. Най-предпочитани са Китай, Хонконг, Южна Корея и Виетнам. Това съобщи проф. Румен Драганов, директор на Института за анализи и прогнози в туризма. Според проф. Драганов на все по-голям интерес се радват и дестинации като Аржентина, Бразилия и Перу. Пътуванията обаче се организират по-трудно от туроператорите, а групите като по правило не надхвърлят повече от 20 души. Според Драганов обаче  има отдръпване на туристите от дестинации като Египет заради поредицата атентати там в последните няколко години.  Според Йоана Алеексова, мениджър в голяма туристическа агенция, за ваканция най-екзотичните дестинации са Сейшелите, Малдивите, Доминиканска република, Бора Бора, Куба, Мавриций, Бали и Занзибар, пише \" \".   Има значителен интерес и към предлаганите комбинирани програми от културно-познавателни маршрути и ваканция на екзотично място. Бестселърите са Индия, Шри Ланка и Малдиви; Сингапур, Куала Лумпур и Бали; Сингапур, Куала Лумпур и Малдиви; Виетнам, Камбоджа, Лаос и остров Пукет.  Други водещи в продажбите програми в последната година са Москва и Санкт Петербург.  В последните години голям интерес проявяват български туристи и за дестинации като водопада Игуасу в Южна Африка с възможност да се види водопадът Виктория, Индия и Непал, и Япония, обясни Алексова в интервю за Еconomic.bg.  Все повече БГ туристи залагат като дестинация и на Мароко. Програмата е различна, тъй като включва Мароко с имперските столици и възможност туристите да се докоснат до пустинята с опция за сафари и нощувка в берберска палатка.  Дубай също е харесвана и желана дестинация за групови пътувания и тази година има бум в продажбите.  Голям е броят и на записванията по груповите пътувания до Израел и Израел в комбинация с Йордания.  Според Румен Драганов в дните около националния празник 3 март са пътували около 240 000 българи 40 000 от които в чужбина  Този път нашенците са заложили на патриотичния туризъм, като са напълнили хотелите в Централен Балкан около честванията на връх Шипка, както и в Стара Загора и Плевен. Голяма част от туристите ни обаче са се насочили към спа курортите, които също са били препълнени в дните около трети март.  Традиционно мнозина българи са предпочели да отдъхнат за няколко дни в Гърция, Сърбия и Македония, каза още Румен Драганов. ", "date": "2018.03.05", "title": "Българинът полудя по Средния изток! Вижте другите топ дестинации, които привличат нашенците като магнит"}
{"url": "https://www.blitz.bg/obshtestvo/eu2018bg/neno-dimov-rkovodi-zasedanie-na-sveta-na-es-po-okolna-sreda_news583700.html", "text": "Министъра на околната среда и водите Нено Димов ще председателства заседанието на Съвета на Европейския съюз по околна среда днес. Една от темите ще бъде качеството на въздуха, съобщава bTV. На първото си заседание по време на българското председателство министрите по околна среда на държавите членки ще бъдат приканени да споделят вижданията си по няколко незаконодателни въпроса.     Обект на обсъжданията ще бъде как да се стимулира процесът на позеленяване на Европейския семестър.     Вижданията на българското председателство са, че това ще допринесе за повишаването на растежа и ще гарантира нови работни места посредством зелени устойчиви инвестиции.    ", "date": "2018.03.05", "title": "Нено Димов ръководи заседание на съвета на ЕС по околна среда"}
{"url": "https://www.blitz.bg/obshtestvo/rabotnata-sedmitsa-zapochva-s-oblatsi-i-dzhd_news583839.html", "text": "През следващото денонощие ще преобладава облачно време. Ще превалява предимно слаб дъжд. В сутрешните часове на места в равнините ще е мъгливо, а в северозападните райони ще превали сняг. През деня ще има и временни разкъсвания на облачността. Ще духа слаб до умерен вятър от юг-югозапад, в северните райони - от изток. Минималните температури ще са между 0 и 5 градуса, а максималните ще са в широки граници - между 3 и 8 градуса в Северна, и от 11 до 16 градуса в Южна България, съобщава Дарик.   Над Черноморието ще е предимно облачно с валежи от дъжд в часовете преди обяд. Сутринта ще духа до умерен източен вятър, след пладне ще се ориентира от югозапад. Максималните температури ще са от 6-7 градуса в северните, до 12-13 градуса в южните райони. Температурата на морската вода е 5-7 градуса. Вълнението на морето ще е 2-3 бала, след обяд на места ще се усили до 4.  Над планините ще е предимно облачно с превалявания от дъжд, над 2000 метра преминаващи в сняг. Ще духа умерен югозападен вятър, който вечерта ще се усили. Ще е по-топло с максимална температура на височина 1200 метра - около 10 градуса, на 2000 метра - около 4 градуса.  В сряда температурите ще са все още в доста широки граници, дневните покрай Дунав - под 10 градуса, докато в останалата част от страната максималните ще са между 14 и 19 градуса. Минималните - от около нулата покрай Дунав до 10-12 градуса в югоизточните райони.  Облачността ще е променлива, на отделни места ще превали дъжд. Ще духа слаб, главно в Източна България умерен югозападен вятър, който през деня ще се ориентира от запад.  В четвъртък ще преобладава облачно време, на повече места ще превали дъжд, над 900-1000 метра - сняг; по-голяма вероятност за по-съществени количества има в източните райони, а в югоизточните са възможни и гръмотевици. Вятърът ще се ориентира от северозапад, ще се усили и с него за кратко ще нахлуе студен въздух.    ", "date": "2018.03.05", "title": "Работната седмица започва с облаци и дъжд"}
{"url": "https://www.blitz.bg/kriminalni/prestplenie/svoboda-tsyala-blgariya-izrigna-v-podkrepa-na-d-r-dimitrov-advokatt-mu-s-mnogo-vazhni-dumi-video_news583862.html", "text": "Протести в подкрепа на пловдивския лекар д-р Иван Димитров се състояха в четири града. Д-р Димитров е арестуван по обвинение в убийство на крадеца Жоро Джевизов, известен с прякора Жоро Плъха, който със свой съучастник нахлу в дома на лекаря, за да краде. При това недоволството срещу задържането на д-р Димитров продължава да расте. За втори път граждани се събраха пред сградата на Второ РПУ в Пловдив, за да изкажат подкрепата си за доктора. Протести имаше и в други градове – София, Варна и Стара Загора.  Доктор Иван Димитров е действал при условията на неизбежна самоотбрана, заяви адвокат Георги Кутрянски, който е поел защитата на лекаря. Той не пожела да даде повече информация около самия инцидент, но се позова на информацията, която има от клиента си и на познаването на повечето от събраните доказателства,  Клиентът  ми е дал пълни обяснения, разпитани са много свидетели и предполагам сега прокуратурата обсъжда всички доказателства. До 17.30 утре, когато първоначалната мярка изтича, трябва да се вземе решение дали ще бъде поискано постоянно задържане под стража и ако това не стане след този час д-р Димитров трябва да бъде освободен. Той може да бъде пуснат от  ареста и по- рано ако прокуратурата прецени, че може да наложи и друга мярка за неотклонение - подписка или домашен арест От това, което аз знам - за мен няма проблем да бъде освободен с по- лека мярка или въобще без мярка за неотклонение. Иска се време, експертизите, които се правят не са бързи, предполагам, че прокуратурата е взела такава - 72 часа мярка за неотклонение, за да провери всички доказателства - каза още адвокатът. Несериозно е да се изказваш ако не си запознат с конкретни доказателства и обстоятелства, е коментарът му по повод на множеството коментари от негови колеги по случая и техните твърдения по отношение на дългото задържане на клиента му.  И в момента законът е добър, каза Георги Кутрянски в отговор на въпрос за искането на разширяване на правата за неизбежната самоотбрана, които се предлагат.   \"Пловдивската прокуратура много внимателно трябва да оцени събраните доказателства. При тези обстоятелства това е учебникарски пример за упражняване на неизбежна самоотбрана\", заяви по-рано през деня адвокат Димитър Марковски по повод убийството в Пловдив на Георги Джевизов-Плъха.  На въпрос дали д-р Димитров може да бъде осъден за убийство, адвокатът отговори: „При тези обстоятелства и факти, които са изнесени, категорично не“.  По думите му, ако има достатъчно доказателства, той би могъл да носи наказателна отговорност за незаконно притежание на оръжие, но това е друго престъпление.  „В тази ситуация даже няма и превишаване на пределите на неизбежната самоотбрана“, посочи Марковски. Той посочи, че когато някой ви нападне в дома ви, няма как да търсите точно такова оръжие, каквото носи и нападателят.     Вълната на протестите бе подета първо в Пловдив. в Града под тепетата хиляди се събраха на протест, скандирайки „Свобода“ за д-р Иван Димитров. Да подкрепят арестувания медик дойдоха хора от Враца, Димитровград, Пазарджик, Асеновград, от всички краища на страната. Включиха се и много шофьори на таксита, които надуха клаксони по пловдивските булеварди. Пред камерата на БЛИЦ застанаха семейство Даниела и Стоян Георгиеви, майката на съученик на рентгенолога-Надежда Лалова и председателят на Регионалната колегия на българския лекарски съюз в Пловдив д-р Георги Кръстев. Всички те заявиха, че са съпричастни към съдбата на медика и настояват той да бъде освободен. Категорични са, че ако в дома им бе нахлул крадец, също биха стреляли.    Жителите на София също подкрепиха д-р Иван Димитров. В хода на демонстрацията пред Съдебната палата в София бе поискано лекарят да бъде освободен, защото е действал при самозащита и с цел да опази своето семейство. Участващите в протеста подписаха подписка в защита на свободата на лекаря. По думите им, протестът в столицата е подкрепян от граждани и от други населени места, видя репортер на БЛИЦ. “Протестът е народен! Без политици”, каза участничка в протеста. Тя също призова и политиците в Народното събрание да бъдат единни като народа в този момент.     Стотици души протестираха пред сградата на Съдебната палата в Стара Загора в защита на доктор Иван Димитров, който е в ареста за убийството на криминално проявения Жоро Джевизов. Хората настояват за незабавно освобождаване на пловдивския рентгенолог и за законови промени. „Справедливостта трябва да бъде защитена. Човекът, който е бил нападнат в имота си и се е защитил, би трябвало да не стои 3 дни в ареста. Не може законът да е на страната на тези, които ни грабят, тези, които насилствено влизат в имотите“, каза един от протестиращите.   Протест в подкрепа д-р Димитров имаше и във Варна. Там хората поискаха медикът да бъде освободен незабавно.   Снимка: Йордан Фотев,bTV  Събраните подписи в защита на доктора ще бъдат внесени в парламента и в Министерския съвет.  Сред изразилите подкрепа за д-р Иван Димитров имаше и политици.   Всеки, който е нападнат в дома си по време на обир, да може да се защитава, без да се страхува, че това ще е подсъдно. Това предложи депутатът от ГЕРБ Маноил Манев. Народният избраник от Старозагорска област започва консултации с колегите си за промяна на закона.  Чрез профила си във Фейсбук той призова депутати от всички политически сили да го подкрепят, за да няма друг подобен случай като този на д-р Иван Димитров, опитал се да защити семейството си от нагъл и въоръжен крадец.   От партията на Веселин Марешки защитиха пловдивския лекар д-р Иван Димитров, застрелял рецидивиста Жоро Плъха при самоотбрана в края на миналата седмица. \"Български лекар, помагал на хиляди хора, е бил принуден да убие, за да спаси своя живот, за да защити в собствения си дом жена си и малките си деца\", се посочва в позицията на ВОЛЯ. \"Изразяваме загрижеността си от повтарящите се случаи на неизбежна самозащита в частна собственост. Категорични сме, че всяко такова посегателство следва да бъде наказано. Но държавата трябва да бъде на мястото си, да създаде и да използва всички законови механизми, за да защити сигурността на почтените граждани. ПГ на ВОЛЯ ще подкрепи в пленарна зала всички законодателни промени в тази насока\", посочват от партията на Марешки.   ”След поредния случай, който разтресе България и след многото случаи, в които възрастни хора намериха своята смърт заради 5 лева или заради кражба на една кокошка, затова смятам, че трябва да се промени законът, така че всеки един от нас да има сигурност поне в собствения си дом”. Това каза заместник-социалният министър Султанка Петрова в ефира на предаването ”Денят на живо” по Канал 3. ”Като майка и жена заставам зад съпругата на доктора, който уби човек за да защити семейството и децата си, защото обществото ни има нужда от сигурност и спокойствие. Три пъти е разбивано тяхното жилище”, заявя тя и сподели, че баща й е получил инсулт, след като телефонни измамници са му се обадили.  В днешния протест в Пловдив подкрепа на д-р Иван Димитров се включиха доста известни пловдивчани. Сред тях бе председателят на Лекарския съюз в Пловдив, който дойде пред Второ районно, за да изрази позицията на колегите си.  В шествието заедно със съпругата си вървеше и собственикът на магазин \"Рила\" Иван Вичков, който е и общински съветник. Още един общински съветник категорично обяви позицията си и пусна селфи от протеста. Адвокат Георги Колев  написа още вчера във фейсбук профила си: Д Сред протестирашите бе забелязан и бизнесменът Иван Фратев. Своята подкрепа изрази и Николай Чилингиров - Чилингира. \"Доктор Димитров ме  е носил на ръце, когато съм бил в болницата. Време е ние да го понесем на ръце\", написа спортистът в профила си.         Шампионът по бокс Митю Митев - Мутата бе сред първите, които се изправиха и поискаха свобода за д-р Димитров. Той призна, че ги свързва дългогодишно приятелство и е кръстик на едно от децата на лекаря.  Собственици на ресторанти, кафенета и нощни клубове също изразиха своята подкрепа. Рокери от пловдивският мотоклуб се включиха в шествието, макар и без своите мощни возила. Повече от 10 представители на Вагабонтс скандираха „Свобода” пред Второ РУ и прокуратурата. В шествието се включиха и медицински сестри от болницата, в която работи д-р Димитров, както и студенти от МУ-Пловдив. От районните кметове на Пловдив бе единствени Борислав Инчев.  „Самият аз ще бъда с пловдивчани, които искат свобода за медика, тъй като очевидно става дума за самоотбрана и за човек, който е защитил себе си и семейството си, след като нагло е бил нападнат с нож“, написа той във Фейсбук. Около 2 хиляди пловдивчани поставиха имената и подписите си в списък, който ще бъде предаден в прокуратурата.  Повече от 16 хиляди са вече хората, подкрепили д-р Димитров в онлайн петиция.  Съпругата на д-р Димитров разказа през сълзи за кошмара, в който семейството ѝ се намира заради действията на самозащита. \"Спали сме през нощта. Нямам право да коментирам нищо свързано с въпросната нощ. На другия ден разбрах какво е станало в дома ми. Чухме се сутринта с мъжа ми, той каза, че отива на работа. По-късно видях полицаите\", заяви Жулиета.  \"Мъжът ми нищо не ми  е казал. Нищо конкретно не знам. Бяхме се разбрали да се чуем по-късно, аз го потърсих, но той не ми вдигна телефона. Полицаите тук ми казаха, че е задържан за разпит\", каза тя. Жената призна, че вече 3 пъти семейството й бива обирано. \"Децата ми са на 6, голямата ще ги направи утре, има рожден ден. Надявам се подаръкът й да е баща й. Малката е на 2 и половина. Децата нищо не знаят, старая се да не разбират. Казвам им, че баща им има работа и е заминал някъде и така. Не знам съпругът ми да има оръжие\", каза Жулиета и се разплака в ефир.      ", "date": "2018.03.05", "title": "\"Свобода!\": Цяла България изригна в подкрепа на д-р Димитров, адвокатът му с много важни думи (ВИДЕО)"}
{"url": "https://www.blitz.bg/politika/bozhidar-dimitrov-zapochna-borbata-za-prezidentska-republika-uchredi-svoe-dvizhenie-snimki_news583797.html", "text": "Историкът Божидар Димитров учреди движението „Кан Кубрат”. С него проф. Димитров иска да постави началото на променяната на системата на управление на България. Сред учредителите бяха арх. Миломир Богданов, Христо Бойчев, певецът Константин Георгиев – Коцето Калки и други.   „След едно 3-годишно обсъждане в „Боянския клуб”, който първоначално се събраха 20 професори, стигнахме до мнението, до което са достигали много светли умове в световната история, че парламентарната република има свойството да се изчерпва. И както президентът Радев казва - да атрофира. Последното доказателство е от вчера. Погледнете Италия. Кандидатите за министър-председател са: един продавач на пици, един комик и един чистач. Това е положението с парламентарната република. Тя има свойството да се нацепва”, заяви Димитров пред журналисти.  Припомняме, че движението на бившия шеф на НИМ  трябваше да бъде учредено още миналия месец, но бе отложено, защото професорът влезе в болница с грип.    ", "date": "2018.03.05", "title": "Божидар Димитров започна борбата за президентска република, учреди свое движение (СНИМКИ)"}
{"url": "https://www.blitz.bg/svyat/visshiyat-myuftiya-na-sauditska-arabiya-ss-senzatsionno-izkazvane-za-amerikanskiya-dzhaz-video_news583676.html", "text": "Висшият мюфтия на Саудитска Арабия Абделазиз Ал Ашшейх, чиято идеология се основава на учението на шейх Абделуахаб, заяви, че музиката не е харам (грях). Това предаде \"ИслямНюз\". Както съобщава арабският телевизионен канал Al-Ghadir, мюфтията се оправда с факта, че забраната на музиката в Корана, е под въпрос и не е сигурна. Той подчерта, че разрешава слушането на американски джаз. Превод: БЛИЦ", "date": "2018.03.05", "title": "Висшият мюфтия на Саудитска Арабия със сензационно изказване за американския джаз (ВИДЕО)"}
{"url": "https://www.blitz.bg/svyat/sauditska-bulka-poluchi-zestra-no-nikoy-ne-ochakvashe-kakvo-shche-napravi-s-parite_news583677.html", "text": "Саудитската булка спечели масово възхищение заради щедрия й жест преди сватбата, съобщава IslamNews. Шуа Ашшариф реши да дари 4 000 долара от своята зестра, за да спаси живота на сериозно болен свой сънародник.  Тази история бе разказана в социалните мрежи от популярния саудитски актьор Файз Ал Малки. Според него булката е дарила пари от зестрата за лечението, което е от жизненоважно значение за хората с увреждания, независимо от факта, че тя идва от бедно семейство и има възрастни родители, братя и сестри.  \"Всичко това се случи случайно, но най-важното в моето решение е убеждението, че да помогнем на нуждаещите се е най-голямата привилегия на този свят\", каза тя в отговор на вълнението в социалните мрежи. Превод: БЛИЦ    ", "date": "2018.03.05", "title": "Саудитска булка получи зестра, но никой не очакваше какво ще направи с парите"}
{"url": "https://www.blitz.bg/layfstayl/ptuvane/angelkova-ptuvala-na-sobstveni-raznoski-za-oskarite_news583834.html", "text": "Министърът на туризма Николина Ангелкова е присъствала на церемонията на раздаването на \"Оскарите\" в Лос Анджелис на собствени разноски. Това стана ясно от публикация на Анеглкова на страницата й във Фейсбук. Ето какво пише тя:  Както БЛИЦ писа министърът се видя с някои от най-големите звезди сред актьорите. ", "date": "2018.03.05", "title": "Ангелкова пътувала на собствени разноски за Оскарите"}
{"url": "https://www.blitz.bg/lyubopitno/shok-za-edna-noshch-tsyalo-selo-bilo-iztrito-ot-litseto-na-zemyata-ne-ostana-dori-i-edna-sleda_news583814.html", "text": "Това се е случило през вече далечната 1967 година. За една нощ цяло китайско село изчезнало заедно с всичките му жители. Изчезналите хора имали роднини в близките селища, които, идвайки да ги навестят, не намерили ни най-малка следа от тях. На мястото, където по-рано било селото, имало само неголям кратер, при това наоколо нямало никаква растителност.   Проведените на 3 метра дълбочина разкопки не дали никакви резултати. Геолозите достигнали до извода, че под селото е имало карстова кухина, в която пропаднали всичките сгради и хора. Местните обаче предупреждават, че върху местността тегне проклятие и хората са били наказани за своите грехове.    Днес изчезването на селото би могло да се обясни с теорията за паралелните светове; уфолозите също не стоят на страна и заявяват, че селяните, естествено, са били отвлечени от извънземни.  Истината за онова, което се е случило в онази съдбовна нощ през 1967 година, знаят само селяните, които са изчезнали. Превод и редакция: БЛИЦ", "date": "2018.03.05", "title": "Шок! За една нощ цяло село било изтрито от лицето на Земята, не остана дори и една следа"}
{"url": "https://www.blitz.bg/blits-tv/idil-ekzekutira-us-komandosi-v-niger-nay-golyamata-zaguba-na-vs-na-sashch-v-afrika-za-poslednite-25-godini-video-18_news583836.html", "text": "Медийното крило на \"Ислямска държава\" разпространи кадри от засада на американско-нигерийски патрул през октомври миналата година в западната част на Нигер. Видеото е записано от екшън камера на командос на САЩ. На записа са запечатани най-големите официално признати от Вашингтон военни загуби в Африка от времето на знаменитото \"Падане на черния ястреб\" в столицата на Сомалия през 1993 година.Както се съобщава, в началото на октомври 2017 година ислямистите са убили 4-ма американски \"зелени барети\", 4-ма нигерийски военни и преводач, двама бойци от армейските специални части на САЩ са ранени.   Групата в състав от 12 \"зелени барети\", 30 войници от армията на Нигер е провеждала учебно-тренировъчно патрулиране до границата между Нигер и Мали.    В хода на патрула отрядът е получил нареждане да провери мястото на възможното местонахождение на лидер на терористите. След като не открил ислямисти в базата им в граничещото с Мали село Тонго Тонго, патрулът тръгнал да се връща, но по пътя попаднал в засада на голяма група бандити.   Водейки огън с картечници и автомати по терористите от ИДИЛ, войниците на САЩ и Нигер са се опитали да отстъпят под прикритието на своите джипове. Командосите са употребили червени димни гранати, за да влошат видимостта за стрелците на врага.   По време на сражението смъртоносно ранена е \"зелена барета\", а двама други са се опитали да се скрият, но неуспяват да избягат на преследващите ги терористи.  Получавайки съобщение за това, че първата група е под обстрел, втората част от отряда веднага се притича на помощ.    На мястото на сражението били открити няколко \"зелени барети\", скрили се зад джип и водещи ответен огън по настъпващите джихадисти.   Също се съобщава, че преди това в хода на кратка престрелка войниците на Нигер са го обърнали на бяг, докато американците до последно не спирали да стрелят с надеждата да успеят да приберат своите ранени.   По време на боя командирите са искали прикриващ огън от самолети на ВВС на Франция. Пилотите на изтребителите \"Мираж\" установили връзка, но отказали да открият огън в сложните условия на близкия огневи контакт между сражаващите се страни. Освен това, пилотите са се позовавали на лоша видимост, лоши метеорологични условия и сложния релеф на местността.   Американски военен дрон долетял до мястото на сражението доста бързо, но не е имал боеприпаси и не е могъл да окаже подкрепа от въздуха на блокираните \"барети\".   Едва два часа по-късно на помощ на американците пристигнал хеликоптер с френски командоси. Машината осигурила прикритие от въздуха и позволила на \"баретите\" да се евакуират. Те обаче не успели да вземат със себе си телата на 4-мата убити бойци на ВС на САЩ.   По-късно три от четирите тела на убитите били евакуирани от \"зелени барети\" от друга група, която провеждала операция в съседен район. Четвъртото тяло е било намерено от военни на Нигер два дни след злополучното сражение.   Източници от Департамента за отбрана на САЩ съобщиха на журналисти, че съдейки по кадрите от дрона, американците са водили сражение с група бандити, наброявала над 50 души.   Загиналите \"зелени барети\" от армията на САЩ са сержант Брайън Блек, сержант Джереми Джонсън, сержант Дъстин Райт, сержант Дейвид Джонсън. Превод и редакция: БЛИЦ     ", "date": "2018.03.05", "title": "ИДИЛ екзекутира US командоси в Нигер – най-голямата загуба на ВС на САЩ в Африка за последните 25 години (ВИДЕО 18+)"}
{"url": "https://www.blitz.bg/svyat/istorichesko-sbitie-pregovori-mezhdu-dvete-korei-v-pkhenyan_news583851.html", "text": "Високопоставена южнокорейска делегация пристигна в севернокорейската столица Пхенян на историческо двудневно посещение, посветено на подобряване на отношенията и намирането на изход от задънената улица около ядрената програма на Севера, предаде Reuters, като се позова на южнокорейската информационна агенция Йонхап.Членовете на делегацията ще се срещнат със севернокорейския лидер Ким Чен-ун и ще станат първите южнокорейски официални представители, които имат тази възможност, посочват агенциите.  Десетчленната делегация, оглавена от директора на Службата за национална сигурност Чун Ею-йо, ще участва в среща и вечеря с Ким Чен-ун.  ", "date": "2018.03.05", "title": "Историческо събитие! Преговори между двете Кореи в Пхенян"}
{"url": "https://www.blitz.bg/svyat/siriyskata-al-kayda-triumfalno-se-zavrshcha-v-alepo-video_news583824.html", "text": "Групировката „Хайят Тахрир аш-Шам” учудващо бързо събра достатъчно сили, за да контраатакува и възстанови положението си в западната част на провинция Алепо, като вземе реванш за предишните поражения. Групировката е наследник на „Джабхат ан-Нусра”, сиреч представлява сирийската „Ал Кайда”. Към нея скоро се присъединиха свирепите китайски уйгури от ултрарадикалната „Туркестанска ислямска партия” (ТИП). Джихадистите от ХТП с голям брой бронетехника атакували позициите на ислямската коалиция „Джабхат Тахрир Сурия” („Нуреддин аз-Зинки” и „Ахрар аш-Шам”) в района на град Тугад.     Според опозиционната агенция STEP, „Нусрите”, изоставили на 27 февруари града, на 4 март успели да си го възвърнат.        Свързаната с ислямистите агенция Madad Press съобщи, че радикали от „Джабхат Тахрир Сурия” (Фронт за освобождение на Сирия) при сраженията за града с РПГ и ПТРК унищожили 6 танка на „Нусрите”. Информацията се потвърждава от видеозаписи.     Сега най-ожесточени боеве се водят в района на селищата Ал-Саадия и А`джил.        Очаква се следваща цел на ТХШ да стане град Дарат Изза, разположен на 8 км северно от Тугад. Сега „Джабхад Тахрир Сурия” с ускорени темпове изграждат около нея укрепления, подготвяйки се за отбрана.    Превод и редакция: БЛИЦ    ", "date": "2018.03.05", "title": "Сирийската „Ал Кайда” триумфално се завръща в Алепо (ВИДЕО)"}
{"url": "https://www.blitz.bg/politika/mareshki-zashchiti-d-r-ivan-dimitrov-zastrelyal-retsidivista-zhoro-plkha_news583825.html", "text": "От партията на Веселин Марешки защитиха пловдивския лекар д-р Иван Димитров, застрелял рецидивиста Жоро Плъха при самоотбрана в края на миналата седмица. \"Български лекар, помагал на хиляди хора, е бил принуден да убие, за да спаси своя живот, за да защити в собствения си дом жена си и малките си деца\", се посочва в позицията на ВОЛЯ. \"Изразяваме загрижеността си от повтарящите се случаи на неизбежна самозащита в частна собственост. Категорични сме, че всяко такова посегателство следва да бъде наказано. Но държавата трябва да бъде на мястото си, да създаде и да използва всички законови механизми, за да защити сигурността на почтените граждани. ПГ на ВОЛЯ ще подкрепи в пленарна зала всички законодателни промени в тази насока\", посочват от партията на Марешки.   Ето и пълния текст на позицията им:    Български лекар, помагал на хиляди хора, е бил принуден да убие, за да спаси своя живот, за да защити в собствения си дом жена си и малките си деца. Какво още трябва да се случи в България, за да си отворим очите, че битовата престъпност е един от най-големите проблеми, който притеснява хората години наред?!   В една правова държава частната собственост е неприкосновена! Никой не може безнаказано да нахлува в дома ти или имота ти. Ако държавата не може да се справи и да въведе необходимите мерки, които да сплашат, спрат и наказват такива престъпници, то нищо друго не остава на населението, освен да се защитава само. Но това не говори добре за държавата. Не е нормално да превръща гражданите си по неволя в \"полицаи\". Не може да ги принуждава да превръщат домовете си в затвори от решетки и огради, вместо да живеят свободни в тях.  Изразяваме загрижеността си от повтарящите се случаи на неизбежна самозащита в частна собственост. Категорични сме, че всяко такова посегателство следва да бъде наказано. Но държавата трябва да бъде на мястото си, да създаде и да използва всички законови механизми, за да защити сигурността на почтените граждани. ПГ на ВОЛЯ ще подкрепи в пленарна зала всички законодателни промени в тази насока.   Ще припомним, че трите малки партии- партньори в управляващата коалиция, предизборно обещаваха полицай и в най-малкото населено място –като мярка да се намали ширещата се битова престъпност, но бързо забравиха за това.  Проблемът е сериозен  и отдавна очаква ефективни и мъдри решения. Защото нека си дадем сметка, че той има две страни -разширяване на правото на самозащита на хората, но от друга страна- доколко режимът за притежание на оръжие да е либерален, че да няма злоупотреба и непредвидими последици, каквито виждаме в други държави.  Надяваме се компетентните институции да си свършат добре работата по този случай и чувството за справедливост на обществото да бъде удовлетворено.    ", "date": "2018.03.05", "title": "Марешки защити д-р Иван Димитров, застрелял рецидивиста Жоро Плъха"}
{"url": "https://www.blitz.bg/ikonomika/evropeyskiyat-gaz-chetiri-pti-po-skp-za-ukrayna-ot-ruskiya-snimka_news583832.html", "text": "Украйна купува от Европа газ, който е четири пъти по-скъп от газа на „Газпром“, заяви търговският директор на „Нафтогаз“ Юрий Витренко. Витренко също благодари на всички „съзнателни украинци“, които се присъединиха към акцията „завърти кранчето“, която цели намаляване на потреблението на „синьото гориво“ за сметка на по-ниската температура в домовете, пише Руская весна. По думите му, Украйна след прекратяването на доставките на газ от „Газпром“ трябвало да издържи „само едно денонощие“.  „За едно денонощие „Нафтогаз“ замени газа, който се доставяше от Газпром„ с газ от Европа. През тези дни газът в Европа струваше 1000 долара, тоест четири пъти повече, отколкото той идваше по договора с „Газпром“.“, написа Витренко във Facebook.  Освен това търговският директор на „Нафтогаз“ изрази увереност, че „Газпром“ „е паднал в капана, който сам е приготвил за украинската компания“, защото Украйна е успяла да осигури внос на газ с помощта на Европа „и да се махне от газовата игла на Русия“. Превод и редакция: БЛИЦ", "date": "2018.03.05", "title": "Европейският газ четири пъти по-скъп за Украйна от руския (СНИМКА)"}
{"url": "https://www.blitz.bg/lyubopitno/v-barselona-otkrikha-statuya-na-miliardera-richard-bransn-ot-1882-a-snimka_news583854.html", "text": "Напоследък се появяват все повече хора, които твърдят, че са пътували във времето. Някои загадъчни истории обаче ни карат да повярваме в съществуването на машини на времето и хора, които са се възползвали от възможностите им. През 1882 година испанският архитект Антони Гауди е направил статуя, която с пълна точност копира външността на британския милиардер Ричард Брансън. Възможно ли е британският бизнесмен да е дошъл при нас от миналото?  Приликата е забелязана от фотографа Зак Калпин. Разглеждайки свои снимки, направени в храм в Барселона, той открил, че един от тримата влъхви в статуята на Гауди, запечатала известната сцена от Рождество, изглежда почти като основателя на британския конгломерат от компани „Virgin”.  „Това не е само една малка прилика. Когато разбрах това, получих двоен удар”, казва фотографът. Превод: БЛИЦ", "date": "2018.03.05", "title": "В Барселона откриха статуя на милиардера Ричард Брансън от 1882-а (СНИМКА)"}
{"url": "https://www.blitz.bg/svyat/printsesa-dayana-ne-se-razdelyala-s-lyubimiya-si-parfyum-koyto-vse-oshche-e-aktualen-eto-koy-e-toy-i-zashcho-ne-go-e-polzvala-za-svatbata-si_news583856.html", "text": "Приятно е да се узнават нови факти за живота на открояващи се личности. Особено на такива, които в живота са се държали като обикновени хора, макар да не са били такива. Така преди време бе посочен парфюмът, който едно време принцеса Даяна е използвала до сетния си миг. Оказва се, че може да ухаете като народната избраница дори и в наши дни.Всички представителки на кралското семейство се характеризират с усет за красота, стил, маниери и ексклузивност. Поради това трудно може да си представим, че британските аристократки може да използват същите козметика, кремове и парфюми, като обичайните граждани. Това е истина.  Лейди Даяна през последните години от живота си никога не се е разделяла с един-единствен аромат. Той винаги я е съпровождал на светски събития, а също така и по време на разходките й с децата.  За да си позволите флакон от този парфюм, не е нужно да бъдете принцеса. Той е представител на класическата парфюмерийна школа. Характеризира се с благороден цветен аромат с лека игривост. Букет от ирис, жасмин, гардения, портокалов цвят и нотки праскова, портокал и иланг-иланг на сладка сандалова база. Този прекрасен аромат може да откриете в елегантен флакон и днес по лавиците на парфюмерийните магазини.  По думите на бившия висажист на Дияна Мери Гриноу, принцесата никога не е напускала дома си без любимия парфюм. Само в деня на сватбата си с принц Чарлз тя е заложила на друг аромат Quelques Fleurs L’Original от Houbigant. Любопитен факт от този исторически ден е една конфузна ситуация. Флаконът с парфюм бил без спрей. В опит да нанесе няколко капки на китката си Даяна случайно излива цялото съдържание. То попада директно на венчалната й рокля мигове преди церемонията. Споменатият аромат от Hermès Дияна е носила и в сетния си миг. След фаталната катастрофа шал, попил капките на любимия й парфюм, е бил продаден на аукцион.", "date": "2018.03.05", "title": "Принцеса Даяна не се разделяла с любимия си парфюм, който все още е актуален! Ето кой е той и защо не го е ползвала за сватбата си"}
{"url": "https://www.blitz.bg/svyat/putin-72-kadrovi-razuznavachi-i-397-tekhni-agenti-sa-razkriti-v-rusiya-prez-2017-g_news583858.html", "text": "През 2017 г. в Русия са разкрити 72 кадрови служители на чуждите специални служби и 397 техни агенти. Това заяви Владимир Путин на 5 март по време на колегия на Федералната служба за сигурност, цитиран от осведомителните агенции. Президентът помоли служителите и занапред да действат в това направление пределно стегнато и ефективно, да пресичат опитите за получаване на достъп от чуждите разузнавания до сведения от политически, икономически, технологически и отбранителен характер.     Путин посочил необходимостта от усилване на защитата на информационното пространство на РФ от киберзаплахи. За целта трябвало да се усъвършенства държавната система за откриване, предупреждаване и ликвидиране на последствията от компютърни атаки спрямо информационните ресурси. Превод: БЛИЦ    ", "date": "2018.03.05", "title": "Путин: 72 кадрови разузнавачи и 397 техни агенти са разкрити в Русия през 2017 г."}
{"url": "https://www.blitz.bg/svyat/kardashiyan-prodavat-nay-izvestnata-kshcha-v-sveta_news583837.html", "text": "Една къща, която участва в редица популярни телевизионни предавания, включително Keeping Up With Kardashians, се е върнала на пазара за имоти по-малко от година, след като от обявената цена са отрязани 1 милион долара. Имението е добре познато на много телевизионни зрители в САЩ, тъй като в него са снимани сцени за телевизионни сериали като „Зловеща семейна история“ и „Истинска кръв“. Вероятно обаче е най-разпознаваемо като дома на Крис Дженър от риалити предаването Keeping Up With the Kardashians.Площта на имота е 7 800 квадратни метра и понастоящем той е обявен за 7,895 милиона долара, след като цената бе намалена от 9 милиона долара. Според брокерите, които продават имота, той може да се похвали с „несравнимо качество и елегантност“. Имотът включва седем спални, осем бани и е заобиколен от зашеметяваща гледка към каньон и планини. Вътре има професионална кухня, още една, която е отвън, както и винарска изба и малък киносалон.   Основната спалня разполага с два вградени гардероба, както и със собствена веранда.", "date": "2018.03.05", "title": "Кардашиян продават най-известната къща в света!"}
{"url": "https://www.blitz.bg/obshtestvo/regioni/zapochna-se-topeneto-na-snegovete-sruti-prvata-kshcha-v-kyustendilsko_news583857.html", "text": "Къща се е срутила в центъра на кюстендилското село Друмохар заради обилното снеготопопене след последните валежи. Пострадали няма, съобщи БНР. Къщата е над 100-годишна. Наследниците й не живеят в селото, а са в София и на гурбет в Италия. След снегонавяванията и разтапянето на снега в последните дни, гредите не издържали и къщата рухнала снощи около 18 часа на самия третокласен път за съседното село Ваксево.  Изпратена е тежка техника и група от общината. Платното е разчистено и движението вече е възстановено. Участъкът е свлачищен.  От години от общината пишат писма и подават сигнали да се укрепи теренът, но средства не се планират.    ", "date": "2018.03.05", "title": "Започна се! Топенето на снеговете срути първата къща в Кюстендилско"}
{"url": "https://www.blitz.bg/svyat/kakvo-zabavya-siriyskata-armiya-v-iztochna-guta_news583657.html", "text": "От 25-26 февруари 2018 г. сирийската армия започна операция в Източна Гута по изтикване на „зелените” (терористите) от източните предградия на Дамаск и вземането им под контрол от правителството. Настъплението на „Тигрите” и Републиканската гвардия започна по цялата линия на съприкосновение от изток. Отначало се планираше с бърз скок да се приближи градското застрояване и да се обкръжи плътно, като бъдат принудени терористите да напуснат Гута в познатото вече направление към Идлиб.     Още с началото на настъплението сирийците се натъкнали на добре укрепена линия на отбрана и развръзката не трябва да се очаква скоро, пише руското издание 3mv.ru.    Първо , терористите използват абсолютно всяка сграда за опора. Придвижват се по маскирани траншеи, които могат да се видят само от въздуха.    Второ , джихадистите поднесли неприятен сюрприз. Те преградили множеството рекички и канали, като отклонили водата в полето. Сирийската бойна техника вече не може да се движи извън шосетата, а там терористите ги очакват с противотанковите си средства. Така сирийците са лишени от възможности да маневрират.    Трето , големият брой подземни комуникации в селищата. При това тунелите са прокопавани на два етажа. Често сирийците навлизали в малко селище, а зад гърба им излизали терористи. Шест години те необезпокоявано копали под земята, като особено се постарали в предградието Джобар. Този трети фактор ще достави много главоболия на сирийските военни.     Селището Еш-Шафуния няколко пъти преминавало от ръце в ръце, но изглежда сега го владеят терористите.     В Източна Гута от няколко дни действа режим за примирие, предоставен е хуманитарен коридор за преминаване на граждани и терористи. Едва ли обаче ще го използва някой.     Противопоставянето в Източна Гута засега прие позиционен характер. Двете страни се наблюдават взаимно. Терористите държат на предната линия малцина наблюдатели и картечари. Основните сили се намират в покрайнините на градските райони, които при необходимост бързо излизат на първа линия.     Общият брой на въоръжените терористи в района се оценява на 10 000 души, които са калени в боеве и не разчитат на милост, ако се предадат. Експертите не очакват скорошно освобождаване на Източна Гута.    Превод и редакция: БЛИЦ    ", "date": "2018.03.05", "title": "Какво забавя сирийската армия в Източна Гута?"}
{"url": "https://www.blitz.bg/svyat/sashch-smyatat-dnr-i-lnr-tryabva-da-bdat-razformirovani_news583682.html", "text": "Самопровъзгласилите се Донецка и Луганска народни републики трябва да бъдат разформирани за изпълнение на Минските споразумения. Това заявил специалният представител на Държавния департамент на САЩ за Украйна Курт Волкер по време на изява в Hudson Institute, цитиран от svpressa.ru. „Не съществува място за тях в украинското конституционно устройство. Минските споразумения са насочени към възстановяване на суверенитета и териториалната цялост на Украйна и затова тези образувания трябва да бъдат разформировани” – заявил Волкер.     Според него, Минските договорености могат да бъдат изпълнени само ако бъдат въведени миротворци на територията на конфликта. За половин година може да бъдат организирани местни избори, след което териториите на ДНР и ЛНР ще отидат под управлението на Киев, е уверен Волкер.     Волкер обаче признал, че доверието на жителите в Донбас към властите в Киев е много ниско. Той подчертал, че украинските власти трябва да положат много усилия, за да възстановят отношенията с местните жители.    Превод и редакция: БЛИЦ    ", "date": "2018.03.05", "title": "САЩ смятат, ДНР и ЛНР трябва да бъдат разформировани"}
{"url": "https://www.blitz.bg/svyat/siriyskata-armiya-e-gotova-da-razseche-anklava-iztochna-guta-na-dve-chasti_news583683.html", "text": "Вчера, 4 март, бойните действия в Източна Гута край Дамаск приключили с превземането от армията на няколко ключови обекта, след което тя започнала да се подготвя да разсече анклава на две части, съобщи порталът politpuzzle.ru с позоваване на AMN. Според ливанското издание, бастионът на терористите ще бъде разсечен по оста запад-изток от Аш-Шифуния към Хараста.     Именно с тази цел армията планира да овладее сателитните столични селища Аш-Шифуния, Масраба, Мудайра, Бейт-Сава и Ар-Рахман.     На пътя на армията ще застанат ислямистите от „Джейш ал-Ислам” и „Тахрир аш-Шам”, но след прегрупиране те могат да бъдат усилени с отряди на „Файлак ар-Рахман”, подконтролни на Сирийската свободна армия.  / БЛИЦ    ", "date": "2018.03.05", "title": "Сирийската армия е готова да разсече анклава Източна Гута на две части"}
{"url": "https://www.blitz.bg/svyat/sinacom-svetskite-shchurmovitsi-su-25-sa-ostareli_news583680.html", "text": "Съветските щурмовици Су-25 са остарели за участие в съвременни войни, но Русия по икономически причини не успява да ги модернизира до много по-съвременния вариант Су-39. Това пише китайското издание Sina.com, цитирано от руското newsrank.ru.. На самолета е инсталирано не отговарящо на съвременните реалности електронно оборудване и системи за известяване на ракетно нападение, затова бавните Су-25 са уязвими за атаки от всички ПЗРК, отбелязва изданието.     Според авторите на публикацията, вместо самолети от рода на Су-25 е по-целесъобразно да се използват разузнавателно-ударните безпилотни апарати като китайския Rainbow CH-4 или американския MQ-9 Reaper.     Съветският дозвуков Су-25 за първи път се издигнал във въздуха през 1975 г. Сега се извършва замяната му със Су-34 последни модели.  В Русия публикацията на Sina.com се оценява като \"удар под кръста\", защото китайците много добре знаят, че сегашните Су-25 са с подобрена защита против ракети./ БЛИЦ       ", "date": "2018.03.05", "title": "Sina.com: Съветските щурмовици Су-25 са остарели"}
{"url": "https://www.blitz.bg/svyat/shveytsarskiyat-le-temps-razkri-nay-sekretnata-amerikanska-baza-v-ukrayna_news583612.html", "text": "Както съобщава швейцарското издание Le Temps, в Лвовска област на територията на бившия съветски полигон Яворов още през 2015 г. е оборудвана секретна база, където американски инструктори обучават украински войници и офицери. Главната цел на обучението, както твърди Le Temps, е общото повишаване на квалификацията на личния състав от украинската армия, което ще позволи по-бързата адаптация към стандартите на НАТО и да се научат по-добре да воюват.     За това време в бившата съветска база са разположени около 200 американски и 200 канадски войници, за които са построени казарми, столови и спортни бази. От 2015 г. на полигона са преминали обучение около 6000 украински войници. Превод: БЛИЦ    ", "date": "2018.03.05", "title": "Швейцарският Le Temps разкри най-секретната американска база в Украйна"}
{"url": "https://www.blitz.bg/svyat/bez-da-mu-mislyat-ptnitsi-s-goli-rtse-premestikha-kola-ot-relsite-snimka_news583675.html", "text": "На улица \"Пантелеймоновская\" в Одеса пътниците от трамвай с голи ръце пренесоха кола \"Тойота\", която блокирала движението. Това се съобщава от местния вестник \"Думская\". Колата била паркирана директно върху релсите. Без да мислят дълго време, пътниците излезли на улицата, вдигнали колата и я махнали от пътя. Превод: БЛИЦ    ", "date": "2018.03.05", "title": "Без да му мислят! Пътници с голи ръце преместиха кола от релсите (СНИМКА)"}
{"url": "https://www.blitz.bg/svyat/italianets-opita-da-si-trgne-ot-turtsiya-s-blizo-30-kila-beli-tryufeli-i-szhali-zhestoko_news583891.html", "text": "Италианец бе задържан в Турция при опит да изнесе незаконно от страната бели трюфели. Наложена му е глоба от 100 000 евро, съобщи дирекцията за горите в Истанбул, цитирана от АФП. Мъжът е бил задържан на турско-българската граница с почти 29 кг. бели трюфели, за които нямал необходимите документи, се казва в комюнике на Истанбулската регионална дирекция на горите. Този вид трюфели, който е слабо познат в Турция, е много търсен в Европа, се посочва в комюникето.  Ръководителят на Регионалната дирекция на горите Реджеп Атес използва случая да предупреди гражданите, ако видят чужденци да се разхождат из горите, особено, придружени с кучета, незабавно да информират властите.  Цената на белите трюфели в Италия през 2017 г. достигнаха до баснословните 600 евро за 100 г. или 6000 евро за килограм. Причина за покачването на цената са сушата и съответно слабият добив. Предходната година цената варираше между 3000 и 4000 евро за килограм. Ежегодно в северния италиански град Алба се организира двумесечен панаир на белите трюфели. През ноември миналата година на търг там 850 г качествени бели трюфели бяха продадени за 75 000 евро.  Източник: ", "date": "2018.03.05", "title": "Италианец опита да си тръгне от Турция с близо 30 кила бели трюфели и съжали жестоко"}
{"url": "https://www.blitz.bg/lyubopitno/oslepitelna-bryunetka-obeshcha-seks-na-vseki-koyto-doyde-i-doyde-politsiyata-snimkivideo_news583863.html", "text": "19-годишна блогърка бе арестувана, след като предложи безплатен секс на всички, публикувайки в мрежата своя адрес в хотел и номера на стаята си. В крайна сметка в хотела \"Хилтън\" в Саня в Китай се събраха стотици непознати, пише в. \"Мирър\".Необичайното предложение момичето публикува в мрежата с ника Qianjin Yeye: \"Някой да дойде при мен за секс. Безплатно... 631б\". Към поста е прикрепен и клип, в който блогърката е полугола и флиртува с камерата.   По непотвърдена информация, около 3 000 души позвънили или дошли в хотела, Впрочем, в следващия си пост момичето вече умолявало хората да престанат да ѝ пишат, защото всичко било просто шега.  Хотелът съобщил в полицията за случилото се, но, когато стражите на реда пристигнали на място, момичето вече било успяло да се укрие. То било намерено в друг хотел - до международното летище на града. То било арестувано за 15 дни по обвинение в проституция и нарушаване на търговската дейност на хотела. Освен това, блогърката ще трябва да плати глоба в размер на 57 британски лири, а профилите ѝ в социалните ѝ мрежи са временно блокирани.  Превод и редакция: БЛИЦ  ", "date": "2018.03.05", "title": "Ослепителна брюнетка обеща секс на всеки, който дойде.... и дойде полицията (СНИМКИ/ВИДЕО)"}
{"url": "https://www.blitz.bg/intsidenti/katastrofi/strashna-katastrofa-vv-varna-pomlyakha-se-kola-i-avtobus-raneni-sa-zakleshcheni-v-lamarinite_news583881.html", "text": "Тежка катастрофа е станала тази вечер на кръстовището на бул. „Република” с бул. „Сливница” във Варна. Блъснали са се автобус и лека кола, която е смазана.На мястото в момента са линейка, полиция и пожарна. Според очевидци разрязани са ламарините на колата, за да бъдат извадени хората  отвътре. Предното стъкло на рейса пък е счупено, а след удара е съборен и знак.   От полицията излязоха с първа информация за тежката катастрофа във Варна, станала на кръстовището на бул. „Република” и бул. „Сливница”.   Ето какво заяви пресаташето на ОД МВР Варна Ивана Милева: „Сигналът за катастрофата е получен в 20,30 часа. Автобус е правил ляв завой от бул. Република” и се е сблъскал с лек автомобил. Пострадали са кондукторка от автобуса и пътник от колата. Двамата са били контактни и в съзнание, преди да бъдат отведени за преглед в болница.”", "date": "2018.03.05", "title": "Страшна катастрофа във Варна! Помляха се кола и автобус, ранени са заклещени в ламарините"}
{"url": "https://www.blitz.bg/obshtestvo/zdraveopazvane/shok-pochina-li-5-godishniyat-krum-zaradi-novo-zabavyane-na-lechenie-ot-strana-na-fonda-za-detsa_news583871.html", "text": "Съмнения за забавено лечение и отново – проблем във Фонда за деца. 5-годишно дете умира след като с месеци чака за животоспасяваща терапия в чужбина. Близките на момченцето откриват проблеми и при лечението у нас, предава Нова Телевизия. В началото на 2016-а синът на Крум е на 4 години, когато лекарите му откриват невробластом – голям тумор над десния бъбрек. „Направиха две химиотерапии и туморът се сви до 3 сантиметра и го оперираха. Водеха го в пълна ремисия. Тогава решиха да му направят трансплантация на стволови клетки, защото това бил начинът да се оправи, при положение, че е чист”, обясни Крум.  За всеки случай изпращат детето на допълнителни изследвания в болница „Свети Иван Рилски”. Бащата обяснява, че пишело, че детето има сянка в черния дроб. Въпреки съмнителната сянка лекарите от ИСУЛ правят скенер, на който не се вижда нищо и в началото на 2017-а трансплантират стволови клетки на Николай. През март го насочват за лъчетерапия. Почти два месеца и половина по-късно обаче лъчетерапията така и не започнала. В епикризите на детето пише „по логистични причини”. Бащата добавя: „Когато го погледнаха на ехограф, откриха на черния дроб около 4-5 сантиметра разсейки.  От 24 март до 5 юни са 2 месеца и десетина дни, през това време никой не наблюдава детето – само ме пращат от едното място на другото”. От ИСУЛ ни обясниха, че принципите на лекарската тайна и етиката не им позволяват да коментират случая. При съмнения родителите можело да потърсят правата си в съда... Вместо това те търсят помощ в Германия, защото вече никой лекар у нас не се наема да оперира николай. Така на 3-ти юли семейството се обръща към Фонда за лечение на деца. „Е продължение на около 2 седмици нямаше никаква реакция от тях. Отидох на място да видя какво става… Оказа се, че човекът, който се занимава с детето, е в отпуск”, обясни Крум. И както признават от ръководството на фонда – случаят на Николай не бил изключение. „Колегата, който е водел досието първоначално, имаше забавени и други такива преписки, но той вече не работи във Фонда. Но по-големият проблем е забавянето на комуникацията между фонда и лечебното заведение”, каза д-р Мариета Райкова.  Д-р Стойчо Кацаров обясни: „Аз имам информация от хора в обществения съвет на фонда, които казват, че има забавяне и причината е неплащането на нашата Здравна каса към клиники в чужбина”. Според ръководството на фонда нямало проблеми с дълговете. Но при няколко процента от случаите чакането на оферта и дата от чуждите болници наистина продължавало с месеци. За Крум и съпругата му приключило няколко дни преди най-накрая да заминат за Германия. От клиниката дали дата за прием 7 ноември, а Николай починал на 29 октомври.    ", "date": "2018.03.05", "title": "Шок! Почина ли 5-годишният Крум заради ново забавяне на лечение от страна на Фонда за деца?"}
{"url": "https://www.blitz.bg/intsidenti/ogromni-skali-se-stovarikha-na-mezhdunarodniya-pt-e79-po-chudo-se-razmina-bez-zhertvi-snimki_news583876.html", "text": "Паднали огромни скали са блокира напълно трафика по международния път Е79 между Мездра и Ботевград. Истинско чудо е, че няма ранени или убити при инцидента, тъй като при падането на пътните платна не е имало нито камиони, нито леки автомобили. Движението е спряно напълно и в двете посоки, като патрул на полицията е затворил проблемния участък, който се намира малко преди КПП след Мездра, информира BulNews.bg.  От Областно пътно управление във Враца твърдят, че паднала скална маса е около 5 кубически метра. По-голямото парче е монолитно, затова към мястото на инцидента вече са изпратени 2 малки и една голяма фадроми, за да разчистят пътя.  В района има много камиони и леки автомобил, които продължават да се трупат в последния почивен ден от двете страни на натоварения път.  Заради инцидента трафикът на леки автомобили се пренасочва още при Враца към Паволче и Челопек, а всички камиони се отклоняват през Роман.  На мястото на инцидента пристигна и директорът на полицията във Враца Цветелин Стоянов, който лично ръководи спасителната операция. Вече бе поискано съдействие от пожарната и екип от областния център пътува към Мездра. ", "date": "2018.03.05", "title": "Огромни скали се стовариха на международния път Е79, по чудо се размина без жертви (СНИМКИ)"}
{"url": "https://www.blitz.bg/obshtestvo/blgari-vlizat-v-mashchabnoto-voenno-uchenie-proletna-burya-18-v-cherno-more_news583747.html", "text": "Около 1700 войници от Румъния и още няколко държави, включително и от България, ще участват в най-голямото военно обучение \"Пролетна буря 18\". Учението, което е под ръководството на румънските военноморски сили, ще се проведе в международните води на Черно море, съобщава БНТ. Румънският флот уточни, че в маневрите ще участват военноморски, въздушни и сухопътни части. Заедно с румънските сили в обучението ще участват още и военни от България, Франция, Грузия, САЩ и Украйна.     Танюг припомня, че през месец януари Русия стартира първите си военни учения за 2018 година в Далечния изток на страната.    ", "date": "2018.03.05", "title": "Българи влизат в мащабното военно учение „Пролетна буря 18“ в Черно море"}
{"url": "https://www.blitz.bg/stsena/estradna-sotslegenda-prebori-mnogo-kovarna-bolest-i-se-zavrshcha-na-stsenata-s-grm-i-tryask-video_news583870.html", "text": "Известният чешки певец Карел Гот, който бе подложен на няколко операции вследствие на онкологично заболяване, ще изнесе за пръв път от четири години насам солов концерт, съобщава ТАСС. Гастролът след дългата пауза е предвиден за 12 юни.Концертът ще се състои в Прага в един от най-големите концертно-спортни столични комплекси - \"О2-арена\".  Карел Гот е поканил да му гостуват на сцената трима млади чешки естрадни изпълнители. Техните изяви ще допълнят спектакъла, на който ще могат да присъстват около 18 хиляди зрители. Карел Гот планира своя следващ гала-концерт за 2019 година.  Певецът, който на 14 юни ще навърши 79 години, е под усилено лекарско наблюдение. Освен от онкологичното си заболяване, от което Гот е успял да се излекува, той страда и от нарушения в сърдечния ритъм. През месец февруари певецът беше хоспитализиран заради тежка форма на грип.", "date": "2018.03.05", "title": "Естрадна соцлегенда пребори много коварна болест и се завръща на сцената с гръм и трясък (ВИДЕО)"}
{"url": "https://www.blitz.bg/svyat/vzmezdieto-e-neizbezhno-bivsh-polkovnik-ot-ruskoto-razuznavane-shpioniral-za-london-bere-dusha-v-britanska-bolnitsa_news583880.html", "text": "Бившият полковник от Главното разузнавателно управление на Русия Сергей Скрипал е пострадал от „неизвестно вещество” в Солсбъри, съобщават местни медии. Инцидентът е станал в следобедните часове на 4 март. По данни на полицията, в търговски център в града мъж и 33-годишна жена се почувствали зле. Те са открити в безсъзнание и незабавно откарани в болница. Отбелязва се, че те са в критично състояние.  През 2006 г. 66-годишният Сергей Скрипал бе осъден на 13 години затвор за шпионаж в полза на Великобритания. Той получи убежище във Великобритания през 2010 г. след размяна на шпиони с Русия.     Властите са обявили извънредна ситуация. Търговският център и някои други райони в града са отцепени. Специалисти са направили дезинфекция.  Полицията разследва инцидента.    ", "date": "2018.03.05", "title": "Възмездието е неизбежно? Бивш полковник от руското разузнаване, шпионирал за Лондон, бере душа в британска болница"}
{"url": "https://www.blitz.bg/kriminalni/prestplenie/takv-uzhas-ne-se-beshe-sluchval-dosega-na-magistralata-solun-atina_news583847.html", "text": "Водач на лек автомобил в продължение на 2 часа се движеше с висока скорост в насрещното платно по магистралата Атина-Солун, предизвикваше ужас у останалите шофьори и преодоляваше без проблем полицейски заграждания, съобщи Атинската информационна агенция АМНА, цитирана от БГНЕС. Агенцията нарича гонката „кинематографична” – нарушителят изминал 180 км. по магистралата в участъка от Волос към Ламия и Атина.  Полицейски патрули няколко пъти се опитвали да затворят пътя, но напразно – водачът преодолявал препятствията едно след друго, удрял полицейските коли, хвърлял по униформените предмети през прозореца на автомобила си, а на КПП разрушавал бариерите.  Накрая полицията се принудила да разположи като преграда товарен автомобил и няколко патрулни коли на КПП Трагана, на около 120 км. от столицата, за да спре нарушителя, които се врязал в камиона.  Нарушителят е ранен и е в болница, а шофьорът на камиона е леко пострадал.  Засега не е ясно защо мъжът е трябвало да измине пътя в насрещното платно и да не се подчини на полицията.  По националната магистрала Атина-Солун разрешената скорост е до 130 км./ч. Платната в двете посочи са разделени с бетонна бариера. ", "date": "2018.03.05", "title": "Такъв ужас не се беше случвал досега на магистралата Солун-Атина!"}
{"url": "https://www.blitz.bg/svyat/es-s-preduprezhdenie-km-sashch-25-mito-vrkhu-us-stoki_news583875.html", "text": "Европейският съюз предупреди САЩ, че ще наложи 25 процента мито върху вноса на стоки от САЩ, ако президентът Доналд Тръмп обложи вноса на стомана от Европа. Списъкът с американски стоки включва дънките \"Ливайс\" и бърбъна, каза еврокомисарят по търговията Сесилия Малмстрьом пред BBC, цитирана от bTV. Тя уточни, че Евросъюзът ще изчака окончателното решение на Доналд Тръмп, преди да въведе реципрочната мярка.  Миналата седмица Тръмп заяви, че \"търговските войни са хубаво нещо\" по повод на намерението си да обмити европейската стомана.  Малстрьом отбеляза, че ако това се случи, Брюксел ще постави въпроса пред Световната търговска организация.    ", "date": "2018.03.05", "title": "ЕС с предупреждение към САЩ: 25% мито върху US-стоки!"}
{"url": "https://www.blitz.bg/svyat/berluskoni-se-sreshchna-ss-salvini-ochertavat-se-slozhni-pregovori-sled-vota-v-italiya_news583886.html", "text": "Бившият италиански премиер Силвио Берлускони се срещна с лидера на евроскептичната, антиимигрантска партия \"Лига\" Матео Салвини. Берлускони потвърди готовността си за съставяне на управляваща десноцентристка коалиция в Италия. Бившият премиер, който няма право да заема изборен пост заради присъда, прие Салвини във вилата си в Аркоре, в северната част на страната.  Десноцентристкият съюз, в който влизат Лигата, консервативната партия \"Форца Италия\" на Берлускони и още две по-малки формации, получи най-много гласове на произведените вчера парламентарни избори в Италия. Четирите партии имаха предварително споразумение премиера да излъчи онази от тях, която има най-висок резултат. Очакваше се това да е \"Форца Италия\", която да номинира председателя на Европейския парламент Антонио Таяни, но тя бе изпреварена от Лигата на Салвини.  Преговорите за съставяне на управляваща коалиция се очертават много сложни. Най-много гласове измежду партиите получи популисткото Движение \"Пет звезди\", което изрази готовност да формира правителство и да преговаря с други политически сили.  Демократическата партия претърпя провал и нейният лидер Матео Ренци подаде оставка. Бившият италиански премиер каза, че левоцентристката формация ще остане в опозиция.  Това на практика прави невъзможно съставянето на управляваща коалиция без участието на популисткото Движение \"Пет звезди\" или на крайнодесни формации. ", "date": "2018.03.05", "title": "Берлускони се срещна със Салвини, очертават се сложни преговори след вота в Италия"}
{"url": "https://www.blitz.bg/obshtestvo/stolitsa/zakonna-sech-izkara-stolichani-na-protest_news583715.html", "text": "Жители на столичните квартали „Абдовица” и „Димитър Миленков” излязоха на протест срещу изсичането на гората в близост до парк. Те блокираха пътя за „Бусманци” с искане дърветата да бъдат запазени, съобщава bTV. Хората носеха плакати с различни лозунги, сред които – „Искаме въздух за децата си!”, „Не на голата сеч!”. Това е трети пореден протест на хората в квартала.     Извършваното от частна фирма изсичане е законно – с мотив, че дърветата са стари. Хората обаче настояват за индивидуална оценка на всяко дърво. „Подавахме сигнали (…) Комисията по екология просто потвърди – дърветата са стари, да се изсичат”, каза един от организаторите на протеста – Людмил Кушинов.     Той запита: „Ако Борисовата градина беше на Държавното горско стопанство, и нея ли щяха да я изсекат за дървен материал?”.     Служител на горското стопанство обясни, че сечта е в държавна горска територия от над 90 дка, а не в парк и е била наложителна, защото засадените тополи трябва да се премахват до 40-годишна възраст. „Сечта няма как да бъде спряна, тя е почти приключила”, подчерта той.     По думите му след изсичането ще има залесяване, като на дирекция „Зелени системи” е предложено да изготви проект за парково залесяване. Ако такъв не бъде предложен отново ще има предимно тополи, предназначени за дървен материал.     „Обещания сме чували от много по-високи длъжности. Не знаем дали утре няма да си каже „Ами, ние няма да залесяваме” и това да стане частна територия”, коментира Кушинов.    ", "date": "2018.03.05", "title": "Законна сеч изкара столичани на протест"}
{"url": "https://www.blitz.bg/layfstayl/za-damite/seks-tormoz-li-ne-te-ne-sa-chuvali-10-te-nay-razgologzeni-toaleta-na-oskar-ite-snimki-18_news583877.html", "text": "Далеч не всички знаменитости рискуват да експериментират с тоалета си за червения килим. Затова пък на афтърпартито след церемонията по връчването на наградите \"Оскар\" никой никакъв свян не изпитва. Вижте 10-те най-скандално секси рокли на партито след партито по случай \"Оскар\"-ите, според Лайф ру.Кендъл Дженър си е избрала рокля с дълбоко деколте и много къса пола.                ", "date": "2018.03.05", "title": "Секс тормоз ли? Не, те не са чували … 10-те най-разгологъзени тоалета на „Оскар“-ите (СНИМКИ 18+)"}
