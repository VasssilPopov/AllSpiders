{"url": "https://www.blitz.bg/svyat/spipakha-kokainoviya-kral-na-milano-ukrival-se-23-godini-snimka_news541281.html", "text": "Един от най-издирваните италиански мафиоти беше арестуван в Уругвай след 23-годишно укриване, съобщи италианският министър на вътрешните работи Марко Минити, цитиран от БГНЕС.\nМафиотският бос Роко Морабито беше издирван за членство в организирана криминална група и други престъпления. Той се е занимавал със съхранени и разпространение на кокаин. Членувал е в калабрийската мафиотска групировка Ндрагета и е познат с прякора Кокаиновият крал на Милано. \nТой беше арестуван в уругвайския курорт Пунта дел Есте, след като преди това беше открит негов двойник при акцията на италианската и уругвайска полиции. \nИталия го издирва от 1994 година, смята се, че е изнесъл от Италия един тон наркотици на стойност 8 млн. долара. Италианските власти се надяват той да им даде информация и за мощния шеф на сицилианската мафия Матео Денаро, с когото Морабито е работил.\n", "date": "2017.09.04", "title": "Спипаха кокаиновия крал на Милано, укривал се 23 години (СНИМКА)"}
{"url": "https://www.blitz.bg/zdrave/khoup-mislela-che-e-obiknoven-makhmurluk-a-sled-tova-nauchila-uzhasnata-istina_news541187.html", "text": "\n 24-годишната Хоуп Стрингър имала силно главоболие, за което мислела, че е от махмурлук. Тя излязла една вечер с приятели, а последствията ги усетила веднага на следващата сутрин. \n Въпреки това, след като главоболието й продължило повече от една седмица, имала световъртеж, чувствала се преуморена. Разбира се, не мислела, че е нещо сериозно, а от умората на работа. И това е интересно:  \n Когато посетила накрая лекар, диагнозата й била хронична мигрена и й били предписани болкоуспокояващи. След като симптомите продължили, тя отново отишла на лекар, където получила същия отговор. \n Хоуп имала и частно здравно осигуряване заради своята работа, така че потърсила и второ мнение и скенер. \n \"Достатъчно добре познавам себе си, за да знам, че нещо не е наред\", казала Хоуп. \n За съжаление скенерът показал наличие на тумор на врата, който бил толкова дълбок, поради което не чакали биопсия, а веднага направили операция. \n Хоуп отсъствала от работа няколко месеца и когато всички мислели, че нещата се подобряват, е открит и още един тумор.  \n \"Много съм позитивна около бъдещето ми и не мога да дочакам да започна отново да живея живота си. Този опит определено ме промени като личност към по-добро, сега съм наистина благодарна за всеки ден. Искам хората да бъдат информирани за признаците и симптомите и да направят нещо по този въпрос по-скоро. Ако не ходех упорито при лекар, изходът днес щеше да е друг сигурно\", казва Хоул. \n \n", "date": "2017.09.04", "title": "Хоуп мислела, че е обикновен махмурлук, а след това научила ужасната истина"}
{"url": "https://www.blitz.bg/svyat/retro-tekhnologiite-koito-vse-oshche-masovo-se-izpolzvat_news541156.html", "text": "\n Технологиите се развиват много бързо и за последните 30 години хората няколко пъти промениха коренно начините, по които комуникират помежду си, работят и се забавляват. Въпреки напредъка, много хора все още използват и старите технологии и устройства. Проучване на Bank of America за нагласите и предпочитанията на потребителите и данни от платформата Statista показват, че някои от старите технологии все още са в дневния ред на хората. \n Проучването е направено сред американски потребители. То показва, че т.нар. \"ретро технологии\" всъщност не са съвсем отживелица. \n От резултатите се вижда, че 49% от американците все още редовно използват компактдискове въпреки дигиталните им алтернативи. Цели 17% пък редовно използват видеокасети. 11% използват и плочи за слушане на музика. Те са особено предпочитани сред меломаните заради по-доброто качество на звука. \n Добрият стар калкулатор също се радва на голяма популярност. 40% от американците го предпочитат въпреки наличието на калкулатор на всеки компютър и мобилен телефон. \n Като става дума за телефони, фиксираните линии също продължават да се използват. 36% от американците редовно разчитат на тази технология. Сред почти забравените технологии са дискетите за компютри, които се използват по-скоро сантиментално или за много специфични цели. Употребата им обаче е доста ниска и не попада в класацията. \nИзточник: Vesti.bg. \n", "date": "2017.09.04", "title": "\"Ретро\" технологиите, които все още масово се използват"}
{"url": "https://www.blitz.bg/ikonomika/vnimanie-izteglyat-opasni-kalfi-za-iphone_news541149.html", "text": "\n Изтеглят от пазара калъфи за iPhone от марката Victoria\\'s Secret поради риск от нараняване. Информацията е постъпила в Комисията за защита на потребителите по системата за обмен на нотификации за опасни стоки на територията на Европейския съюз RAPEX.  \nМярката е предприета след постъпили оплаквания в световен мащаб. Имало инцидент с 13-годишно дете, което е получило изгаряния. Калъфите са изработени в Китай и съдържат спирт с брокат и звезди между два пласта от прозрачна пластмаса. \nПри спукване или счупване съдържанието би могло да изтече и да предизвика зачервяване, възпаление и обриви. По-продължителен контакт с кожата може да доведе и до изгаряне от химикалите. \n", "date": "2017.09.04", "title": "Внимание! Изтеглят опасни калъфи за iPhone"}
{"url": "https://www.blitz.bg/layfstayl/ptuvane/bivsha-sluzhitelka-na-letishche-razkri-kakvo-nikoga-da-ne-oblichate-za-ptuvane-ss-samolet_news541203.html", "text": "\n Винаги се стремим да подберем възможно най-удачното облекло, независимо дали става въпрос за пореден ден в офиса, рожден ден на приятел или пътуване със самолет, пише profit.bg. \n Все още обаче има какво да научим от експертите, що се отнася до това какво да НЕ обличаме, ако ни предстои полет. \n Кимбърли Прут е бивш служител на щатската Transportation Security Administration (TSA) и прекарва повече от пет години на международното летище в Лос Анджелис като служител по сигурността. \n Вижте какво казва тя относно това кои са най-неподходящите дрехи за пътуване със самолет за WhoWhatWear: \n Какво да не носите на летището: макси рокли и поли \n Този вид облекло само ще накара служителите по сигурността да се чудят дали не сте скрили нещо под него. Възможно е да се стигне и до проверка, предупреждава Прут. Какво да не носите на летището: дрехи с метални елементи \n Вярвайте или не, металните елементи по дрехите вище задействат алармата на металдетектора. \n Същото важи и за фибите в косата ви. \n \n Какво да не носите на летището: дрехи с много джобове \n Несъмнено ще чуете репликата: изпразнете джобовете си. А когато те са много, е неизбежно да забравите да извадите нещо: ключове, запалка... \n Какво да не носите на летището: метални бижута \n Вероятността те да задействат металдетектора е голяма. По-разумно е или да пътувате без бижута, или да ги носите в чантата си и да си ги сложите в самолета.  \n", "date": "2017.09.04", "title": "Бивша служителка на летище разкри какво НИКОГА да не обличате за пътуване със самолет"}
{"url": "https://www.blitz.bg/goreshtite-novini/izvnredna-novina-ot-bkingamskiya-dvorets-za-prints-uilyam-i-keyt-midltn-snimka_news541205.html", "text": "\n Принц Уилям и съпругата му Кейт очакват трето дете. Това обявиха от Бъкингамския дворец, като разпространиха официално съобщение. \n\"Техни кралски величества дюкът и дюкесата на Кеймбридж са благословени да съобщават, че дюкесата очаква тяхното трето дете  \nКралицата и членовете на двете семейства са очаровани от новината. \nКакто при предишните две бременности, дюкесата на  страда от хиперемезис гравидарум.  Нейно кралско величество не може да изпълни плануваният ѝ ангажимент в детския център Хорнсей роуд в Лондон днес. Дюкесата се оттегли в двореца в Кенсингтън\", пишат от двореца. \nДосега двойката има две деца - принц Джордж и принцеса Шарлот. \n \n \n \n   \n \n Превод и редакция: БЛИЦ \n", "date": "2017.09.04", "title": "Извънредна новина от Бъкингамския дворец за принц Уилям и Кейт Мидълтън (СНИМКА)"}
{"url": "https://www.blitz.bg/svyat/lego-chupi-vsichki-rekordi-s-tazi-igrachka_news541171.html", "text": "\n Пригответе се, фенове на Star Wars. LEGO обяви, че Ultimate Collector Series Millennium Falcon ще бъде най-голямата и най-скъпа играчка, което компанията някога е продавала. \n Новият комплект Millennium Falcon LEGO включва огромен брой части - 7 541. Цената му също е огромна - 799.99 долара. \n Феновете на марката ще могат да си го купят от магазините 1 октомври. \n Актуализираният комплект Falcon надминава всички други масивни модели на LEGO, включително елементи като Тадж Махал, Тауър Бридж и Звездата на смъртта, според USA Today. \n Той също така ще се появи на пазара 10 години, след като LEGO за първи път пусна своя Ultimate Collector Series Millennium Falcon през 2007 г. Този модел имаше 5 195 парчета, което го правеше най-големият комплект на марката по това време. \nАктуализираната версия на кораба на Хан Соло е с дължина 84 см, широчина 56 см и височина 20 см. \n Може да бъде построен така, че да изглежда като Millennium Falcon от оригиналните Star Wars филми или от по-новата поредица The Force Awakens. \n Falcon ще се продава и с набор от минифигури от различни епохи на сагата \"Междузвездни войни\", които феновете могат да поставят на различни места в модела. \n LEGO представи новия сет в каналите си в социални медии, докато дизайнерският екип на LEGO Star Wars пусна видео, обяснявайки всички негови нови функции. \nThe LEGO   Death Star fits in our yellow bag, but we have to apply wheels so shoppers can carry the next   set! \nИзточник: Profit.bg. \n", "date": "2017.09.04", "title": "LEGO чупи всички рекорди с тази играчка"}
{"url": "https://www.blitz.bg/razvlechenie/kak-go-pravyat-irlandtsite-20-istini-za-zhivota-ot-tazi-ekzotichna-strana_news541163.html", "text": "\n Ирландия – земя на зелени поля, детелини, величествени планини, срещащи леко смраченото небе. Както всеки друг народ, така и ирландският, събира векове наред своите мъдрости. Споделяме някои от тях, както и кадри, разкриващи красотата на Ирландия.  \nРадостният смях и здравият сън, ще излекуват всяка болест. \nИма само три вида мъже, които не разбират жените -  младите, старите и на средна възраст. \nНикога не се хвалете за размера на портфейла си, за красотата на жена си или за вкуса на бирата ви. \nТри неща, които никога не трябва да правите – да хвърлите камък във водата, да давате съвети на ядосана жена или да разговаряте с глупак. \nПреди да се ожените, отворете широко очите си. След сватбата ги затворете. \nАко уискито не може да излекува болестта, тогава нямате шанс. \nНикога не се оттегляме. Просто напредваме в различни посоки. \nПо-добре е да се върнете от средата на реката към мястото, откъдето сте започнали, отколкото да потънете и да се удавите. \nЖените могат да се справят дори с дявола. \nКогато Бог създаде времето, той създаде достатъчно от него. \nМожете да познаете колко печели един мъж не по неговите дрехи, а по тези на жена му.  \nЛюбовта от пръв поглед, често се случва в полумрака. \nСподелете любовта си със съпругата, а тайните с майка си. \nАко я обичаш дори, когато тя е облечена в парцали, тогава любовта ти ще продължи до края на живота ти. \nПо-добре да бъдеш страхливец за миг, отколкото да бъдеш такъв до смъртта си. \nВсеки човек е дружески настроен, докато кравата не навлезе в градината му. \nОплаквах се, че нямам обувки, докато не срещнах мъж, който нямаше крака. \nЗабравянето на дълга не означава, че е платен. \nМалкият огън, който затопля, е по-добър от огън, който гори. Няма нужда да се страхувате от вятъра, ако вашите купи сено са добре завързани. \nИзточник: az-jenata.bg\n", "date": "2017.09.04", "title": "Как го правят ирландците - 20 истини за живота от тази екзотична страна"}
{"url": "https://www.blitz.bg/layfstayl/khoroskop/novosti-v-lyubovta-prez-septemvri-shche-imat-4-zodii_news541228.html", "text": "\n Това са зодиите, за които ще има промяна в любовта през септември. За едни тя ще е крайно положителна, за други не чак толкова. \nНо за всички идва любов... истинска, непринудена и носеща много щастие. Ето кои са зодиите, които ще се радват на любовна промяна през месец септември.\n \n Не мислете, че винаги оставате незабелязани от хората, които искрено харесвате. Този път няма да такъв. Ще се окаже, че обектът на вашите желания има много големи симпатии към вас. И взаимните чувства съвсем скоро ще излязат наяве. Един от двама ви трябва да направи голямата крачка и повярвайте ни, няма да сбърка. Ще започнете една много уверена и балансирана връзка - нещо, от което наистина имате нужда. Няма да има драми и неразбирателства, а само хармония и нарастваща обич. Късметлии сте! \n \n Най-неочакваното нещо ще ви се случи в любовта. Сещате ли се за голяма любов от миналото ви, за която винаги сте се питали \"Какво ли би било, ако още бяхме заедно?\". Животът е интересен точно, защото ни поднася изненади тогава, когато най-малко очакваме. Голяма и истинска любов от миналото ще се завърне при вас с претенциите, че иска много повече от това, което сте имали. Ще бъде различно и щастливо, само ако отворите сърцето си... можете ли да вярвате на този човек? \n \n Кратките връзки са ваш специалитет, но вече ви е омръзнало да губите времето си с хора, които нямат сериозни планове за бъдещето. И точно, когато най-много искате човек, с който да създадете семейство... такъв ще се появи на хоризонта още в края на месец септември. Изглежда, че любовта не ви е забравила, а просто е изчаквала правилния момент, в който да се появи. За първи път в живота си ще усетите, че любовта, която сте открили, е ЕДИНСТВЕНАТА.  \n \nНяма по-щастливо време от това, в което сме влюбени. Следващите месеци за вас ще са истинско любовно приключение, което ще ви замае и ще ви даде надежда, че истинската любов същестува. Ще се радвате на изключително много внимание, много малки подаръчета и изненади, от които ще ви се подкосяват краката. Няма да споменаваме много за това колко страст ще изпитате през този период... просто изчакайте и се надявайте септември  да мине по-бързо. \n", "date": "2017.09.04", "title": "Новости в любовта през септември ще имат 4 зодии"}
{"url": "https://www.blitz.bg/svyat/smela-mayka-spasi-dshcherya-si-v-uzhasyavashch-pozhar-a-tova-koeto-se-sluchi-po-ksno-shche-stopli-srtseto-vi-snimki_news541115.html", "text": "Млада майка, която едва не загинала в пожар, докато спасявала своите деца, се омъжи за своята детска любов след като се бе обезсърчила, че това е възможно да се случи заради жестоките си рани.\nПрез октомври миналата година, в дома на 33-годишната Ейнджъл Фиорини избухнал пожар и впоследствие тя дълго се лекувала от изгарянията си от трета степен, които покривали голяма част от тялото й, пише The Sun. Нейната осемгодишна дъщеря Джиана също получила множество изгаряния по ръцете, корема и краката и престояла няколко седмици в болница. За тяхно всеобщо щастие, преди дни историята им завършила по един прекрасен начин — Ейнджъл се омъжила за Арон, бащата на нейните деца. \n\"Това беше много емоционален ден. Ние празнувахме не само нашата сватба, но и това, че ние с Джиана оживяхме след огнения кошмар\", казва Ейнджъл.  \nВ зловещия ден, Ейнджъл се намирала в едноетажния им дом във Вашингтон заедно с трите им деца, докато Арон бил излязъл с приятели. Около полунощ тя се събудила, задъхвайки се. Ейнджъл веднага изскочила от стаята си и видяла, че къщата е обхваната от огън. Отначало тя изнесла извън горящия дом две от децата, а след това се върнала за Джиана.  \nМайката започнала да пълзи в горящата постройка като войник. Когато майката и дъщерята успели да се спасят от пламъците, кожата им била черна и покрита с изгаряния. Цялото семейство било транспортирано незабавно в болницата. \n43 процента от тялото на Ейнджъл било с изгаряния от трета степен. Джиана имала малко по леки наранявания. Те преминали през дълъг и мъчителен период на лечение, през който им била присадена кожа и дишали през специален апарат. \nПрез цялото време Арон бил до тях в болницата, но тя не смеела да си помисли, че след тези ужасни рани те ще се свържат в свещен съюз. Арон обаче и заявил, че не може да живее без нея и иска да бъдат вечно заедно. След това предложил на любимата си да се оженят. \nРазбира се, Ейнджъл отговорила положително и почувствала невероятна радост, особено след това, което преживяла. Сватбата им се оказала най-щастливия ден не само в техния живот, но и в този на децата им. Превод и редакция: БЛИЦ \n", "date": "2017.09.04", "title": "Смела майка спаси дъщеря си в ужасяващ пожар, а това което се случи по-късно, ще стопли сърцето ви (СНИМКИ)"}
{"url": "https://www.blitz.bg/svyat/ako-vidite-tova-na-povrkhnostta-na-vodata-ne-vlizayte-mozhe-da-umrete-video_news541120.html", "text": "\n Ако случайно стигнат някъде, много бързо се адаптират и образуват колонии. Издържат на екстремни температури и лесно оцеляват дори и при наводнения. Червените, или горящи мравки (Solenopsis invicta) са инвазивни, много са устойчиви на всякакви метеорологични условия. Въпреки че най-много ги има в Южна Америка, разпространени са по целия свят. Дали някога сте срещнали червени мравки? Този вид мравки хапят хора и животни, а има около 200 подвидове. \n Ухапването им оставя малки следи по кожата, но тъканта може лесно гнояса, заради течността, която отделят. В някои ситуации отровата може да предизвика сериозни реакции, а рядко и смърт. Когато се намират във вода, образуват плаващи формации, в които работниците са в периферията, а ларвите и кралицата със сигурност в средата. \n  \n \n", "date": "2017.09.04", "title": "Ако видите това на повърхността на водата, не влизайте, може да умрете (ВИДЕО)"}
{"url": "https://www.blitz.bg/svyat/politsiyata-v-arzhentina-likvidira-narkokurier-no-mnogo-shche-se-iznenadate-kogato-vidite-koya-e-zhertvata-na-kurshumite-snimka_news541109.html", "text": "В аржентинския град Санта-Роса полицаите застреляли гълъб, който доставял наркотични вещества на затворниците от местния затвор, съобщава агенция \"Франс Прес\".\nОтбелязва се, че на гърба на пернатия куриер била закачена \"торбичка\", в която имало марихуана, таблетки и дори флаш памет карта.  \nОт администрацията на затвора заявяват, че отлично тренираната птица може да извършва около 15 полета на ден. Служителите на реда заявяват, че аржентинските наркотърговци често използват пощенски птици за доставка на товар. През 2013 г. например, полицията в страната е задържала трима души и 15 гълъби, които също доставяли наркотици.   Превод и редакция: БЛИЦ \n", "date": "2017.09.04", "title": "Полицията в Аржентина ликвидира наркокуриер, но много ще се изненадате, когато видите коя е жертвата на куршумите (СНИМКА)"}
{"url": "https://www.blitz.bg/lyubopitno/mladozhentsi-porchakha-zasnemane-na-svatbata-ot-vzdukha-no-kogato-uvelichikha-snimkata-gi-pobikha-trpki-ot-uzhas-snimki_news540997.html", "text": "\n Младоженците поръчали заснемане на сватбата от въздуха , а когато увеличили снимките, наистина имало какво да видят.  \n В двора зад обекта, където била сватбата, на терасата, се намирала странна група от хора с маски, от които определено ще ви побият тръпки. \n Предполага се, че става дума за някаква секта. \n \n \n   \n", "date": "2017.09.04", "title": "Младоженци поръчаха заснемане на сватбата от въздуха, но когато увеличиха снимката, ги побиха тръпки от ужас (СНИМКИ)"}
{"url": "https://www.blitz.bg/svyat/informnapalm-rusiya-prekhvrlila-km-granitsata-s-ukrayna-divizion-takticheski-raketi-video_news541056.html", "text": "Пропагандният сайт на украинското МО Informnapalm публикува материал за „тревожен сигнал за Украйна”. В края на август на един канал на youtube е публикувано видео с военен ешелон на руската армия под заглавие: Волгоград. Поезд с военной техникой.\nОфицери от украинския Център за информационно-психологически операции на ССО анализирали видеозаписа. Те съобщават, че железопътната композиция се състояла от 40 платформи и вагони с 47 броя военна техника и около 170-200 души личен състав. \n  \n„Ешелонът е заснет в покрайнините на Волгоград и се движел в западно направление към границата с Украйна. Това е пълноценен двубатареен дивизион ОТК „Точка-У” с допълнителен боекомплект, средства за свръзка осигуряване (полеви кухни и автономни електростанции)” – твърдят украинските пропагандисти. \n  \nИдентифицирани са: 4 пускови установки 9П129, 4 транспортно-зареждащи машини 9Т218, 4 транспортни машини 9Т238, 4 технически машини 9В819, както и мобилни радиостанции. \n  \nЛипсвала информация за учебни стрелби с използване на ОТРК „Точка-У” на ученията „Запад-2017”, както на основния полигон в Капустин Яр, и това било тревожен сигнал за Украйна – твърдят украинските пропагандисти в Informnapalm.    Превод и редакция: БЛИЦ \n \n", "date": "2017.09.04", "title": "Informnapalm: Русия прехвърлила към границата с Украйна дивизион тактически ракети? (ВИДЕО)"}
{"url": "https://www.blitz.bg/svyat/na-rba-sme-na-voyna-sashch-gotovi-da-udaryat-kndr-s-yadreno-orzhie-eto-kakvo-predupredi-trmp_news541132.html", "text": "\n САЩ са готови да използват ядрения си капацитет в случай, че Северна Корея продължи да заплашва американски територии или съюзниците, заявиха от Белия дом. \nВсяка заплаха срещу Съединените щати или срещу съюзниците им ще предизвика масиран военен отговор, заяви министърът на отбраната Джим Матис след среща с президента Доналд Тръмп. \nПхенян обяви, че е проведено успешно изпитание на водородна бомба, която може да бъде качена на междуконтинентална балистична ракета.  \nМатис посочи, че Вашингтон не иска тотално унищожение, на която и да е страна, конкретно на Северна Корея.  \nМеждувременно Доналд Тръмп предупреди, че Съединените щати могат да прекратят търговските отношения с всяко страна, която поддържа бизнес връзки с Пхенян.  \nСлед последния провокативен ядрен тест на Пхенян, президентът Доналд Тръмп проведе разговор с японския премиер Шинзо Абе. Двамата обсъдиха твърденията на режима в Северна Корея, че е извършено изпитание на водородна бомба.  \n„Президентът Тръмп препотвърди ангажимента на САЩ да защитават родината ни, територията и съюзниците ни с всички дипломатически, конвенционални и ядрени възможности, които имаме“, се казва в изявление на Белия дом. \n", "date": "2017.09.04", "title": "На ръба сме на война! САЩ готови да ударят КНДР с ядрено оръжие, ето какво предупреди Тръмп!"}
{"url": "https://www.blitz.bg/svyat/na-dneshniya-den-e-osnovan-edin-ot-nay-izvestnite-gradove-v-sveta_news541135.html", "text": "\n На днешния ден през 1781 година е основан един от най-известните градове в днешно време в света.  \nМного преди да стане световна столица на киното, Лос Анджелис е малко градче с 44 испански заселници.  \nСега с население 3 904 657 души Ел Ей е вторият по население град в Съединените щати след Ню Йорк.\n", "date": "2017.09.04", "title": "На днешния ден е основан един от най-известните градове в света"}
{"url": "https://www.blitz.bg/obshtestvo/stolitsa/blits-tv-vazhno-fandkova-s-loshi-novini-za-remonta-na-dondukov_news541200.html", "text": "Ремонтите на бул. „Княз Ал. Дондуков“, бул. „Тодор Каблешков“ и бул. „Монтевидео“ ще продължат и след 15 септември. Това каза кметът на София Йорданка Фандъкова по време на инспекция на ремонтните дейности на столичния бул. „Княз Ал. Дондуков“ предаде репортер на БЛИЦ.\nТя уточни, че след 15 септември по график ще бъде затворен участъкът на бул. „Княз Ал. Дондуков“ от бул. „Васил Левски“ до ул. „Георги С. Раковски“. \n„В неделя пуснахме бул. „Прага“, предстои до края на тази седмица да бъде готов и бул. „Овча купел“. Преди 15 септември ще бъде пуснат и бул. „Шипченски проход“. Навсякъде, където е възможно, съм възложила с приключването на тротоарите да се очертават и велоалеи“, обясни Фандъкова. Оператор: Съйко СЪЕВ, БЛИЦ \n", "date": "2017.09.04", "title": "БЛИЦ TV: Важно! Фандъкова с лоши новини за ремонта на \"Дондуков\""}
{"url": "https://www.blitz.bg/svyat/yuzhna-koreya-otgovori-na-yadrenite-izpitaniya-na-severna-koreya_news541088.html", "text": "Южна Корея започна учения с балистични ракети в отговор на провокативните действия на режима в Пхенян, предава AFP, цитирана от \"Фокус\".\n„Южнокорейската армия провежда учения с балистични ракети, в отговор на севернокорейското ядрено изпитание“, заявиха местни медии. \nПо-рано Сеул призова за „възможно най-тежките“ санкции срещу Северна Корея, за да бъдат спрени ядрените и ракетните й изпитания, които застрашават региона.\n", "date": "2017.09.04", "title": "Южна Корея отговори на ядрените изпитания на Северна Корея"}
{"url": "https://www.blitz.bg/obshtestvo/brakt-mezhdu-edna-zhena-i-nyakolko-mzhe-se-okazva-vzmozhen-vizhte-kde-i-kak_news541089.html", "text": "Познати са всякакви форми на семейни отношения, дори и полигамни. Естествено, най-разпространения вид полигамно съжителство е многоженството, тоест брак между един мъж и две или повече жени. Но съществува и обратна конфигурация – една жена и няколко мъже, известна под термина полиандрия.\nВ миналото тази форма е била далеч по-разпространена в сравнение с настоящето. Полиандрията била разпространена още в Древна Гърция и е един от най-старите обичаи в Спарта, където много често всички братя от една фамилия са имали обща жена. \nСъществувала е и сред келтските обитатели на Великобритания. Спорно е обаче доколко е била свободна жената в тези съюзи, нейният статут е много различен в различните краища на света. \nНякои автори приемат, че бракът с няколко мъже бил резултат на абортите или убиването на новородени момичета, вследствие на което настъпвал дефицит на жени. През 19 век такъв брак е съществувал при алеутите и някои групи ескимоси. При последните дори имало обичай, според който стопанинът трябвало да „почерпи“ за нощта госта си с интимната компания на своята съпруга. Това било висша форма на гостоприемство от страна на ескимосите. \nДори и днес съществуват някои етнографски групи, в които полиандрията е съхранена, установена със закон, форма на съжителство между представители от двата пола. Ето къде: Тибет и Непал \nВ някои части на Непал често може да срещнете семейства, в които една жена е встъпила в брачен съюз с не един или двама, а с няколко мъже. И при това, мъжете не са случайни, а... родни братя. Идеята е по този начин земята и имотът на братята да останат обща собственост, без да се налага да делят помежду им. Причината за това са тежките планински условия в районите на Непал, които често пъти изправят хората на прага на оцеляването. \nОбвързването с няколко мъже е и добра инвестиция за самата жена. За всяка жена няма нищо по-хубаво от това да разчита за грижите и материалното благополучие на семейството си не на един, а на трима или дори на повече съпрузи. \nДецата, които се раждат от тези бракове, се възприемат от майката и съпрузите й като абсолютно равнопоставени. Разводите сред тези семейства също стават много лесно - ако някой от братята реши да се отдели от този начин на семеен живот, просто напуска къщата и създава свое семейство на друго място. В такъв случай всички деца остават с останалите бащи в семейната ферма, дори да се знае кои са биологичните наследници на отиващия си съпруг. \nПолиандрията официално е забранена в Тибет след 1951 г., когато Китай завладява страната. Вече е много трудно да се води статистика колко са хората в такъв съюз. С промяната на социалните модели в много области на Тибет полиандрията постепенно отмира, смятат социолозите. Южна Индия \nНе е тайна, че в Индия от незапомнени времена съществувала зловещата практика новородените момиченца да биват убивани след раждането им или умишлено умъртвявани в зародишната им форма. Причина за това бил страхът сред бедните семейства от големите разноски по сватбата и зестрата, които трябвало да платят в бъдеще. Това довело до нарушаване на равновесието между половете и днес в много райони на Индия се среща значителен превес в броя на мъжете спрямо жените, провокиращ към полиандрията. Семействата продават момичетата си на мъже в райони, където недостигът на жени е най-голям. От своя страна родът на мъжа също има ползи от споделянето на една съпруга. В случай че другите му братя не се оженят, няма да има нужда да се делят къщата и земите, а и всички те вече могат да се радват на една подсигурена обща жена. \nИндийките, които трябва да живеят в подобни семейства обаче, често биват принуждавани да влизат в сексуални взаимоотношения с братята на съпруга си против волята им. В случай че се съпротивляват, ги бият, пише Woman.bg. Има и такива с по-голям късмет, които попадат при мъже, отнасящи се с по-голямо уважение към тях. Северна Нигерия и Конго \nЗа жалост статутът, с който се ползва жената в тази част на света, не е особено приятен. Станала веднъж съпруга, тя била длъжна да прави секс с всеки един от членовете на фамилията на мъжа й. \n", "date": "2017.09.04", "title": "Бракът между една жена и няколко мъже се оказва възможен, вижте къде и как"}
{"url": "https://www.blitz.bg/svyat/ekspert-posochi-kakv-tip-yadren-zaryad-sa-bili-izpitaniyata-v-severna-koreya_news541006.html", "text": "\n Северна Корея може да е извършила изпитание на термоядрено устройство не според общо приетите разбирания, а използвайки атомен заряд с т. нар. термоядрено ускорение. По този начин на практика е повторила етап от развитието на ядрените програми на СССР и САЩ от края на 1940-те и 1950-те години. \nТова смята главният редактор на специализирания сайт AtomInfo.ru Александър Уваров. \nПо-рано Централната телевизия на Северна Корея обяви, че в страната е проведен успешен опит на водородна бомба. Според южнокорейската агенция Ренхап мощността на взрива може да е достигнала до 50 килотона.  \n\"Ако съдя по обявената мощност на взрива - няколко десетки килотона, може да става въпрос не само за термоядрен заряд в неговото съвременно разбиране, а за т. нар. ядрен заряд с термоядрено ускорение\", твърди Уваров и отбелязва: \n\"Това е отдавнашен физически принцип, предложен още в края на 40-те и началото на 50-те години и един от бившите вече етапи в развитието на ядрените програми на САЩ и Русия.\" \nЕнергията на взрива на термоядрения заряд се обуславя като ядрена реакция на деленето на ядрата, както и термоядрен синтез с участието на тежки изотопи на водорода - дайтерий и тритий.  \nСамата система за термоядрено ускорение на ядрения заряд (бустинг, от англ. boosting — форсиране) е предназначена за увеличаване на КПД. Това става посредством използването на делящи се материали с ускоряване на скоростта на делението на ядрата на неутрони при висока енергия, възникваща при термоядрения синтез. \nПодобни ядрени заряди са по-леки от обикновено и имат мощност до няколко стотин килотона, превишавайки долния предел на мощността на термоядрените устройства. Превод БЛИЦ \n", "date": "2017.09.04", "title": "Експерт посочи какъв тип ядрен заряд са били изпитанията в Северна Корея"}
{"url": "https://www.blitz.bg/svyat/zhena-otryaza-penisa-na-mzha-si-i-go-izkhvrli-v-toaletnata-zaradi-tova-che-izneveryaval-s_news541071.html", "text": "Жителка на града Йеосу в Южна Корея е уморена от факта, че съпругат й не спира да играе голф и прекарва по-голямата част от живота си на игрището, защото така прекъсва сексуалния й живот, пише Mirror.\n54-годишната Ким е гледала съпруга си докато спи блажено и грабнала кухненския нож и планирала престъплението. Тя отрязала пениса на мъжа си, но това не й стигнало и решила да измие достойнството му в тоалетната.  \nПристигайки на място, полицаите разпитали жена си, която обяснила, че е извършила деянието от ревност към любовта му към голфа.  Превод и редакция: БЛИЦ \n", "date": "2017.09.04", "title": "Жена отряза пениса на мъжа си и го изхвърли в тоалетната заради това, че ѝ изневерявал с..."}
{"url": "https://www.blitz.bg/svyat/aktrisata-sandra-blok-ss-strakhoten-zhest-km-postradalite-ot-uragana-v-sashch_news541092.html", "text": "Известните хора показаха, че могат да се съюзят в трудни моменти и събраха огромна сума пари за пострадалите от урагана Харви. Най-много дари Сандра Бълок – 1 млн. долара.\nАктрисата и друг път е правила подобни щедри дарения.„Благодарна съм, че мога да помогна. Ние трябва да се грижим едни за други“, пише в изявление, направено от Бълок и публикувано в E! News. \nКъм нея се присъедини и кланът Кардашян, чиято обща сума бе 500 000 долара. В компанията от щедри знаменитости са и Дженифър Лопес, Дуейн „Скалата“ Джонсън и Кевин Харт, предоставили средства за подпомагане на пострадалите от природното бедствие, предаде Ройтерс. \nПреди да отслабне до тропическа буря ураганът Харви „удари“ сушата, причинявайки опустошителни наводнения. Природното бедствие отне живота на над 10 души и парализира Хюстън, щата Тексас. \nКомикът Кевин Харт оповести в социалните мрежи, че дарява 50 000 долара и отправи призив към други знаменитости да последват примера му. \nПреквалифициралият се в актьор кечист Дуейн „Скалата“ Джонсън, певицата и актриса Дженифър Лопес по 25 000 долара.  \nИзточник: fakti.bg\n", "date": "2017.09.04", "title": "Актрисата Сандра Бълок със страхотен жест към пострадалите от урагана в САЩ"}
{"url": "https://www.blitz.bg/svyat/seksi-modelka-v-instagram-s-milioni-posledovateli-se-zhalva-khorata-ne-razbirat-che-tova-e-izklyuchitelno-tezhk-trud-snimki-18_news541093.html", "text": "23-годишната Габи Епщайн, една от най-успешните инстаграм-модели от Австралия, разказа за недостатъците на своята работа. Девойката, която има 1,8 милиона последователи, се жалва, че не я приемат насериозно.\nГаби има собствен имот на красивото крайбрежие, пътешества по света и заработва хиляди долари само от едно рекламно видео в \"Инстаграм\". Но въпреки всичко това, красавицата твърди, че я е срам да говори на новите си познати за естеството на своята работа.  \n\"Обикновено казвам, че работя в рекламата. И никога не си признавам, че всъщност печеля парите си в \"Инстаграм\". Чувствам, че подобна работа не се възприема сериозно\", заявява Габи Епщайн.  \nДевойката е уверена, че няма да може цял живот да се издържа с помощта на социалните мрежи и сега тя търси други източници на доход.  \n\"Никой не знае колко дълго ще продължи популярността на социалните мрежи. На всички ни е нужна увереност в бъдещето, затова и започнах да инвестирам в недвижими имоти и ще пусна собствена линия за накити\", казва още звездата от \"Инстаграм\".  \nГаби разказва, че всеки ден получава стотици писма от различни фирми, които желаят тя да публикува тяхна реклама на страницата си. Но тя избира само тези, които са подходящи и не иска печалба на всяка цена.   \n\"Хората си мислят, че аз по цял ден се разхождам, снимам се и си почивам на плажа, но това абсолютно не е така. Това наистина е доста тежка работа\", заявява Габи.  \nОсвен това моделката признава, че едва неотдавна се научила по-спокойно да се отнася към хейтърите и отрицателните коментари на страницата си, а преди ги е преживявала дълбоко.   Превод и редакция: БЛИЦ \n \n \n \n \n", "date": "2017.09.04", "title": "Секси моделка в \"Инстаграм\" с милиони последователи се жалва: Хората не разбират, че това е изключително тежък труд (СНИМКИ 18+)"}
{"url": "https://www.blitz.bg/svyat/deputat-ot-opozitsiyata-vv-venetsuela-trsi-podkrepa-sred-evropeyskite-lideri_news541104.html", "text": "Председателят на венецуелския парламент Хулио Боргес е в Европа, за да се срещне с европейските лидери и да потърси подкрепата им за разрешаването на кризата във Венецуела, предава AFP, цитирана от \"Фокус\". Венецуелският опозиционен депутат ще се срещне с лидерите на Франция, Германия, Испания и Британия.\n„Първата среща на Боргес е с френския президент Еманюел Макрон в понеделник. След това във вторник, той ще се срещне в Мадрид с испанския премиер Мариано Рахой“, се казва в изявление. \nВторият най-важен представител на парламента Фреди Гевара също е с Боргес на визитата му в Европа. \n„Готова съм да докладвам, че има нарушения на човешките права във Венецуела. Че страната е диктатура и има 590 политически затворници, а 53 % от децата ни страдат от недохранване“, заяви тя.\n", "date": "2017.09.04", "title": "Депутат от опозицията във Венецуела търси подкрепа сред европейските лидери"}
