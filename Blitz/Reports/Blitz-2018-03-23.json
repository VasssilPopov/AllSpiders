{"url": "https://www.blitz.bg/obshtestvo/ochevidets-na-kasapnitsata-kray-karlovo-vadikh-priyatelite-si-ot-katastrofiralata-kola-ne-sm-na-sebe-si_news588132.html", "text": "Вадих приятелите си от катастрофиралата кола, не съм на себе си. Това заяви Георги Димитров, един от младежите, който бе в Aуди А6, разбило се тази нощ край Карлово, пише \"Марица\". В инцидента загина неговият приятел Владислав Табаков. Другият от компанията Петьо Велчев е с натрошени ребра в пловдивска болница.  Шофьорката – 30-годишната Кунка, остана на мястото на инцидента през целия ден. С нея бе и приятел на компанията, дошъл да помогне.  Четиримата са от Златица. До около 2.00 часа след полунощ били на купон у Владислав, почерпили се добре. По някое време Владислав казал: „Тръгваме  към Пловдив” . Не знам  защо тръгнахме, просто така решихме, разказа Георги Димитров.  Бях седнал на задната седалка, заспал съм почти веднага след като сме потеглили. Мен и Кунка са ни спасили са въздушните възглавници. Владислав  беше на задната седалка, разказа Георги.  Едното му око бе силно зачервено. Навярно от удар, уточни той. По анцуга му има петна от кръв. Не помня нищо преди момента, в който съм започнал да ги вадя от колата, каза още Георги. По това време валеше обилен сняг, нищо не се виждаше. Може би Кунка също не е  виждала добре от снега, не е видяла завоя и островчетата на кръстовището, и е продължила направо, обясни Георги. Колата, която се ударила първо в разделителен остров, после в мантинелата, направо е летяла и се е обърнала по таван. Спряла се е пред високата плътна ограда на 61-ва Стрямска бригада. Около нея има разпилени пластмасови бутилки.    ", "date": "2018.03.23", "title": "Очевидец на касапницата край Карлово: Вадих приятелите си от катастрофиралата кола, не съм на себе си"}
{"url": "https://www.blitz.bg/intsidenti/irina-papazova-ss-smrazyavashchi-krvta-podrobnosti-ot-minutite-sled-brutalnata-katastrofa-s-kristin-i-divna_news588096.html", "text": "\"В рамките на няколко часа бяха откликнали доста хора - около 60 човека. Много хора ни писаха, звъняха с желание да помогнат. Това разказа в предаването \"На кафе\" шефката на модна агенция Ирина Папазова, която е близка с пострадалата при тежка катастрофа моделка Кристин по повод призива за дарение на кръв. \"Към момента вече няма нужда от даряване на кръв, даже болницата не е имала възможност да поеме толкова хора. Най-лошото мина, сега ще започнат операциите.   Голям екип от професионалисти следят състоянието й. Имаше риск и за нея. Вероятно Дивна има някакво чувство за вина\", коментира Папазова.  \"Дори Кристин не е в състояние в момента да разкаже за случилото се. Знам, че буквално се е наложила да режат колата, за да вадят Кристин. Тя е била в съзнание, видяла е, че си е счупила крака\", разкри Ирина Папазова. ", "date": "2018.03.23", "title": "Ирина Папазова със смразяващи кръвта подробности от минутите след бруталната катастрофа с Кристин и Дивна!"}
{"url": "https://www.blitz.bg/svyat/snimachnata-ploshchadka-na-eduard-nortn-i-brus-uilis-bila-istinski-ad-nad-200-ognebortsi-se-khvrlili-da-gasyat-edin-zaginal-snimkivideo_news588189.html", "text": "Пожарът, разразил се на снимачната площадка на филм на Едуард Нортън в Манхатън, бил чудовищен. В гасенето му били хвърлени сериозни сили на пожарната на Ню Йорк – 44 автомобила и над 200 огнеборци, съобщава tmz.com. Както БЛИЦ съобщи, един пожарникар изгубил живота си по време на инцидента. Това е 37-годишният Майкъл Дейвидсън, който в един момент се оказал изолиран от колегите си в горяща сграда, която била изключително стара. Той бил открит в безсъзнание и починал по-късно в болница. Още 5 пожарникари са пострадали.   Огънят избухнал в 11 ч. вечерта, а сигналът бил подаден от продуцентите на филма “Motherless Brooklyn”. „Веднага след като забелязахме огъня на снимачната площадка екипът ни незабавно уведоми пожарната и започна да предупреждава живеещите в близките сгради докато евакуирахме работниците и актьорите“, обясниха от там.   Във филма, освен продуцента Едуард Нортън, участват още Брус Уилис, Уилям Дефо и Алек Болдуин. Снимките се правели в легендарен бивш джаз клуб в Харлем, който бил затворен от няколко години, но местните хора все се надявали, че ще започне отново да работи.      „Този актьор, Ед Нортън, мина от тук. Изглеждаше много разстроен. Мислиш си, идва филм и това е добре за квартала... Но не и пожар, по дяволите“, заяви жител на квартала. Превод и редакция: БЛИЦ ", "date": "2018.03.23", "title": "Снимачната площадка на Едуард Нортън и Брус Уилис била истински ад – над 200 огнеборци се хвърлили да гасят, един загинал (СНИМКИ/ВИДЕО)"}
{"url": "https://www.blitz.bg/obshtestvo/regioni/izvnredno-mzh-se-samozapali-v-miziya-boryat-se-za-zhivota-mu_news588192.html", "text": "Мъж се е самозапалил преди минути в Мизия, съобщава BulNews.bg. Сигнал подали очевидци на ужасяващата случка. В момента все още продължават опитите човекът да бъде спасен.     Не е ясно какви са причините за фаталното решение на жителя на градчето и дали става въпрос за здравословни или финансови проблеми.     Информацията все още не е потвърдена официално. ОЧАКВАЙТЕ ПОДРОБНОСТИ В БЛИЦ!", "date": "2018.03.23", "title": "Извънредно! Мъж се самозапали в Мизия, борят се за живота му"}
{"url": "https://www.blitz.bg/intsidenti/agresiven-rotvayler-napadna-tri-momcheta-v-kazanlk-nalozhi-se-da-go-upoyat-snimki_news588237.html", "text": "Ротвайлер нахапа младежи в Казанлък. Инцидентът е станал днес следобед в казанлъшкия парк „Розариум“. Трима младежи на 17 години виждат ротвайлера да се приближава към детската площадка. Кучето им се сторило дружелюбно и тръгнало към тях. Започнали да го галят и то си играело с тях. В един момент започнало да хапе силно и да се нахвърля към младежите. Разкъсало дънки и зимните им якета. Успели да се измъкнат от хватката на агресивното животно, младежите са потърсили спасение на близките катерушки, съобщава presstv.bg.  Представители на Общинския приют пристигнаха на място и упоиха животното. В парка така и не се появи собственик на кучето, а и то бе без каишка.  Агресивното животно е отведено в общинския приют.  Двама от младежите са прегледани в Спешния център в Казанлък. Те са с натъртвания по ръцете и краката.  В парка е забранено разхождането на кучета, както е видно от табелата, посрещаща посетителите. ", "date": "2018.03.23", "title": "Агресивен ротвайлер нападна три момчета в Казанлък, наложи се да го упоят (СНИМКИ)"}
{"url": "https://www.blitz.bg/obshtestvo/zdraveopazvane/prof-asen-baltov-prokuraturata-oshche-ne-e-vlyazla-v-pirogov_news588201.html", "text": "Прокуратурата още не е влязла в болница \"Пирогов\" в контекста на проверките, които започнаха след разследване за дублиращи дейности в болниците и договори за апаратура. Това каза пред БНР директорът на лечебното заведение проф. Асен Балтов. Той поясни, че отдават под наем помещение за образна диагностика и договорите са им изрядни. 200 легла в \"Пирогов\" винаги са в готовност да поемат пострадали при голям инцидент и преструктурирането на травматологиите и хирургиите няма да се отрази това, увери още проф. Балтов, като уточни, че заради специалния си статут болницата е задължена да поддържа този леглови резерв.     „Този резерв няма да бъде намаляван. Ние винаги сме готови да приемем тези пациенти. Не става дума за намаляване на легла, а за правилно и ефективно използване на тези легла“, каза той.     Проф. Балтов не уточни с какви средства се постига обявеното увеличение на работните заплати, но посочи:чване на минималната работна заплата за санитарските длъжности и от него следва вдигане и на другите основни трудови възнаграждения. Няма как при минималната работна заплата, която в момента е 510 лева, един специалист по здравни грижи да взима 600. Това е обидно.\"     Балтов потвърди, че реални съкращения в „Пирогов“ няма да има.     Специалисти от болница \"Пирогов\" днес извършваха профилактични прегледи на деца в областната болница в Смолян. Кампанията премина при изключителен интерес. В нея се включи и председателят на здравната комисия в парламента д-р Даниела Дариткова, която също преглежда деца.    ", "date": "2018.03.23", "title": "Проф. Асен Балтов: Прокуратурата още не е влязла в „Пирогов“"}
{"url": "https://www.blitz.bg/intsidenti/katastrofi/signal-v-blits-zverska-katastrofa-v-sofiya-sred-ranenite-sa-mayka-i-dete_news588240.html", "text": "Тежка катастрофа е станала тази вечер в София. Това съобщиха ужасени очевидци пред БЛИЦ. Инцидентът е станал в столичния квартал \"Младост\" 4 на бул. \"Александър Малинов\". Две коли са се ударили една в друга, разкриват още очевидците  пред БЛИЦ.   Пострадали са майка и дете, които пътували в единия автомобил и още двама души от другия. И четиримата са откарани по спешност в болница.  На   БЛИЦ очаква новини, снимки и видео от своите читатели в цяла България и по света    ", "date": "2018.03.23", "title": "Сигнал в БЛИЦ! Зверска катастрофа в София, сред ранените са майка и дете"}
{"url": "https://www.blitz.bg/layfstayl/shoubiznes/pstrookata-krasavitsa-boryana-slozhi-kray-na-stariya-si-zhivot-s-tazi-snimka_news587970.html", "text": "25-годишната Боряна Назарова, бивша подгласничка на \"Царица Роза\" в Казанлък през пролетта на 2011 година и един от най-вървежните български фотомодели в съседните Турция и Гърция облече полицейската униформа навръх Първа пролет. Пъстрооката красавица пусна в личния си фейсбук профил първи снимки със сините дрехи на охранителната полиция в родния си град и събра стотици лайкове и пожелания за успешна кариера в редиците на МВР. На този етап Боряна все още не е сложила на кръста си служебните пистолет и белезници, това ще се случи, след като положи успешно изпитите на финала на 6-месечната школа в парка Тюлбето.  От сега обаче няма съмнение, че дипломата й от там ще бъде с отличен успех, твърдят познаващи добре стоманения й характер и хъса, с който се яви на конкурса за редовата полицейска позиция, пише \" \".  Преди да съобщи промяната в местоработата си майката на тригодишната прелестна Дея  е „прочистила “ част от албумите си в личния си профил, за да не дава „хляб“ на завистници. ", "date": "2018.03.23", "title": "Пъстрооката красавица Боряна сложи край на стария си живот с тази СНИМКА"}
{"url": "https://www.blitz.bg/layfstayl/mrezhata-pregrya-zaradi-skandalnata-andzhelina-s-pornoto-pusnakha-vtoro-erotichno-klipche-a-posle-ulichikha-seks-bombata-v-evtin-shantazh-snimki_news588172.html", "text": "След като снощи скандалната плеймейтка Анджелина и приятелят й Йордан пуснаха в профилите си как правят любов, мрежата прегря от коментари. Видеата бяха изтрити след час от профилите и на двамата, а Анджелина написа съобщение, с което се извинява за случилото се, защото профилите им били \"хакнати\" и клиповете били качени от злосторници. Малко след съобщението на плеймейтката с амбиции за чалга певица, в профила на приятеля й цъфна второ видео, на което брюнетката прави орална любов на приятеля си, докато се влачи по земята. И това видео бе изтрито скорострелно.   За по-малко от час последователите в \"Инстаграм\" на бившата изгора на Гущеров скочиха с над 5 хиляди. Независимо, че видеото бе свалено и в момента продължава да се прехвърля от телефон на телефон, но чрез лично съобщение.   Въпреки срама, който трябва да изпитва от показаното, Анджелина подходи с огромна доза непукизъм. Тя си качи снимка с възлюбения, на която написа, че хорската злоба няма край, но любовта им била по-силна от всичко.        В момента тя се вживява като дизайнер и се възползва от високия интерес към себе си, за да качи първата си колекция от дрехи. Случайно или не, това се случи буквално минути след като порното бе изтрито.   Много от потребителите в социалната мрежа са на мнение, че Анджелина и Йордан сами са пуснали порното, за да вдигнат интереса към себе си. Анджелина твърди, че профилът й е бил хакнат, но за да се качи видеото трябва да бъде хакнат целият телефон, а това е невъзможно. Това провокира феновете на миската, както и зложелателите й да стигнат само до един извод - евтин пиар. Разбира се, има и такива, които защитават красавицата и искрено й съчувстват за случилото се.  Повечето нападнаха двойката, че търси слава и сипеха обида след обида, а Анджелина започна да трие коментар след коментар. От там последва нова вълна от недоволство, защо трие само негативните коментари и оставя положителните, а тя на няколко пъти се заяде с шокирани абонати на \"Инстаграм\".  Всички коментари можете да прочетете в самата публикация малко по-нагоре.  Преди броени минути секс бомбата пусна ново стори, на което заклеймява хейтърите и обяснява, че е достойна жена, въпреки срамното видео: \"Само не мога да разбера защо има толкова комплексирани женички и чики***и! Слава не търся, имам си я. Това, че е излязло нещо с мъжа който обичам и живея от 8 месеца с него, не ме прави никак по-малко достойна, защото съм с един, а тези дето коментирате... кой знае как ви подмятат по тоалетните...\"", "date": "2018.03.23", "title": "Мрежата прегря заради скандалната Анджелина с порното! Пуснаха второ еротично клипче, а после уличиха секс бомбата в евтин шантаж (СНИМКИ)"}
{"url": "https://www.blitz.bg/layfstayl/shoubiznes/voynata-mezhdu-silikonkite-megz-besnee-i-se-zakanva-na-kapchikova-koyato-ya-izoblichi-s-dokument_news587812.html", "text": "Жестокият скандал между Ася Капчикова и Миглена Каканашева - Мегз продължава. Двете красавици биха се дръпнали и за косите при първа възможност, но уви, войната им е само в социалните мрежи. След като плеймейтката разкри, че дизайнерката й дължи пари, Мегз буквално полудя. Качи десетки сторита в социалните мрежи, за да разясни какъв точно е скандалът и защо всъщност НЕ дължи никакви пари на блондинката.   Каканашева твърди, че двете наистина са имали уговорка, но бившата на Криско не я е изпълнила, точно затова не е получила нито стотинка от обещаното. След свирепи заплахи за съд и още няколко за разкриване на пикантни тайни от страна на Мегз, Ася реши да отвърне отново.  Блондинката качи стори в социалната мрежа на документ, в който се вижда, че Каканашева дължи пари и на фирма. Естествено Мегз веднага реагира, обяснявайки, че всичко е недоизяснено и става въпрос за спор за ремонт на имот. \"Това е спор за имот. Много такива има в доста от бизнесите у нас. Не се чувствам нито срамно, нито виновно\", призна тя.     Каканашева отговори и на обвиненията, че има проблеми и не плаща на \"Ангелите\" си. \"Това, че дължа пари на Ася е глупост, както й казаното, че вече няма Ангели на Мегз, защото не съм им плащала. Моите момичета винаги са глезени като принцеси, а зимния период не снимах тях, защото чисто меркетингово моят образ продаваше много повече след участието ми във \"ВИП брадър\", сподели тя.  Каканашева обеща, че скоро отново ще има \"Ангели\", които ще бъдат избрани чрез анкета и гласуване сред верните й фенове. Миглена помоли почитателите си да докладват сторитата на Капчикова, за да може да бъде блокиран профилът й и всичко да приключи. ", "date": "2018.03.23", "title": "Войната между силиконките: Мегз беснее и се заканва на Капчикова, която я изобличи с документ!"}
{"url": "https://www.blitz.bg/layfstayl/shoubiznes/anastasiya-belyavskaya-pred-v-shou-poli-e-moy-idol-mechtaya-za-duet-s-neya_news586464.html", "text": "Анастасия Белявская трогна и просълзи с изпълнението си на легендарното парче на Queen „I want to break free” публика и жури в „Гласът на България”, самата тя накрая също не успя да сдържи сълзите си. Талантливата блондинка покачи градуса на емоциите и с житейската си история, която предизвика истинска лавина от позитивни коментари в аудиторията. Рускинята стъпи на сцената на родния формат с невероятен трепет и буквално изля душата си, след което Графа, Поли, Камелия и Иван Лечев в един глас я пожелаха в отборите си. Емоционалната Анастасия обаче избра Поли Генова, която малко преди това заяви: „Мисля, че ти може да си Гласът на България 2018. Не много хора могат да ме накарат да настръхна”. Не по-малко емоционален е и разговорът ни с нея.- Анастасия, когато излезе на сцената в „Гласът на България”, ти буквално накара журито да настръхне! Гледаха те с възхищение, сякаш не пееш, а изливаш в мелодия цялата тази емоция от себе си… Откога пееш?  - Когато бях на 3-годишна възраст, майка ми ме заведе в музикално студио, където учех пеене, танци, театър и гимнастика. Участвах в различни музикални конкурси, а когато бях на 5 години (през 2003 г.) спечелих първо място на конкурс в Несебър. Завърших музикално училище и учих в детския музикален театър „DOMISOLKA”. А професионално се занимавам с пеене от 12-годишна възраст с моя учител Николай Чермошенцев, който е и автор на аранжимента на парчето, което изпълних в „Гласът на България” – „I want to break free”. В момента съм трета година студент в „Gnesinka College of music” в Москва. Моят учител там – Крупник Наталия, също ми помогна да се подготвя за участието ми в „Гласът на България”. - След изпълнението си обаче ти показа, че си много самокритичен човек. В същото време останалите бяха във възторг! Колко висока е твоята лична летва, която те води напред в живота? И какво ти коства?  - Да, аз съм много самокритичен човек. Тренирам гласа си по пет часа всеки ден и трябва винаги да давам най-доброто от себе си. Работя постоянно върху себе си, за да пея все по-добре и по-добре. Затова и никога не казвам, че съм пяла „много добре”, защото винаги може и много по-добре.  - А защо избра „Гласът на България” и какво внесе той в душата ти? Мисля, че в минал сезон се е явявала и твоята сестра Лена.  - Моята по-малка сестра Елена Фрейман участва в миналия сезон на „Гласът на България”, да, в отбора на Камелия. Сестра ми ми разказва много за шоуто. Винаги към искала да участвам в „Гласът на България”, за да може българската публика да чуе моите песни. И мечтата ми се сбъдна! Сега съм в отбора на Поли Генова и това е най-голямото щастие за мен. Поли е мой идол и мечтая да направя дует с нея. - Ти си едва на 19, а зад гърба си имаш вече толкова страшни моменти. През септември миналата година губиш своя най-добър приятел Игор в автокатастрофа. Правили сте музика заедно, били сте и съученици. Той ли е твоето вдъхновение за „Гласът...”, а и не само за формата?  - Много ми е трудно да говоря за това... С Игор Клинаев учехме заедно, пишехме песни заедно, пеехме заедно. Той беше много мил и общителен човек, всички го обичаха. Смъртта му е огромна загуба за всички, които го познаваха. - Как се случи тази катастрофа? Разбрах, че той е искал да помогне на други хора…  - След работа Игор се прибрал вкъщи. Забелязал някакъв инцидент на пътя и спрял, за да помогне. В този момент друга кола, която не забелязала събралите се хора, се блъска в тях с висока скорост.  Игор починал на място, само на 18-годишна възраст  Той ще живее завинаги в нашите спомени. Беше изключително мил и винаги помагаше на хората.  - Как станахте толкова близки? Музиката ли създаде тази симбиоза… И какво обичахте да правите заедно?  - Бяхме приятели, много близки приятели. Харесвахме една и съща музика, композирахме заедно песни, понякога пропускахме лекции, за да правим музика. Когато Игор стана на 18 години и си купи кола, често идваше вкъщи и заедно ходехме в колежа. Много е тежко да загубиш любим човек.  - Вярваш ли в съдбата? И в това, че каквото е писано, това се случва… Защото знаем колко унищожителни иначе могат да бъдат тъгата и мъката в живота.  - Всеки човек има своята съдба и не можем да променим нищо. Остава ни само да живеем и да се надяваме, че всичко ще бъде наред.  - Разбрах, че през април той има рожден ден, а ти искаш да издадеш албум точно тогава. Колко песни успяхте да създадете заедно?  - На 10 април тази година Игор щеше да навърши 19 години. На неговия рожден ден искам да издам песните, които написахме заедно. За съжаление много от тях не са завършени, за някои има само текст, за други е композирана само музиката. Искам да запиша две песни и да ги изпълня на концерт в негова памет. - Всъщност ти идваш от Москва, Русия, където музиката е на пиедестал, приемана като истинска кралица. Кое те доведе в България и как се чувстваш в нашата страна?  - Много обичам България. Харесва ми да се разхождам по малките улички в София. Откакто бях дете идвам тук на почивка и заедно с мои приятели участваме в различни музикални конкурси.  Хората в България са много мили, харесвам вашата култура и бих искала да науча български. Смятам, че след няколко месеца ще мога да говоря български. Бих искала да имам и много приятели в България.  - А какво ти разказа за България преди да дойдеш твоята сестра?  - След участието си в „Гласът на България” 4 през миналата година, сега сестра ми има много приятели в България. Те си пишат често, а когато тя дойде в София, се виждат. Много ми разказва за България – тя обожава страната ви. - Докъде искаш да стигнеш чрез музиката? За какво мечтаеш?  - Много бих искала да стигна до финалите на „Гласът на България”, но това ще решат треньорите и публиката в България. Другата ми мечта е да напиша песен за „Евровизия” и да я изпълня на конкурса. В момента в Москва правя песни с един забележителен човек – Олег Сидоров. Той е страхотен музикант, композитор и участник в „Гласът на Русия”. Надявам се заедно да напишем красива песен за „Евровизия”. Искам да покажа това, което чувствам, чрез музиката. Музиката е моят живот. - А не мечтаеш ли да станеш и „Гласът на България”?  - Разбира се, че мечтая да стана „Гласът на България”. Но също така разбирам колко е трудно това. Решението е на високо уважаваните от мен треньори, любимата ми Поли Генова, както и на българската публика. Благодарна съм на всички зрители, които са видели изпълнението ми по bTV, а сега го гледат и в You Tube и пишат мили коментари. Това е много важно за мен. Радвам се, че всички треньори се обърнаха по време на моето изпълнение, благодаря им и се надявам да остана по-дълго в шоуто, за да изпълня още много страхотни песни на българската публика.  - Би ли останала да живееш в България? Харесва ли ти тук?  - Да, бих искала да живея в България! Харесва ми климатът и най-вече слънцето, което ми липсва в Москва. Хората тук са много мили, спокойни и отзивчиви.  В момента уча български език защото много бих искала да изпълня песен на български. Още веднъж искам да благодаря на българската публика за топлото отношение след изпълнението ми в шоуто. За мен е щастие, че публиката и треньорите харесват гласа ми. Мечтата ми е да пея, да правя много концерти и музиката да обединява хората по света.", "date": "2018.03.23", "title": "Анастасия Белявская пред в. \"Шоу\": Поли е мой идол, мечтая за дует с нея!"}
{"url": "https://www.blitz.bg/svyat/stana-yasno-za-kakvo-e-nastoyaval-dzhikhadistt-koyto-drzha-zalozhnitsi-vv-frenski-supermarket_news588157.html", "text": "Мъжът, който държа заложници в супермаркет в южната част на Франция, е настоявал за освобождаването на терориста от „Ислямска държава”, който през ноември 2015 година потопи в кръв Париж, Салах Абдеслам, съобщава LCI. Мъжът е известен на френските спецслужби. По данни на телевизионния канал, той е бил добре въоръжен, включително и с гранати.  Френската полиция подозира, че нападателят е мароканец.     Както БЛИЦ съобщи, при инцидента в супермаркет Super U в Треб загинаха един или двама души. Терористът е заявил принадлежност към „Ислямска държава”.   Салах Абдеслам е един от главните организатори на терористичния атентат в Париж на 13 ноември 2015 година, при който бяха убити 130 души, а над 300 – ранени. Абдеслам бе задържан през март 2016 година в Моленбек и екстрадиран във Франция. Превод: БЛИЦ    ", "date": "2018.03.23", "title": "Стана ясно за какво е настоявал джихадистът, който държа заложници във френски супермаркет"}
{"url": "https://www.blitz.bg/obshtestvo/izvnredno-v-blits-arestuvakha-dilri-s-5-kilograma-droga-zrelishchni-snimki_news588188.html", "text": "Наркодилъри с рекордните за българските стандарти 5 килограма марихуана бе арестуван при зрелищна спецоперация на полицията във Велико Търново, научи БЛИЦ. Търговеците на дрога били засечени на улица \"Симеон\" близо до мола в центъра на града.  Униформените действали мълниеносно и проснали бандитите директно на улицата пред слисаните погледи на случайни минувачи.   Очаква се дилърите да бъдат задържани първоначално за 72 часа, а след това районната прокуратура в Болярската столица да им повдигне обвинения.  От МВР се заканиха, че ще бъдат безкомпромисни към дилърите. Очаква се в близките дни подобни операции да стартират и в други големи градове на страната. Ивайло КРАЧУНОВ", "date": "2018.03.23", "title": "Извънредно в БЛИЦ! Арестуваха дилъри с 5 килограма дрога (ЗРЕЛИЩНИ СНИМКИ)"}
{"url": "https://www.blitz.bg/kriminalni/forbs-razkaza-s-kakva-tsel-fbr-izpolzva-telata-na-mrtvtsi_news588103.html", "text": "Федералните експерти от ФБР разказаха пред сп. \"Форбс\", че разузнавателните служби започват да използват пръстите на мъртви престъпници все по-често, за да отключват техните смартфони. Адвокатите заявиха в публикацията, че полицията има пълно право да прави това. Експерти, които отказват да назоват имена, потвърдиха, че наскоро полицията в Ню Йорк отворила смартфона на загинал наркоман, за да получи достъп до контактите на дилъра. Полицията просто сложила пръста на мъртвеца върху устройството.  Източникът каза, че разузнавателните служби се опитали да отключат и смартфона на Абдул Разак Али Артан, който през ноември 2016 г. организира касапницата в Охайо. Опитът на полицията се превърна в провал. Когато ФБР имала достъп до тялото на престъпника, неговият iPhone трябвало да се отключи с парола с номера. Превод: БЛИЦ    ", "date": "2018.03.23", "title": "\"Форбс\" разказа с каква цел ФБР използва телата на мъртъвци"}
{"url": "https://www.blitz.bg/intsidenti/stikhii/pyaschna-burya-vrkhletya-grtskiya-ostrov-krit-snimkivideo_news588161.html", "text": "Пясъчна буря, дошла от Северна Африка, обхвана гръцкия остров Крит и достигна до централната част на страната, съобщи в. „Катимерини”. Високата концентрация на пясък във въздуха му придаде оранжево-червен оттенък. Министерството на здравеопазването в Гърция издаде препоръки към населението във връзка с метеорологичните условия. Хората с дихателни заболявания, сърдечни проблеми и тези над 65 години трябва да ограничат физическата си активност, особено на открито. На всички граждани се препоръчва да носят маски в зоната на бурята.  Метеоролозите прогнозират, че ситуацията ще се нормализира през почивните дни.  По данни на националната обсерватория в Атина честотата на подобни явления през последните 20 години се е увеличила двойно, а интензивността им – с 50 на сто.  Причина, според специалистите, е разширяването на пустинните райони в Северна Африка и увеличаване на количеството прах, пренасян от вятъра.       Източник: БГНЕС", "date": "2018.03.23", "title": "Пясъчна буря връхлетя гръцкия остров Крит (СНИМКИ/ВИДЕО)"}
{"url": "https://www.blitz.bg/blits-tv/eksploziya-oteknala-v-supermarketa-ss-zalozhnitsite-marokanetst-e-likvidiran-video_news588176.html", "text": "Терористът, който простреля полицай и взе заложници в супермаркет във френския град Треб, е убит. Според непотвърдена информация от няколко международни медии, това е станало, след като в обградения супермаркет е имало експлозия. Френският министър-председател Едуард Филип определи случилото се като терористичен акт.     Френските медии съобщават, че нападателят, за когото се смята, че е мароканец, бил познат на службите за сигурност. Той вече е бил арестуван и осъждан за незаконно притежание на оръжие.     „Фигаро“ твърди, че по време на заложническата драма 45-годишен полковник от полицията е бил разменен срещу един от заложниците в супермаркета.     Полицай, който е участвал в операцията за освобождаване на заложниците, взети от мароканския терорист в супермаркет в градчето Треб, е ранен, преди отрядът да успее да убие извършителя, твърдят източници на АФП. Превод и редакция: БЛИЦ", "date": "2018.03.23", "title": "Експлозия отекнала в супермаркета със заложниците - мароканецът е ликвидиран (ВИДЕО)"}
{"url": "https://www.blitz.bg/svyat/nov-koshmar-vorzhen-nakhlu-v-uchilishche-vv-finlandiya-uchenitsite-sa-vtre_news588168.html", "text": "Въоръжен мъж е влязъл в училище във финланския град Оолу, съобщава Yle. Полицията провежда операция за неутрализирането му. Полицията е обградила сградата на училището и проверява околностите му.     Полицаите са отправили призив към учениците и учителите да изпълняват инструкциите, които получават.     Засега не се съобщават повече подробности.          ", "date": "2018.03.23", "title": "Нов кошмар! Въоръжен нахлу в училище във Финландия, учениците са вътре!"}
{"url": "https://www.blitz.bg/svyat/zaginalite-pri-zalozhnicheskata-drama-vv-frantsiya-veche-sa-trima-video_news588167.html", "text": "Френската полиция подозира, че нападателят, взел заложници в супермаркета във френския град Треб, е мароканец, който е бил познат като потенциален екстремист. По данни на BMF загиналите вече са трима. Прокуратурата съобщава, че нападателят се заклел във вярност на „Ислямска държава“.  полицай бе ранен, а мъж взе заложници в супермаркет при два отделни инцидента в един и същи район на Франция. Служителят на реда е бил прострелян в градчето Каркасон, а въоръжен нападател стрелял и взел няколко души за заложници в Треб, на 15 минути път с кола оттам.     Според източник от френските сили за сигурност автомобилът, каран от мъжа, прострелял и ранил полицай в Каркасон, е открит пред супермаркета в разположения наблизо град Требе, където са взети заложници.     Смята се, че нападателят е убил двама от заложниците в супермаркета. Очевидци разказали, че той настоявал за освобождението на Салах Абдеслам – единственият оцелял от парижките атентати на 13 ноември 2015 години, който наскоро беше изправен пред съда. Репортери твърдят, че майката на нападателя била в района на супермаркета.     Кметът на Треб Ерик Менаси заяви, че по време на нападението в супермаркета в града, след което са взети заложници, нападателят е скандирал ислямистки лозунги.     Кметът заяви, че мъжът е влязъл в магазина, крещейки „Аллах Акбар (Бог е велик!), ще ви избия!“.     Същевременно френската полиция съобщи, че все още не може да потвърди, че нападателят е убил втори човек, както бе съобщено по-рано. Кметът заяви, че има още един ранен, но състоянието му не е известно.    ", "date": "2018.03.23", "title": "Загиналите при заложническата драма във Франция вече са трима (ВИДЕО)"}
{"url": "https://www.blitz.bg/svyat/ozi-ozbrn-sdi-miliarder-koyto-go-zadlzhava-kde-da-pee_news588182.html", "text": "Легендарният рокаджия Ози Озбърн не желае да му се казва къде да изнася концертите си. Вокалистът на Black Sabbath от 70-те години на миналия век е завел дело срещу компания на милиардера Филип Аншуц заради сделка, която го задължава да пее в зала Стейпълс сентър в Лос Анджелис по време на американското си турне, ако следващата година иска да се изявява в зала O2 Арена в Лондон. Аншуц притежава и двете зали, предава profit.bg.69-годишният Озбърн твърди, че жалбата му срещу Anschutz Entertainment Group (AEG) е заради това, че обвързването му с ангажимент за концерт в Стейпълс сентър представлява “крещящо антиконкурентно поведение.”  Озбърн иска да изнесе концерт в зала O2 по време на последното си световно турне “No More Tours 2.” O2 е единствената подходяща зала за голям рок концерт в Лондон, но в Лос Анджелис има и други големи зали, в които Озбърн  може да се изявява, се казва в жалбата. В своето групово дело Озбърн иска да представлява всички изпълнители, които са принудени от AEG да се ангажират да свирят в Стейпълс сентър, ако преди това са изнесли концерт в O2. “За това съдебно дело няма никакво основание и ние ще се борим с него,” заяви Джей Марсиано, председател на и главен изпълнителен директор на AEG Presents. “Приветстваме един по-внимателен поглед върху пазара на събития на живо и по-конкретно нашите практики и тези на конкуренцията”, каза още Марсиано.", "date": "2018.03.23", "title": "Ози Озбърн съди милиардер, който го задължава къде да пее"}
{"url": "https://www.blitz.bg/svyat/zashcho-rezhimt-na-asad-izdirva-nad-1-milion-dushi_news588187.html", "text": "Тези дни изтекоха данни от сирийското вътрешно министерство, включително списъци с издирвани от властите хора. Имената наброяват над един милион, включително моето. Списъците показват имената на конкретния човек, кога е роден, къде, коя дирекция го издирва. В моя случай това е Главна дирекция „Сигурност“ или както е известна на сирийците – Мухабарат.Други колеги и активисти са издирвани от цели четири подразделения на Държавна сигурност. Общото между всички ни е, че дейността ни се смята за антидържавна и поради това се изисква незабавният ни арест. Поради това, че някои от нас живеят в други страни – а аз съм и роден в България – арестът може да се извърши при навлизане в Сирия или от властите на съюзни на Дамаск държави. Ние сме облагодетелствани – онези, които се намират в Сирия и години наред са устоявали на натиска, съвсем скоро могат да се озоват в затвора, пише Руслан Трад за vesti.bg.  Списъците с издирвани от Дамаск хора е директен резултат от възвръщането на част от позициите на режима, загубени през последните седем години. Руската интервенция през 2015 г. само даде повече самочувствие на Асад и беше въпрос на време властите да започнат да „разчистват сметки“. Интересното е, че в списъците с издирвани присъстват мнозина, но не и някои от лидерите на групировки или бунтовнически отряди. Те вероятно ще постигнат споразумение с властите и ще се отърват. За други е ясно – ако са в Сирия, ще бъдат намерени и арестувани, както става сега с жителите на Източна Гута, които са изселвани от домовете си. Вече се появиха първите кадри на залавяни и измъчвани жители на град Хамурия, който наскоро беше завзет от проправителствените сили. „Всичко е наред в Дамаск“ Тази фраза се превърна в мантра за поддръжниците на режима в Сирия още от началото на въоръжения бунт в страната и днес отново я използват, когато са запитвани какво се случва в Сирия. Неслучайно, именно тези думи използвам за заглавие на една от главите на книгата си „Убийството на една революция“.  За поддръжниците на Асад, бойните действия не бяха война, а вместо това казваха „антитерористична операция“. Този наратив се запази до днес. През последните шест години, българската общественост беше въвлечена в сирийската информационна война между две противостоящи си тези. Този сблъсък се пренесе и сред арабската общност в България и като цяло в Европа, а у нас той се засили през 2013 година. Постепенно, едновременно сирийски дипломати и представители на опозицията опитваха да привлекат подкрепата на една или друга политическа формация, за да получат повече обществена подкрепа. В София това състояние на отричане на действителността от страна на режима в Сирия можеше да се види съвсем ясно в първите години на бунта през март 2011. Тази част от сирийската общност, която подкрепяше правителството, показно организираше празненства и събирания, на които бяха канени български гости, приятели и дори представители на местните власти. Бунтът трябваше да бъде представен като терористично нападение срещу иначе светската държава. Хората, подкрепящи правителството на Сирия в България, се знаят. Те не са чак толкова много, че да останат встрани. Онова, което ги прави силни, е фактът, че разполагаха и продължават да разполагат със средства, с които да подпомагат каузата си. Голяма част от тези хора познавам от времето, когато аз самият общувах с тях в рамките на Студентския сирийски съюз и в посолството, където работеше по онова време баща ми. Тези познанства датираха много преди избухването на бунта и малко по малко отшумяха с развитието на революцията в Сирия. През годините след 2011-а този натиск и психологически тормоз започна да се засилва. Това в никакъв случай не беше само моя ситуация – така се действаше срещу всички, които изразяваха публично несъгласието си с политиките на правителството в Сирия. Подмятания, обиди, обвинения, фабрикуване на реалност – това са само част от инструментите, които се използват в опит да се притисне някой без силови методи. За мен, който живеех в България, нямаше как да се приложат последните, но не такава беше ситуацията за моето семейство в Сирия. През 2013 г. бях привикан в посолството от тогавашния изпълняващ длъжността посланик Башар Сафие Разговорът беше по-скоро монолог, в който сирийският посланик изнасяше лекция за ситуацията в Сирия, която според него аз не съм разбирал правилно. Сафие не допусна никого в стаята, и тъй като моят арабски не е от най-добрите, започна на английски език. Тези разговори винаги започваха по един и същи начин: „Аз също подкрепях в началото протестите, но…“ и „не смятам, че Башар Асад не е допуснал грешки, но…“, и се преминава през „срещу Сирия има заговор и лъжите са изработени много добре“, за да се стигне до „ти си млад и не можеш да разбереш историята – не допускай да те манипулират“. Обикновено, ако слушателят все пак се окаже инат и държи на своята гледна точка, следва заплаха. В този случай тя дойде почти в началото на срещата. Помня почти всеки детайл от онзи ден. „Знаеш, че чичо ти е още в Сирия.“ Тези думи означаваха пределно ясна заплаха. Всичко се свеждаше до това, че посолството виждаше проблем в публикациите, които имах в български издания, и тезите, които защитавах по време на гостувания в предавания. Също така дейността ми в активистките кръгове не се нравеше на сирийското представителство в България. Тогава посланикът предложи сделка. „Публикувай на блога си интервю с мен – ми каза и извади папка от шкафа на бюрото си, – и тази папка няма да отиде в Сирия. Разбери ме, аз не искам да се стига дотам, затова трябва да направиш нещо, за да се успокоят там.“ Под „там“ той имаше предвид управлението в Сирия и Държавна сигурност, отговаряща за антидържавни дела, в това число и сред общностите, живеещи извън Сирия. Целият разговор с посланика съм го предал с детайли в книгата си. Днес, заплахите от 2013 година са реалност. Заради дейността ми съм вкаран в списък с издирвани, заедно с още много хора – някои само заради изказване на мнение. Сирийската опозиция често е обвинявана, че мнозина от членовете ѝ са бивши асадисти, които са подкрепяли сляпо държавния апарат. В една степен аз бях в този кюп, защото наистина имах убеждението, че всичко, в което вярвам, е истина, а нещата, които се казват срещу Башар Асад и изобщо срещу управлението на Сирия, са конспирация и лъжа. Опозицията наистина е съставена от немалко хора, участвали във властта, и това е явно. Но след като в продължение на четиридесет години не е имало реален политически живот, откъде може да се очаква да възникне опозиция? В Сирия активистите бяха затваряни, изчезваха понякога дори направо от улицата. Преподаватели и други личности, за които стана дума, бяха арестувани без предупреждение – някои от тях прекараха половината си живот в затвора. Може би сте чували някой да казва: „Ама той е лекар, как ще извърши подобни неща?“ Виждал съм Башар Асад на живо. Виждал съм и неговото семейство, децата му. Разговарял съм с личната му охрана, когато той беше на официално посещение в България през ноември 2010 година по покана на президента Георги Първанов. Тогава Асад дойде с цяла делегация, включително външния министър Уалид ал Моалем, съветника на президента по политически и медийни въпроси Бусайна Шабан, министъра на икономиката и търговията Ламия Аси, както и помощника на министъра на външните работи Абдул-Фатах Амура. Някои от хората, посрещнали тогава Асад в София, днес са част от политическите кабинети в министерства и в президентската администрация. За тях тази публикация и много като нея, са просто смехотворни писания, които не заслужават внимание. Предполага се, че днес в Сирия има около 200 000 затворници. Най-малко 13 000 са убити при мъчения в един от най-строгите затвори в страната – в Сидная. Най-малко 4000 жени се намират в центровете за задържания без присъди, а според правозащитни организации те са подлагани на системни изнасилвания. През последните години редица хора рискуваха живота си, за да изкарат данни за тези мъчения и арести, като например т.нар. „Цезар“ – бивш служител на администрацията, който е участвал в документирането на смъртни слуаи на арестанти. Трагикомично е, че радикалните групи, официалните властите и всеки, потискал опозиционни виждания, разполагат с какви ли не оръжия, но се плашат от онези, които разполагат единствено с думи. За мен и други анализатори, журналисти и активисти, живеещи извън Сирия, едва ли има опасност. За много други, обаче, опасността е ежедневие и тепърва списъците с издирвани ще се увеличават, защото както Асад, така и други авторитарни управляващи вече знаят, че действията им могат да останат безнаказани.", "date": "2018.03.23", "title": "Защо режимът на Асад издирва над 1 милион души?"}
{"url": "https://www.blitz.bg/svyat/donald-tusk-sobshchi-che-mnogo-skoro-stranite-ot-es-shche-predpriemat-doplnitelni-merki-sreshchu-rusiya_news588186.html", "text": "Председателят на Европейския съвет Доналд Туск заяви, че в понеделник, 26 март, страните от Европейския съюз ще вземат допълнителни мерки по случая с отравянето на бившия руски шпионин Сергей Скрипал във Великобритания. „Допълнителни стъпки се очакват още в понеделник на национално равнище”, каза Туск.  Той не посочи точния брой на държавите, които биха взели решение да приемат дипломатически мерки срещу Русия, но уточни, че става въпрос за повече от една страна. „Повече от една, но аз не мисля, че ще бъде цялата група”, каза Туск пред журналисти.  Той призна, че между страните членки има разногласия относно мерките, които трябва да се предприемат срещи Русия във връзка с инцидента в Солсбъри.     На срещата си в четвъртък европейските лидери съгласуваха общо заявление по инцидента в Солсбъри, заявявайки, че са съгласни с оценката на британското правителство за „много вероятната” отговорност на Русия и отсъствието на „друго правдоподобно обяснение”. Освен това, на Европейския съвет бе съгласувано решението посланикът на ЕС в Русия да бъде отзован за консултации.     В близките дни отделните страни ще разгледат собствени мерки за реагиране на скандала, включително и възможността за отзоваване на дипломати. Това може да се случи в понеделник.     Бившият руски полковник от разузнаването Сергей Скрипал и дъщеря му бяха отровени в Солсбъри в началото на март. Британската страна твърди, че Русия е съпричастна със случая, а Москва отрича обвиненията. Превод: БЛИЦ    ", "date": "2018.03.23", "title": "Доналд Туск съобщи, че много скоро страните от ЕС ще предприемат допълнителни мерки срещу Русия"}
{"url": "https://www.blitz.bg/kriminalni/shok-modelka-kachi-brutalno-video-18-v-koeto-se-oplakva-che-gadzheto-y-ya-bie-skoro-ya-otkrikha-mrtva-bez-ochi-zalyata-s-kiselina_news588122.html", "text": "Малко преди смъртта си венецуелска моделка е записала шокиращо видео, в което буквално не може да бъде разпозната. В края на миналата година Кени Финол бе брутално пребита, след което решила да пусне това обръщение, в която обяснява, че й трябва време да се възстанови и да напусне страната. На снимките можете да видите, че лицето на жертвата е много подуто и напълно покрито с кървави разливи, съобщава Mirror.Кени казва, че е била пребита от приятеля й Брайън Морисио Гонзалес, който набутал пистолет в устата й и заплаши да я убие. Четири месеца по-късно, в близост до училище в Мексико, бе намерен осакатеният труп на момичето. На главата й имаше пластмасова торба, лицето й бе полято с киселина, а очите й бяха пробити. Идентифицираха жертвата по пръстовите й отпечатъци.      Брайън Гонзалес е ръководител на престъпния картел \"La Union Tepito\", занимаващ се с изнудване, трафик на наркотици и отвличане. През септември 2017 г., Кени, която мечтаела да бъде като Парис Хилтън, се разделила с него. Скоро Брайън започнал връзка с друго момиче.        Същия ден Кени каза на приятелите си, че Гонзалес я е извикал и казал: \"Вече не те харесвам, убих ги всички, за да те предупредя ... Ти си следващата\". Превод: БЛИЦ", "date": "2018.03.23", "title": "Шок! Моделка качи брутално ВИДЕО 18+, в което се оплаква, че гаджето й я бие! Скоро я откриха мъртва, без очи, залята с киселина!"}
{"url": "https://www.blitz.bg/obshtestvo/goreshcho-razkritie-na-blits-bost-na-razbitata-ot-gdbop-banda-za-izmami-s-dzhakpot-izbyaga-v-moskva-snimki_news588118.html", "text": "Подозираният като главатар на бандата за манипулиране на игрални машини за печелене на джакпот, е избягал в четвъртък в Москва, научи БЛИЦ от свои източници. Медията за първи път изважда на показ и неговите имена - Йордан Атанасов-Московския. Както агенцията ни разкри сензационно още в сряда, престъпната група за хазартни измами се е състояла от петима мъже - Цило Петров и четирима негови съучастници. Мъжете бяха задържани от отдел \"Кибер престъпност\" към ГДБОП, но ден по-късно ненадейно пуснати на свобода под безучастния поглед на отсъстваща обвинителка от Софийската районна прокуратура. Днес стана ясно, че Цило Петров и хората му са били на пряко подчинение на Московския, за когото българските специални служби имат данни, че е свързан с видни представители на руската мафия, които от своя страна се покровителстват от бивши и настоящи офицери от КГБ.  Разследване на БЛИЦ установи, че Йордан Атанасов е собственик на фирма \"Метал - 2006\" ЕООД, която има казина и игрални зали в Пловдив, Момчилград, Кирково, Джебел и Сатовча.                    Московския е притежавал и фирма за внос и разпространение \"Р.И.О. Премиер\" ЕООД, която обаче вече е невалиден лиценз. След арестите на Цило Петров и мулетата му, Йордан Атанасов-Московския усетил жегата, взел сак с дебели връхни дрехи, няколко пачки с едри европейски банкноти и излетял от летище София към руската столица преди да бъде обявен за национално издирване.  Според данни на българските служби Московския и групата му е действала не само в България и Русия, но и на територията на няколко държави от Стария континент.  По време на обиските на Цило Петров и съучастниците му в тях бяха намерени 17 000 лева, които изкарали само за няколко часа чрез манипулиране на игрални автомати. Предполага се, че с хитрата схема бандата си е докарала няколко стотин хиляди лева.  И докато Атанасов засега успява да се измъкне сух, то Цило Петров е стар познайник на МВР. Той е бил задържан на няколко пъти в чужбина и дори е изтърпял ефективна присъда. Още по-интересното в случая е, че преди седмици подобна група бе разбита в Беларус, а членовете й получиха ефективни присъди от по една година и осем месеца лишаване от свобода. Тогава прокурорите в Минск установиха, че мошениците са заграбили над 4 милиона долара.   Спецполицаите разкрили, че Цило и колегите му се занимавали и с източване на банкови карти по време на богатата си криминална дейност. Засега Петров и мулетата му мълчат като скумрии по време на разпитите, защото знаят, че ако \"пропеят\" мафиотите от Моска могат да ги направят на руска салата.  Службите, обаче са влезли в следите на Московския, за когото има данни, че е бил в съдружие с мастит строителен бос от София. Не е изключено след дни да се стигне до нови арести. Ивайло КРАЧУНОВ ", "date": "2018.03.23", "title": "Горещо разкритие на БЛИЦ! Босът на разбитата от ГДБОП банда за измами с джакпот избяга в Москва! (СНИМКИ)"}
{"url": "https://www.blitz.bg/svyat/predi-udarite-rusiya-izklyuchva-amerikanskiya-gps-nad-siriya_news588056.html", "text": "Навигационните системи на самолетите и електронните системи за позициониране GPS престанали правилно да отчитат местоположението на самолетите в Източното Средиземноморие при приближаването на Сирия, съобщи Elinotourkika с позоваване на кипърския източник Phileleftheros. Органите на гражданската авиация на Кипър и на Турция са излъчили извънредни уведомления NOTAM, от които следва, че командирите на въздушни съдове са констатирали прекъсване на сигналите на GPS в някои райони на Средиземноморието.     Вероятна причина за проблема е смущения в работата на електронните системи в района на бойните действия в Сирия или неправилна работа на спътниците за GPS, които покриват Средиземноморието.     По време на провалите в работата на навигацията във въздушното пространство са забелязани руски и американски специални самолети.     За последните два месеца са констатирани няколко подобни инцидента, обаче проблемът с GPS-навигацията особено се изострили пред последните три дни. Провалите в работата на системите възникват през различни интервали в различни райони, като се проявяват в две форми: пълно прекратяване на сигнала или неправилно определяне местоположението на въздушния съд.     Западни експерти припомнят ефективната работа на руските средства за РЕБ. На фона на съобщенията за подготовка на САЩ за ракетен удар по Сирия, може да се предположи, че Русия тества някакъв „радиоелектронен купол” над страната, или демонстрира възможностите си – крилатите ракети не могат да улучват целите си без помощта на GPS.    Превод и редакция: БЛИЦ    ", "date": "2018.03.23", "title": "Преди ударите: Русия изключва американския GPS над Сирия"}
{"url": "https://www.blitz.bg/svyat/zastrelyakha-dzhikhadista-ot-uzhasyavashchiya-atentat-vv-frantsiya-zhivite-zalozhnitsi-sa-osvobodeni_news588142.html", "text": "Заложниците от екшъна в супермаркет във Франция бяха освободени. Това обяви френското Министерство на вътрешните работи, цитирано от световните агенции. По информация на DailyMirror пък терористът е бил застрелян.  Както БЛИЦ съобщи, полицай бе ранен, а мъж взе заложници в супермаркет при два отделни инцидента в един и същи район на Франция днес. Служителят на реда е бил прострелян в градчето Каркасон, а въоръжен нападател стрелял и взел няколко души за заложници в Треб, на 15 минути път с кола оттам.  Мъжът влязъл в супермаркета към 11,15 часа местно време, след което се чули изстрели. Според очевидци мъжът крещял: \"Аз съм войник на \"Ислямска държава!\". Малко по-късно терористичната организация пое отговорност за нападението. По първоначална информация двама души са загинали.   Според кмета на града Ерик Менаси, цитиран от BFMTV, загиналият заложник е служител на супермаркета, където работел като месар. Останалите клиенти са успели да избягат от магазина.  Превод: БЛИЦ", "date": "2018.03.23", "title": "Застреляха джихадиста от ужасяващия атентат във Франция, живите заложници са освободени"}
{"url": "https://www.blitz.bg/svyat/national-interest-amerikanskiyat-spetsnaz-shche-se-vorzhava-s-ruski-pushkala_news588051.html", "text": "Американският информационен портал The National Interest публикува статията на Михаел Пек „Спецназът на САЩ скоро ще премине на руски оръжия?” (U.S. Special Forces: Soon to Be Armed with Russian Guns?) на тема използването от американски подразделения със специално предназначение на руски автомати. Според анализатора на изданието, именно руското оръжие е наистина оптималният вариант за провеждане на операции зад граница.     На фона на възобновената надпревара във въоръженията подобно решение ще постави САЩ в неудобно положение пред света. Затова командването на специалните операции на САЩ (USSOCOM) предложило да започне производство на руско стрелково оръжие на територията на Щатите.     Според експерти на портала NI, USSOCOM дошъл до такова решение след анализ на сирийската кампания. Войната в Сирия показала, че независимо от опитите на американските военни да въоръжат опозицията със съвременно американско оръжие, въстаниците все пак предпочитат да използват съветски или руски образци. Точно затова Америка планира да започне производство на руско оръжие.     USSOCOM сега води преговори с американски компании за разработка на план за направа на руско стрелково оръжие. На първо място става дума за 7,62 мм картечници \"Калашников\" и 12,7 мм картечници \"Никитин-Соколов-Волков\" („Утьос”).     В случай на успех на проекта командването разглежда вариант за снабдяване с такова оръжие командосите в САЩ.    Превод и редакция: БЛИЦ    ", "date": "2018.03.23", "title": "National Interest: Американският спецназ ще се въоръжава с руски „пушкала”"}
{"url": "https://www.blitz.bg/analizi-i-komentari/ekspert-napadatelyat-ot-frantsiya-deystva-kato-vlk-edinak_news588198.html", "text": "Нападателят, който взе заложници в магазин във Франция, действа като вълк единак. Такова мнение изрази Мохд Абуаси, директор на Центъра за близкоизточни изследвания. „Дали е привърженик на „Ислямска държава”, или член - това е под въпрос. Според мен той по-скоро е привърженик, а не е член. Има разлика”, заяви Абуаси пред Нова телевизия.  Той коментира, че във Франция има около 5 милиона мюсюлмани, повечето от тях са от Северна Африка – Мароко, Алжир, Тунис.  По думите му голяма част от тези хора са интегрирани във френското общество, но има и някои, които не са. „Броят на тези терористи може да е десетки, или стотици. Винаги ще има хора, които да се поддават на пропагандата на „Ислямска държава” и „Ал Кайда”, коментира Абуаси.  По думите му проучванията сочат, че основният мотив за тези нападения не е икономически, а е липсата на интеграция. „Досега всички известни терористи, които извършиха атентати във Франция, в Белгия, Холандия, бяха известни на полицията”, коментира още Мохд Абуаси. ", "date": "2018.03.23", "title": "Експерт: Нападателят от Франция действа като вълк единак"}
{"url": "https://www.blitz.bg/kriminalni/nakazanie/priklyuchi-odiseyata-ss-strashilishcheto-na-naglite-grebetsa-nyama-da-vidi-byal-den_news588204.html", "text": "Софийският градски съд осъди на доживотен затвор Любомир Димитров - Гребеца за две убийства – разстрела на Юлиан Лефтеров – Кокошката, на 8 януари 2009 г., и на Иван Пайнавелов - Сапата, на 12 април 2009 г. край Бистрица. Гребеца излежава 10-годишна присъда като част от бандата за отвличания \"Наглите\". За първото убийство Гребеца получи 18 г., за второто - доживотен затвор, затова му се налага по-тежкото наказание. Той трябва да го изтърпи при специален режим. Освен това, трябва да заплати 300 хиляди лева кръвнина на родителите на Юлиан Лефтеров - Анета и Георги Лефтерови.  Основната заслуга за присъдата е на прокурор Антоанета Близнакова, която дълги години поддържаше обвинителната теза срещу \"Наглите\" заедно с колегата си Бисер Кирилов.     Дъщерята на Иван Пайнавелов не стъпи като граждански ищец на делото. Димитров трябва да заплати и към 20 хиляди лева разноски по делото, за които съдът издаде служебно изпълнителен лист. Въпреки че в момента Гребеца е в затвора, съдът му наложи и мярка \"задържане под стража\", тъй като за отвличанията му остава да изтърпи още около 5 месеца лишаване от свобода.     Освен това, той работи зад решетките. Поради тази причина, за да се предотврати евентуално негово бягство след края на присъдата му за \"Наглите\", съдът му определи \"задържане под стража\", което ще бъде реализирано веднага, след като изтекат 5-те месеца затвор по другото дело. Любо Гребеца е един от осъдените, които често искат условно предсрочно освобождаване. Досега той безрезултатно се е възползвал два пъти от тази възможност.     Доживотната присъда не е окончателна, подлежи на обжалване пред Софийския Апелативен съд. \"Не съм убил никой, бях много близък и с двамата. С Иван Пайнавелов никога не сме се карали\", каза в последната си дума пред съда Любомир Димитров. Техните тела бяха открити в Плана планина през 2010 г. Основен свидетел срещу Любо Гребеца е неговият доскорошен приятел от \"Наглите\" Даниел Димитров - Данчо Релето.     Според прокуратурата основният мотив за убийството на Лефтеров бил проваленият му опит за мнимо отвличане. Целта била да се вземат пари от вуйчото на Юлиян. Мотивът за разстрела на Сапата пък бил скандал между него и Гребеца за джип. Прокуратурата поиска доживотен затвор.    ", "date": "2018.03.23", "title": "Приключи одисеята със страшилището на „Наглите“! Гребеца няма да види бял ден"}
{"url": "https://www.blitz.bg/kriminalni/prestplenie/okonchatelno-sheft-na-zdravnata-kasa-v-lovech-ostava-pod-domashen-arest_news588217.html", "text": "Апелативният съд във Велико Търново потвърди определението на Окръжния съд в Ловеч, с което на директора на Здравната каса в Ловеч Антонио Маринов беше аложена мярка за неотклонение \"домашен арест\". Определението е окончателно и не подлежи на обжалване. Съдът не уважи протеста на прокуратурата в Ловеч, с който се искаше постоянна мярка за неотклонение \"задържане под стража\", както и частната жалба на защитниците на Маринов, с която те искаха да не бъде налагана никаква марка, тъй като няма доказателства по досъдебното производство.     Директорът на ловешката Здравна каса беше арестуван миналия четвъртък с обвинение за длъжностно престъпление, заради подписани неправомерно договори с  частната болница \"Кардиолайф\". Според обвинението с това той е ощетил бюджета на касата с почти един милион лева.    ", "date": "2018.03.23", "title": "Окончателно: Шефът на Здравната каса в Ловеч остава под домашен арест"}
{"url": "https://www.blitz.bg/foto/sled-zimata-dupki-i-po-magistrala-maritsa-snimki_news588218.html", "text": "Свлачища и разбита асфалт остави зимата на пътния възел „Симеоновград“ на магистрала „Марица“. В южната част на няколко места има свличания на почвата, които са достигнали до асфалтовата настилка, информира „Булфото“. Земни маси и растителност са затворили няколко канавки по които се изтича водата. От пропадането на почвата е разрушена и предпазната ограда на магистралата.     На една от тангентите на две места е разбита и асфалтовата настилка.    ", "date": "2018.03.23", "title": "След зимата – дупки и по магистрала „Марица“ (СНИМКИ)"}
{"url": "https://www.blitz.bg/svyat/seks-rabotnichki-se-oplakakha-ot-izchezvane-na-porno-materialite-im-v-google_news588080.html", "text": "Еротичните файлове със съдържание изчезнаха от Google Диск-а. Това се оплакаха секс работници по света, съобщава лента.ру, позовавайки се на портала за дънни платки. Според еротичните уеб модели, които печелят от продажбата на техни снимки и видеоклипове, проблемът със съхранението става очевиден, когато клиентите, които платят поръчката, нямат достъп до закупените файлове.  Работниците в сексуалната индустрия добавят още, че съдържанието може да изчезне от трезора напълно и без предупреждение. Поради това съветват колегите да съхраняват данните си на други сървъри и да имат резервни копия на материали.  В отговор представители на Google припомниха потребителското споразумение, което забранява съхраняването на изображения и видеоклипове с порнографско съдържание на диска. Особено строги са правила относно търговията с порно материали. Системата конкретно отбелязва провокативни имена на файлове и ги блокира. Превод: БЛИЦ", "date": "2018.03.23", "title": "Секс работнички се оплакаха от изчезване на порно материалите им в Google"}
{"url": "https://www.blitz.bg/foto/vv-varna-otpraznuvakha-tri-dni-po-rano-denya-na-trakiya-zaradi-vizitata-na-erdogan-snimki_news588160.html", "text": "Представителна рота на военноморските сили, политици, организации и граждани се поклониха пред Арката на 8-ми Приморски полк и отдадоха почит на героите по случай превземането от българската войска на 26 март преди 105 години на \"непревземаемата\" Одринска крепост. Днес се чества и Денят на Тракия. Честванията бяха изместени по-рано заради визитата на турския президент Реджеп Ердоган във Варна в понеделник, съобщава „Булфото“. Ден на Тракия е 26 март, приет за един от дните в българския културно-исторически календар. На този ден се чества подвигът на българските войни, паднали край Одрин и из тракийските полета, както и почитта и паметта към хилядите българи - тракийски бежанци, намерили подслон в пределите на България и запазили родовата си памет.     Чества се като годишнина от деня, в който е превзета Одринската крепост на 26 март 1913 г. от Българската армия през Балканската война (1912-1913). Пленени са 14 турски генерали, 2000 офицери, 50 000 войници, 413 оръдия, 46 тежки картечници, 90 000 снаряда, 12 000 000 патрона и друго имущество. Българите губят в атаката 1316 убити и 6329 ранени. Победата донася свободата на тракийските българи.    ", "date": "2018.03.23", "title": "Във Варна отпразнуваха три дни по-рано Деня на Тракия заради визитата на Ердоган (СНИМКИ)"}
{"url": "https://www.blitz.bg/obshtestvo/regioni/tova-malko-angelche-stopli-srtsata-na-pernichani-snimka_news588178.html", "text": "Едно малко момиченце разтопи снега и стопли сърцата на перничани с добротата си. „Цяла сутрин чета мрънкащите статуси за това как магистралата е затворена, как Владая е ад, как снега пак ни изненада…… Вижте нещо позитивно….Нещо красиво…. Нещо добро… Вижте едно дете, което има по-голямо сърце от половината жители на този град…. Вижте един ангел с човешки образ!!! Не познавам детето, не познавам родители, но им благодаря за това, че са го възпитали по този начин да бъде ангел !!! Благодаря и на Роберто Василев който е запечатал този красив момент! Бъдете добри! Бъдете деца! Бъдете преди всичко хора! Усмихнат снежен ден!\", пише Стефи Цонева във фейсбук групата „Снимай Перник, нека всички видят“.  А под поста й последваха и възторжени коментари:  Респект и уважение ,На любов към животните децата се учат от родителите си,и нали знаете един човек се познава според отношението му към животните   Браво на детенцето! Овации и за родителите,възпитали го така добре!  Душичка, малка , златна !!!  От това дете ще излезе добър човек !  Питам се защо това улично куче не ухапа това ангелче? Защото намира утеха в ръчичките на това слънчице!Макър и премръзнало то се грее от ласките на тази рожбичка!макър и животно дае то разбира обичта! Браво АНГЕЛЧЕ!  Точно на това трябва да учим децата си, да обичат животните !     Респект към родителите на това мило детенце     Това е детското сърце!!!, пишат перничани. Източник: zapernik.com", "date": "2018.03.23", "title": "Това малко ангелче стопли сърцата на перничани (СНИМКА)"}
{"url": "https://www.blitz.bg/svyat/eadaily-schinyava-konspiratsiya-kak-sashch-vorzhavat-teroristite-v-siriya-s-novi-raketi-za-grad-i-mini-ot-blgariya_news587993.html", "text": "Руският аналитичен ресурс EADaily публикува поредния си аналитичен материал посветен на българското оръжие за ислямистите в Сирия. За написването му педантично е прехвърлен огромен фактически материал от явни източници: възлагателни писма от Пентагона, фактури, корабни разписания и товарителници... Безспорно е установено, че на 16 и 25 февруари Пентагонът е получил от България на два транша общо 23 тона въоръжения и боеприпаси, които са предадени на „сирийските джихадисти”. „Дунарит” продал на САЩ 5,7 тона снаряди и боеприпаси за минохвъргачки. От България стоката е откарана в германското пристанище Бремервахен, а оттам с контейнеровоз е заминала за американския Чарлстън.     По същия маршрут на 25 февруари заминават от Сопот 17,3 тона боеприпаси – ракети „Град” и заряди за РПГ-7.     Веднага се прави обобщението, че „тези боеприпаси активно се използват именно от сирийските боевики”, „например от джихадистката групировка „Ахрар ал-Шам, базирана в провинция Идлиб”.     В публикацията се отбелязва, че Пентагонът планира по програмата CTEF да задели за сирийската „опозиция” тази година $500 млн и $300 млн за следващата. Натурално това се изразява за 2019 г. в 25 хил автомата АК-47, 1500 модернизирани картечници Калашников (ПКМ), 500 тежки картечници ДШК, 400 броя РПГ-7.     В програмата CTEF се казва, че Пентагонът възнамерява да осигури въоръжение за 60-65 хил бойци на сирийската „опозиция”, като „част от тях” очевидно са за силите на SDF начело със сирийските кюрди, а останалата част са за не забранени сирийски ислямистки групировки.     Цитираните от EADaily цифри са верни, показани са копия от автентични документи. Не са верни направените внушения, че САЩ чрез България въоръжава в Сирия терористи. С представители на тези групировки пратениците на Асад и руски дипломати сядат на една преговорна маса в Астана и разговарят като равноправни.     Сега въоръжената опозиция е базирана в Идлиб, Хама, Каламун и все още в Източна Гута. Единствено в базата Ат-Танф на сирийско-йорданската граница тя има контакт с американски военни, които могат да я въоръжават.     Това дава основание на БЛИЦ да допуска, че преобладаващата част от българското въоръжение и боеприпаси ще се окаже в разположение на кюрдите, които са толерирани от САЩ в опитите им да създадат своя държава.     Русия до известно време кокетничеше с кюрдите, които дори откриха в Москва свое представителство. После „палачинката се обърна” и проблемът стана прекалено комплициран: наистина към кого да бъдат симпатиите – към законното правителство на Сирия и подкрепящата я руско-иранска-турска коалиция или към най-онеправдания 40-милионен народ в света, лишен от държавност? Отговорът и в двата случая е обременен с морална отговорност.     Публикацията на EADaily е коректна само привидно: жонглирайки с верни факти тя иска да внуши на света, че България подкрепя международния тероризъм. Впрочем през последните години руските медии често при удобен повод се опитват да ни боднат, а това може само да ни отдалечи взаимно. И двете страни нямат интерес от отчуждаването на двата братски славянски народа.    Ганчо КАМЕНАРСКИ, БЛИЦ    ", "date": "2018.03.23", "title": "EADaily съчинява конспирация как САЩ въоръжават терористите в Сирия с нови ракети за „Град” и мини от България"}
{"url": "https://www.blitz.bg/lyubopitno/video-s-koteshki-masazh-dokosna-internet-potrebitelite_news588081.html", "text": "Видео с котка, която \"мачка\" гърба на друга, набира все по-голяма популярност в интернет. Пухестото животно не оставя другата котка дълго време сама, сякаш я мисли за пиано или й прави масаж. В същото време може да се чуе раздразнението на една от двете котки. Това предаде рен.тв. Експерти твърдят, че \"мачкането\" на меки предмети за котки е свързано със спомени от детството, когато са били хранени с майчино мляко. Превод: БЛИЦ     ", "date": "2018.03.23", "title": "ВИДЕО с котешки масаж докосна интернет потребителите"}
{"url": "https://www.blitz.bg/lyubopitno/nauka-i-tekhnologii/the-drive-ruski-kvadrokopter-se-izkachi-na-neveroyatnite-10-khilyadi-metra-visochina-video_news588055.html", "text": "В YouTube се появи видеозапис, на който руски квадрокоптер се издигна на рекордната за безпилотни апарати височина от 10 хиляди метра. Съобщението е на The Drive. Уникалният апарат е създаден от екип на руския конструктор Денис Корякин и е наречен V1. На 9 март тази година е направен експеримент дали дронът може да достигне 10-километрова височина и благополучно да се върне обратно на земята.     Апаратът е снабден с измерителна апаратура, включително каква е температурата на околния въздух – минимумът от -50 градуса по Целзий е достигнат на височина 8000 метра. Превод:  БЛИЦ          ", "date": "2018.03.23", "title": "The Drive: Руски квадрокоптер се изкачи на „невероятните” 10 хиляди метра височина (ВИДЕО)"}
{"url": "https://www.blitz.bg/svyat/fenovete-na-pishchnite-formi-sa-v-shok-kim-kardashiyan-e-stanala-kato-fidanka-snimka_news588083.html", "text": "Известният американски модел Ким Кардашиян, известна с пищните си форми, заради които в света станаха модерни големите гърди и бедра, публикува на своята страница в Instagram снимка, на която тя изглежда значително по-слаба. На снимката звездата позира с бански костюм. Нейните задни части за закрити със златист топ, но въпреки всичко намаляването на размерите й е видимо.  Нестандартна снимка вече е събрала повече от 1 800 000 харесвания.          ", "date": "2018.03.23", "title": "Феновете на пищните форми са в шок: Ким Кардашиян е станала като фиданка (СНИМКА)"}
{"url": "https://www.blitz.bg/svyat/studenata-voyna-v-kralskoto-semeystvo-elizabet-ii-ne-mozhe-da-disha-kamila-grozni-skandali-se-razigravat-v-bkingamskiya-dvorets_news587675.html", "text": "За никого не е тайна, че Елизабет II е враждебно настроена по отношение на втората жена на сина си Чарлз – Камила. Съвсем скоро ще излезе книга на писателя Том Бауър, в която подробно се разкриват доста от конфликтните ситуации, които произхождат между кралицата и съпругата на сина ѝ.Кралица Елизабет II никога не е одобрявала връзката на сина си с Камила Паркърс. Дори когато  и двамата вече са били разведени. Том Бауър повдига леко завесата около студената война в кралското семейство и непоносимостта на кралицата към снаха си.   В книгата лъсна скандален разказ как като изпила няколко чаши мартини, Елизабет II оскърбила Камила, наричайки я неморална жена.  „Тя каза на Чарлз, че никога не би оправдала неговото прелюбодеяние и няма да даде прошка на Камила затова, че след раздялата с Даяна не го е оставила. По мнението на кралицата, отношенията на съпрузите още могат да се коригират. Елизабет II също отбелязала, че не желае да има нищо общо с тази „зла жена“, пише Daily Mail. Майката на кралицата също е била против отношенията на двойката.  Пътят на принц Чарлз и Камила към олтара също бе доста драматичен. Кралицата не бе особено щастлива да даде шанс на този брак, но въпреки това го направи. Сватбата се състоя на 9 април 2005 г. в параклиса „Свети Георги“, същото място, където скоро ще разменят клетви и принц Хари и Меган Маркъл. Всъщност принц Чарлз е фокусът на неразрешената биография, която според авторите разкрива кралски „интриги и злоупотреби“. Книгата на бившия репортер на BBC Том Бауър е озаглавена „Бунтовнически принц“ и е планирана да бъде публикувана утре (на 22 март). Бауър казва, че говори с повече от 120 души, които са работили или са били посрещани в Двореца. Бауър твърди, че работата му „разкрива кралско семейство, изпълнено с интриги и злоупотреби“. Авторът разказва, че има още доста неразкрита информация, но е убеден, че ще стигне до дъното й.  Бауър също е написал биографии за Тони Блеър, Саймън Коуъел и Ричард Брансън. Превод и редакция: БЛИЦ   ", "date": "2018.03.23", "title": "Студената война в кралското семейство: Елизабет II не може да диша Камила, грозни скандали се разиграват в Бъкингамския дворец"}
{"url": "https://www.blitz.bg/svyat/uzhas-v-riga-mzh-i-zhena-yadokha-ot-sobstvenata-si-plt-na-zhivo-vv-feysbuk-snimkivideo-18_news587765.html", "text": "Латвийската полиция започна проверка, след като във фейсбук бяха излъчени на живо скандални кадри, на които мъж и жена ядат от собствената си плът, съобщава „Дейли мирър”. По време на пърформанса ESHATOLOĢIJA,  който художникът Артур Берзинш е организирал в една от галериите в Рига, мъж в стерилен костюм реже кожа от гърбовете на мъж и жена, изпича я, а после ги кара да я ядат.  Идеята на автора била да покаже какво ще се случи с хората, когато всички запаси от храна свършат.  Сега полицията проверява наистина ли мъжът и жената са яли от собствената си плът.  Все още не е ясно и дали кожата наистина е била отрязана от телата на участниците в пърформанса, или всичко е било постановка.  По данни на „Дейли стар”, властите в Латвия обмислят какво обвинение да повдигнат срещу художника канибал.       Превод: БЛИЦ", "date": "2018.03.23", "title": "Ужас в Рига: Мъж и жена ядоха от собствената си плът на живо във фейсбук (СНИМКИ/ВИДЕО 18+)"}
{"url": "https://www.blitz.bg/svyat/krasivata-ofeliya-khvrli-ludi-pari-za-da-zalichi-aziatskite-si-cherti-i-da-zaprilicha-na-tova-videosnimki-18_news586867.html", "text": "Офелия Ванити е жена, самопровъзгласила се за човешката кукла. Тя е похарчила десетки хиляди долари за козметични процедури, за да заприлича на кукла Барби. Офелия Ванити е на 30 години и е от Лос Анджелис, има азиатски или по-точно китайски корени. Офелия хвърля 4000 долара, за да промени клепачите си и да направи чертите си да изглеждат „по-западни“, както на нейния идол – куклата, пише The Sun. Офелия преди и по време на операцията на очите  Освен операцията на клепачите, звездата от Instagram, която има повече от 70 000 последователи в мрежата, е претърпяла ринопластика и ежемесечни инжекции с ботокс и филъри, за да поддържа неестествената си визия.  Куклата със своя приятелка  „Просто мисля, че Барби е много емблематична. Определено не се опитвам да бъда расист. Има много различни кукли Барби, особено днес. Те могат да се намерят с различна височина, цвят на кожата и етническа принадлежност, но винаги съм била привлечена към най-емблематичния ѝ вид“, споделя Офелия. „Затова видът ми трябваше да прилича повече на представител от европеидната раса. Имах нужда от тези операции, които се случиха за период от шест години. Надявам се, че ще ми дадат повече увереност.“ Офелия разказва, че все още е в процес на възстановяване на увереността си, след като години наред се е борила с комплексите си. „Когато бях в гимназията, имах анорексия. Определено вече не съм анорексичка, но не мисля, че съм се възстановила напълно, защото винаги ще имам ниско самочувствие по отношение на тялото си. Освен това страдам и от телесната дисморфия“, споделя още човешката кукла. Инжекции с ботокс и филърите много помагат на самочувствието ѝ. Самата Офелия смята, че именно липсата на самочувствие е причина за силното ѝ желание да прилича на човешка кукла.  Офелия в дома си със сегашния си приятел. Тя твърди, че той я подкрепя в начинанието. Превод и редакция: БЛИЦ", "date": "2018.03.23", "title": "Красивата Офелия хвърли луди пари, за да заличи азиатските си черти и да заприлича на ТОВА! (ВИДЕО/СНИМКИ 18+)"}
{"url": "https://www.blitz.bg/obshtestvo/top-5-profesii-na-khorata-koito-izneveryavat_news588156.html", "text": "Aко се притеснявате, че партньора може някой ден да ви изневери, проверете в тази класация кои професии са най-предразполагащи към подобни действия. Всяка връзка минава през своите възходи и падения, но не всеки би намерил решението на проблема в изневярата. Според проучвания обаче е доказано кои са най-рисковите професии за семейния живот и лоялността към партньора:1. Авиация  Нищо против летците и персонала на самолета, но хората с тази професия най-често кръшкат и мамят партньора. Те имат не само флиртове за една нощ, но и паралелни връзки, които никак не е трудно да скрият.  Повечето хора се притесняват, че ако изневерят с някой, който виждат често - съсед, колега или познат, може това да се отрази пагубно на връзката им, но сексът с човек, който е кацнал за малко и едва ли ще видят повече е съвсем друга работа. 2. Здравеопазване  Докторите и медицинските сестри работят много дълги смени, които постоянно се менят и освен всичко ги викат по спешност. Ето как много лесно могат да скрият изневярата.  От друга страна тази професия е много натоварваща, а изневярата обикновено има за цел да отпусне напрежението. 3. Бизнес  Влиятелните хора изневеряват. Защо ли? Защото им е много лесно. Всеки се опитва да ги впечатли и да спечели дивиденти, а шефовете обикновено имат голямо его, което лесно може да бъде подмамено към интимни ласки извън семейното ложе. 4. Спорт  Спортистите са много харесвани заради чудесната форма, която поддържат. От друга страна ненаситните партньори си представят по-продължителен акт с тях.  Например на тазгодишните олимпийски игри в Пьонгчанг, Южна Корея, бяха осигурени 110 хил. презерватива за 2 925 спортиста, което прави средно по 37 броя на човек! 5. Изкуство  Музиканти, модели, актьори, фотографи - животът на тези хора е пълен със събития, купони и.. питиета.  Повечето от тях са млади и смятат, че имат много време да живеят и не бързат с дългосрочните връзки.  Хората на изкуството често са егоистични и страстни и не мислят много как биха могли да наранят близките си. 5. Нощен живот  Диджеи, танцьори, сервитьори - те също работят в развлекателния бизнес, а той е много коварен за сериозните отношения.  Кой не флиртува с бармана и сервитьорката? При толкова много подпийнали обожатели на хората от тези професии им е доста трудно да устоят на изкушението. ", "date": "2018.03.23", "title": "Топ 5 професии, на хората, които ИЗНЕВЕРЯВАТ!"}
{"url": "https://www.blitz.bg/obshtestvo/karakachanov-sreshcha-s-erdogan-bi-bila-mnogo-polezna_news588089.html", "text": "Има учебни заведения, които се финансират частно. Директорката твърди, че това било интеграция? За какво онази част където не се говори български, ще се интегрира на чужд език? Интеграция трябва да се говори предимно на български. Това каза министърът на отбраната Красимир Каракачанов пред медии в кулоарите на парламента по повод тържеството на турски език в забавачка. Военният министър даде коментар и за срещата с Ердоган като обясни, че би била много полезна за България и че страната ни трябва да поддържа добри отношения и с ЕС, и с Турция. Никол ИВАНОВА, БЛИЦ", "date": "2018.03.23", "title": "Каракачанов: Среща с Ердоган би била много полезна"}
{"url": "https://www.blitz.bg/obshtestvo/valeri-simeonov-dazd-proveryava-reklamen-klip-za-lotariyna-igra-v-koyto-mozhe-da-uchastvat-detsa_news588092.html", "text": "Aгенцията за закрила на детето осъществява проверка на рекламен клип за лотарийна игра, в който има съмнение, че участват деца. Това каза вицепремиерът Валери Симеонов по време на петъчния парламентарен в отговор на въпрос на народния представител от ПГ на „БСП за България“ Теодора Халачева за рекламни клипове с деца. „Относно излъчения в електронните медии рекламен клип с участието на състезателка от Българската федерация по художествена гимнастика Държавната агенция за закрила на детето е изискала информация от председателя на Българската федерация по художествена гимнастика и от организатора на лотарийната игра. От изпълнителния директор на фирмата е предоставена информация, че в заснемането на клипа не са участвали деца - в подкрепа на което са предоставени седем броя копия на договори на заснетите лица. Договори с артисти, изпълнители, видно от които всички те са пълнолетни“, заяви Симеонов.  Той поясни, че в момента проверката продължава, тъй като не се приема 100% достоверността на информацията и се иска от Българската федерация по художествена гимнастика да подаде справка. ", "date": "2018.03.23", "title": "Валери Симеонов: ДАЗД проверява рекламен клип за лотарийна игра, в който може да участват деца"}
{"url": "https://www.blitz.bg/obshtestvo/ministr-angelkova-platikh-s-lichni-sredstva-ptuvaneto-si-do-los-andzhelis_news588078.html", "text": "Ще имаме удължаване на зимния сезон, което е добре и за нас, и за любителите на зимните спортове. Към момента сезонът върви много успешно. Имаме около 16% ръст на приходите сравнение с миналата година. Основно идват туристи от страните-съседки, после са тези от Великобритания и Германия. Имаме голям ръст на италиански и австрийски туристи, въпреки че са ни конкуренти. От Русия също идват туристи. Това заяви министърът на туризма Николина Ангелкова в ефира на bTV. Запитана дали има опасност руските туристи да не посещават България, тя отговори: \"Наскоро имах посещение в Москва. Със сигурност руският министър на туризма заяви, че България ще е предпочитана дестинация за руските туристи. Миналата година 547 000 руски туристи са посетили страната, като 80-90% са през месеците май-октомври. Имат около 350-380 000 имота на родното Черноморие\".  \"Винаги водим диалога Гърция - България и какво избират българите. Колкото българи поосещават Гърция, толкова гърци посещават България. За цялата година 1 150 000 гръцки туристи са посетили България, а 1 200 000 българи са посетили Гърция\", добави Ангелкова.    Относно сигнал за незаконна постройка на плаж Делфин, министърката каза: \"Ще направим проверка. Попринцип всички схеми, които се одобряват, трябва да са в активната пясъчна площ. Установили сме нередовности и на други плажове\".   \"Много известни актьори и продуценти ме поканиха на Оскарите. Всичко свързано с киното харесвам и смятам, че с киното можем да популяризираме страната. Една Хърватска например основно разчита на киното, за да привлича туристи от далечните пазари\", заяви тя.  Запитана как е отишла там, министърката отвърна: \"Естествено като частно лице отивам, взела съм си отпуск, платила съм си самолетния билет, и хотела. Имам достатъчно средства да отида до Лос Анджелис, всичко е с мои лични средства\", добави тя.  \"Силвестър Сталоун харесва нашата страна и хиляди пъти е казал, че пак ще я посети. Това само по себе си е реклама за нашата страна. Има и такива артисти, на които не им харесва България и казват, че има много какво да се работи и какво да се направи още. Все пак тези хора посещават всевъзможни луксозни места и пътуват много по света\", каза още Ангелкова.     ", "date": "2018.03.23", "title": "Министър Ангелкова: Платих с лични средства пътуването си до Лос Анджелис"}
{"url": "https://www.blitz.bg/obshtestvo/goranov-i-borisov-s-prestizhna-nagrada-v-parlamenta-snimki_news588105.html", "text": "Награди на благодарността се провеждат в парламента. Премиерът Бойко Борисов и финансовият министър Владислав Горанов бяха наградени за помощта им към семействата с репродуктивни проблеми, увеличавайки възможността за повече ин витро процедури. \"Приемам наградата с огромен респект към каузата. Ние искаме да се грижим за родителите с репродуктивни проблеми. Помагал съм винаги със силата на своята длъжност и се надявам все повече деца да се радват на живота в България\", заяви Горанов. Никол ИВАНОВА, БЛИЦ  Снимки: Георги КОЛЕВ, БЛИЦ", "date": "2018.03.23", "title": "Горанов и Борисов с престижна награда в парламента (СНИМКИ)"}
{"url": "https://www.blitz.bg/politika/finansoviyat-ministr-reagira-po-vazhen-sotsialen-kazus_news588158.html", "text": "Не подкрепям отхвърлянето на лимитите за ваучери за храна. Това каза в парламента министърът на финансите Владислав Горанов. Той отговори на въпрос на народния представител Даниел Йорданов относно либерализиране на системата за ваучери за храна. Квотната система е заложена в Закона за корпоративното подоходно облагане и всяка година размерът им се утвърждава със Закона за бюджета. През последните години квотата на ваучери се увеличава с близо 15% годишно. Даването на ваучери не може да бъде безлимитно, защото това са загуби за бюджета от социални и данъчни приходи, посочи министърът.     Има некоректни работодатели, които намаляват възнагражденията на работниците с размера на ваучерите. Често с ваучери се купуват напитки и тютюневи изделия вместо храна, но това не е въпрос към Министерството на финансите, каза Горанов.    ", "date": "2018.03.23", "title": "Финансовият министър реагира по важен, социален казус"}
{"url": "https://www.blitz.bg/kriminalni/nakazanie/strakhovit-ekshn-v-selsko-shkolo-negramotna-mayka-vletya-v-chas-zabi-shamar-na-uchitelkata-i-zapochne-da-ya-skube_news588225.html", "text": "Неграмотна майка на 6 деца нахлула в час по физика, за да скубе и бие главния учител в поморийското село Гълъбец. Дивата саморазправа се разиграла заради отсъствията на две от децата й. Учителката в ОУ „Г.С. Раковски“ в селото отбелязвала отсъствията в дневника на класа, в съответствие с изискванията. Това обаче било посрещнато с неодобрение от майката, въпреки задължението й като родител да осигурява редовното присъствие на децата си в училище, пише burgasinfo.com.     Учителката изнасяла урок по физика и астрономия в пети учебен час на ученици от седми клас, когато майката, придружена от сина си, отворила вратата на класната стая и поискала преподавателката да излезе навън. Педагожката отказала, тъй като излизането й би довело до прекъсване на учебните занимания. Тогава обаче майката влязла в стаята, насочила се към учителката, крещейки, нанесла й шамари по лицето, хванала я за косата и я скубала.     Трима ученици от класа реагирали, хванали побеснялата жена и я извели от класната стая.     Тази стряскаща сцена, разиграла се в училището, става ясна от мотивите на Поморийския районен съд по делото срещу майката, която е неосъждана, неомъжена, неграмотна, безработна е освободена от наказателна отговорност и и е наложено административно наказание глоба от 1 000 лева, което е минимумът, предвиден в Закона.     Мотивите на съда са, че тя е признала вината си и съдействала за установяване на истината по делото, не са констатирани други нейни противообществени прояви, взето е предвид нейното семейното и състояние – майка на шест деца.    ", "date": "2018.03.23", "title": "Страховит екшън в селско школо: Неграмотна майка влетя в час, заби шамар на учителката и започне да я скубе"}
{"url": "https://www.blitz.bg/svyat/trmp-zaplashi-ostro-kongresa-zaradi-izkharchvaneto-na-kolosalnite-13-triliona-dolara_news588197.html", "text": "Президентът на САЩ Доналд Тръмп заплаши изненадващо, че може да наложи вето върху новоприетия от Конгреса законопроект за държавните разходи през настоящата финансова година на стойност 1,3 трлн. долара. Подобно решение можем да предизвика ново временно спиране на дейността на федералното правителство още този уикенд. Тръмп пусна редовния си сутрешен тиут, в който този път изрази недоволство от намереното решение на имиграционните въпроси в гласувания само преди часове от двете камара на американския Конгрес закон за държавните разходи в размер на 1,3 трлн. долара. Той заплаши да наложи вето върху законопроекта и с оглед на отделните малко средства за изграждането на стената по границата с Мексико.        На този етап няма коментар нито от Белия дом, или от републиканските лидери в Камара на представителите и в Сената на САЩ, дали Доналд Тръм действително може да наложи вето, което ще доведе до поредно през последните месеци временно спиране на дейността на федералните власти поради липса на бюджетно финансиране, съобщава БНР.     Трябва да се има предвид, че Доналд Тръмп планира да напусне по-късно днес офиса си в Белия дом, за да почива през уикенда в частния си курорт в Палм Бийч, Флорида.       ", "date": "2018.03.23", "title": "Тръмп заплаши остро Конгреса заради изхарчването на колосалните 1,3 трилиона долара"}
{"url": "https://www.blitz.bg/ikonomika/iznenada-izbrakha-putin-za-zamestnik-predsedatel-na-gazprom_news588200.html", "text": "Съветът на директорите на „Газпром“ избра Михаил Путин за заместник-председател на управата на компанията за срок от 5 години, съобщава „Комерсант“. Според изданието Михаил Путин е син на братовчед на руския президент Владимир Путин. Говорителят на Кремъл Дмитрий Песков заяви, че между двамата има далечно родство.     „Комерсант“ допълва, че Михаил Путин е бил съветник на председателя на „Газпром“ от 2007 година, а от началото на 2018 е временно изпълняващ длъжността заместник-председател на компанията.    ", "date": "2018.03.23", "title": "Изненада! Избраха Путин за заместник-председател на „Газпром“"}
{"url": "https://www.blitz.bg/svyat/islyamska-drzhava-poe-otgovornost-za-atakata-vv-frenski-supermarket-napadatelyat-kreshchyal-allakh-akbar_news588210.html", "text": "\"Ислямска държава\" пое отговорност за атаката във френския град Треб, при която нападател взе заложници в супермаркет, уби трима души и рани четирима, съобщава БНР, позовавайки се на \"Франс 24\". Той беше застрелян от полицията и разпознат като 26-годишния Редуан Лакдим, известен на френските власти с дребни престъпления и притежание на наркотици. Това съобщи вътрешният министър Жерар Колон. По-рано френският президент Еманюел Макрон коментира нападението след срещата на върха в Брюксел: \"Обстоятелствата ни карат да смятаме, че става дума за терористичен акт и аз искам преди всичко да уверя в моята подкрепа тези, които се сблъскаха със случилото се. Прокуратурата в Париж ще даде при първа възможност подробности за началото на разследването\".  Европейския съюз изрази своята солидарност с жертвите на терористичното нападение в южния френски град Треб. \"Борбата срещу тероризма е трудна и дългосрочна битка. Ние ще я водим и ще я спечелим заедно\" - посочи председателят на ЕК Жан-Клод Юнкер.  Хрониката на зловещите събития вече е ясна. Преди обед терористът застрелва смъртоносно шофьор и отвлича колата му, с която се опитва да прегази група полицаи и ранява с огнестрелно оръжие един от тях. Атаката завършва в супермаркет, където нападателят взима още жертви. При щура срещу терориста са ранени трима жандармеристи. Сред тях е и героят на деня - 45- годишен служител на реда, останал в магазина на мястото на заложниците.  Източници от полицията разкриха, че нападателят е от марокански произход и е бил наблюдаван от френското разузнаване за радикализация. Телевизия BFM TV съобщи, че той искал да бъде освободен Салах Абдеслам – един от основните заподозрени за терористичните нападения в Париж през ноември 2015 г. със 130 убити, предаде Ройтерс.  Свидетел на атаката в магазина заявил, че нападателят крещял \"Аллах акбар\" (\"Аллах е велик\"), преди да влезе. Други твърдят, че бил въоръжен с няколко вида оръжия. Над 240 души бяха убити във Франция от началото на 2015 г. при атаки на джихадисти или вдъхновени от джихадисти.     ", "date": "2018.03.23", "title": "\"Ислямска държава\" пое отговорност за атаката във френски супермаркет, нападателят крещял \"Аллах акбар\""}
{"url": "https://www.blitz.bg/svyat/arabist-teroristt-ot-supermarketa-e-srfiral-v-dzhikhadistki-saytove-da-vidi-kak-da-deystva_news588227.html", "text": "Разпадането на Ислямска държава много силно стимулира процесите на трансфер на онези елементи от Ислямска държава, които успяха да избягат от епицентъра - Сирия най-вече. Това, което се сочи като безспорна истина това е създаването на отделни клонове на Ислямска държава, включително и в Европа, като основната ядка си остава Скандинавия, по-скоро Швеция. Това коментира в ефира на БНТ арабистът проф. Владимир Чуков. Според него, терористът, който извърши нападение във френския град Треб днес, активно е сърфирал в джихадистки сайтове, тоест той е имал е афинитет към съответната радикализация. От там той е възприел определени компоненти за това как би се действало, коментира Чуков. Той даде пример с отвличането на автомобил, което беше правено от терористи при други нападения във Франция.     „В тези три престъпления, които направи терористът, вече застреляният терорист, очевидно, че се открояват отделни компоненти на поведение на терористичен акт, осъществен от боец на Ислямска държава“, коментира той.    ", "date": "2018.03.23", "title": "Арабист: Терористът от супермаркета е сърфирал в джихадистки сайтове да види как да действа"}
{"url": "https://www.blitz.bg/kriminalni/razkrikha-nay-zloveshchata-afera-na-veka-tayno-nigeriysko-bratstvo-vkarvalo-prostitutki-v-evropa-i-gi-drzhalo-v-peshcheri-s-vudu-magiya_news588222.html", "text": "Испанската полиция спаси 39 жени и момичета от Нигерия, вкарани нелегално в страната с цел проституция, съобщава Би Би Си. В хода на операцията са задържани 89 души, сред които известен диджей от Нигерия. Към момента името му не се съобщава. Знае се, че е помагал за транспортирането на жертвите и е водел преговори с клиенти от цяла Испания.  Разследването започнало след постъпила жалба от непълнолетно момиче. То разказало, че е въвлечено в схемата и е било заплашвано с вуду магии. Жертвата и още няколко момичета пристигнали в Испания през Либия и Италия.  Жените били държани в отвратителни условия в пещери и постоянно били плашени с черна магия.   Операцията, в която са участвали полицаи от Великобритания и Нигерия, е една от най-големите по пресичане на търговията с хора в Европа. В хода й са обискирани 41 адреса и 11 испански града и в един британски. Замразени са и банкови сметки, през които престъпниците са получили над 300 000 евро.  Отбелязва се, че бандитите са имали отношение към влиятелното нигерийско братство Supreme Eiye Confraternity (SEC). Според проведеното през 2016 г. разследване на Би Би Си то има подразделения в цяла Европа, Африка и в Близкия изток, а членовете на SEC редовно транспортират жени и наркотици между европейските градове. Превод: БЛИЦ", "date": "2018.03.23", "title": "Разкриха най-зловещата афера на века! Тайно нигерийско братство вкарвало проститутки в Европа и ги държало в пещери с вуду магия"}
{"url": "https://www.blitz.bg/obshtestvo/razbra-se-ot-kakvo-i-koga-e-umryal-vlado-platsentata_news588063.html", "text": "Владо Плацентата,който преби д-р Албена Гагова в болница \"Шейново\" и възмути цяла България е имал епилептичен припадък, който вероятно е причина за смъртта му, пише в. Телеграф\". Новината  , който е защитник на д-р Гагова. Обвинението и ченгетата открили, че Плацентата е мъртъв преди няколко дни, тъй като гои търсели за поредно дело срещу него.   В смъртния акт на Владимир Стоянов е записано, че е издъхнал на 12 март. Не се уточнява дали е бил в болница или в дома си. Потърсени в дома им - майката, бащата и бабата на Плацентата не бяха открити за коментар.  Припомняме, че на 1 юни миналата година Стоянов, който стана известен като Владо Плацентата, нападна и наби д-р Албена Гагова в столичната АГ болница “Шейново”. Причината бе, че лекарката, която току-що изродила със секцио първородния му син, отказала да му даде плацентата на бебето.  Мъжът я искал, за да прави генетични експерименти с нея в лабораторията си в столичния кв. “Красна поляна”. След като я ударил, той избягал и дори подстригал косата си, за да затрудни разпознаването.  Номерът му обаче не мина и той беше обвинен от прокуратурата и даден на съд. При всяко появяване в съда Стоянов се държеше нагло, караше се със съдиите и прокурорите и идваше с маска на лицето. Мъжът твърдеше, че не помни да е удрял лекарката. Веднага след побоя приятелката му отказа да запише бебето с неговата фамилия.     ", "date": "2018.03.23", "title": "Разбра се от какво и кога е умрял Владо Плацентата"}
{"url": "https://www.blitz.bg/svyat/siriyskata-armiya-rushi-taynite-tuneli-na-teroristite-video_news588145.html", "text": "При последните сражения в Източна Гута правителствената армия превзе от радикалните ислямисти стратегически важни позиции в района на селището Айн Търма, за което БЛИЦ вече информира. Новият момент е издирването и унищожаването на подземните тунели. Изданието inforeactor.ru разпространи взривяването именно такъв „ход на къртица” в покрайнините на Айн Търма.     Вражеската комуникация е открита в процес на изследване на терена след прочистване от джихадисти от групировката „Файлак ар-Рахман”. Сапьори от Републиканската гвардия заложили голямо количество експлозив и го взривили. Гледката е впечатляваща.     ", "date": "2018.03.23", "title": "Сирийската армия руши тайните тунели на терористите (ВИДЕО)"}
{"url": "https://www.blitz.bg/layfstayl/shoubiznes/gnus-dryu-barimor-otkaza-da-otkhape-pueshki-testisi-v-efir-no-si-piyna-video_news588232.html", "text": "Телевизионният водещ Джеймс Кордън постави холивудската актриса Дрю Баримор на гнусно изпитание. Тя трябваше да избира дали да изяде тестисите на пуяк или да отговори на неудобен въпрос. „Истината или се осмеляваш“ във варианта с яденето на животински дреболии е било практика и преди в „Късното късно шоу“, но било спряно за известно време. В последното издание на предаването пред него били изправени Дрю Баримор и Джон Бойега.     На първия въпрос – в чие телевизионно шоу тя най-много мрази да ходи – на Стивън Колбърт, Джими Фалън или Елън ДеДженерис, Дрю просто не могла да отговори. Всички ѝ били любими. Затова звездата от „50 първи срещи“ и „Ангелите на Чарли“ трябвало да глътне... слюнка от птица.     Във втория тур актрисата била много по-склонна да дава отговори. Причината – не искала да дегустира тестисите на пуяк. Тя посочи кои от актьорите, с които е работила, са най-малко талантливи според нея. В дъното постави Джейк Гиленхал, последван от Хю Грант и Адам Сандлър.     Така на самия водеш Кордън му се наложи да глътне въпросните тестиси, защото не пожела да каже кой е бил най-трудният му гост в шоуто.     ", "date": "2018.03.23", "title": "Гнус! Дрю Баримор отказа да отхапе пуешки тестиси в ефир, но си пийна... (ВИДЕО)"}
{"url": "https://www.blitz.bg/politika/rkovoditelyat-na-predstavitelstvoto-na-ek-u-nas-dialogt-s-turtsiya-tryabva-da-prodlzhi-chestno-i-otkroveno_news588223.html", "text": "Според ръководителя на представителството на ЕК в България Огнян Златев срещата във Варна между ЕС и Турция е важна с това, че показва желание диалогът да продължи. Според него тя е еднакво важна и за двете страни, като допълни, че е нормално ЕС да изрази притесненията си за случващото се в Турция и няма намерение да прави компромиси с нея. „ЕС има право да изкаже притесненията си на глас“, заяви Огнян Златев в предаването „Още от деня“ по БНТ.     В заключенията на лидерите се вижда общата позиция на ЕС - факт е, че Съюзът е притеснен от случващото се в Турция, но тя остава един от основните му партньори, допълни той.     „Единна е позицията на ЕС, че диалогът с Турция трябва да продължи. Когато виждаме, че имаме поводи за притеснения, свързани с нарушаване на човешките права или нещо друго, ние го казваме“, каза Златев.     Срещата във Варна ще е еднакво важна и за двете страни - ЕС и Турция, заяви Огнян Златев, защото могат само да спечелят от провеждането на честен диалог.     Около средствата на ЕС трябва да се разбунят няколко митове, заяви Златев. Те не са за турския държавен бюджет, а да се помогне на сирийските бежанци в Турция. Средствата по първия транш вече дават резултат.     „По отношение на втория транш има споразумение. Той ще е в размер на три милиарда и един милиард ще дойде от Европесйкия бюджет, а другите два милиарда ще са вноски на държавите-членки“, посочи Златев.     Цифрите се използват спекулативно, заяви Златев. Той обясни думите на Ердоган, че бежанците няма да останат вечно в Турция с надеждата, че конфликтът по родните им места ще се разреши и те ще могат да се завърнат.     „Не считам, че сме в ситуация да правим отстъпки един на друг, а трябва да вървим един към друг“, посочи той.     Въпросът с визите на турските граждани за ЕС е лесен за обяснение, заяви Златев. За да получи визова либерализация, Турция трябва да изпълни определени условия, които все още не е, допълни той. Турция е петият по големина търговски партньор на ЕС, но заради определени притеснения на държави-членки митническият режим няма да се либерализира.     Върховенството на закона и спазването на човешките права са основолагащи принципи, припомни Златев. С нарушаването им в Турция страната се отдалечава от ЕС, допълни той.     Важното е, че и двете страни имат интерес диалогът да продължава.     Решението за отзоваването на посланика на ЕС в Москва е единодушно и информацията, която лидерите имат, е била достатъчна да се убедят, че има висока степен на вероятност Русия да стои зад отравянето на бившия ѝ шпионин Скрипал. Това е дипломатически ход, който не означава, че дипломатическите отношения са прекратени, заяви Златев.       ", "date": "2018.03.23", "title": "Ръководителят на представителството на ЕК у нас: Диалогът с Турция трябва да продължи честно и откровено"}
{"url": "https://www.blitz.bg/svyat/razgrom-na-vtoriya-kotel-ekstremistite-speshno-i-masovo-napuskat-iztochna-guta_news588216.html", "text": "Ръководството на „Файлак ар-Рахман” поискало автобуси до Идлиб, след като стремително губи позициите си в Източна Гута. Това обаче ще стане след евакуацията на „Ахрар аш-Шам” от Хараста, съобщи руската информационна агенция iarex. Първата колона от евакуираните терористи от „Ахрар аш-Шам” и семействата им вече е достигнала провинция Хама. Втората колона днес рано след обед е напуснала Хараста, очаква се в нея да влязат около 346 души.     Преди да преминат по хуманитарния коридор от Хараста за Идлиб без оръжие, те взривили складовете си с оръжие и муниции, за да не попаднат в правителствените сили.     Едва след като бъдат превозени екстремистите от „Файлак ар-Рахман”, отсега ред очакват джихадистите от „Джейш ал-Ислам”.     Очаква се още тези дни проблемът с Източна Гута да бъде практически решен. Остават терористите от „Джебхат ан-Нусра”, които дори отказват да преговарят.  Превод:   БЛИЦ    ", "date": "2018.03.23", "title": "Разгром на втория „котел”: Екстремистите спешно и масово напускат Източна Гута"}
{"url": "https://www.blitz.bg/ikonomika/sheft-na-lukoyl-khvrli-golyama-bomba_news588211.html", "text": "Време е акционерите в \"Лукойл\" да се оттеглят от управлението на компанията. Това заяви шефът и най-крупен акционер в руската петролна компания Вагит Алекперов. \"Всеки ръководител е длъжен да мисли за бъдещето, за момента, в който ще се оттегли и компанията трябва да работи ефективно и след него. Време е с Леонид Федун, (вицепрезидент на \"Лукойл\") да разделим функциите на мениджмънта и акционерите\", каза Алекперов на инвестиционен форум в Лондон.   Той посочи, че на негово място няма да дойде негов роднина или близък. Алекперов има 24.8% от акциите на \"Лукойл\", следва го Леонид Федун с 9.8%.  Източник: ", "date": "2018.03.23", "title": "Шефът на \"Лукойл\" хвърли голяма бомба"}
{"url": "https://www.blitz.bg/kriminalni/cholata-probval-da-reketira-ss-skandalen-zapis-nash-milioner-vrzan-i-bit-v-sado-mazo-ot-prostitutka-no-mu-go-vrnali-tpkano_news588005.html", "text": "Тайно направен видеозапис с участието на известен олигарх стои в дъното на всички проблеми на сводника на СИК Росен Чолов-Чолата. Това съобщава „Уикенд”, позовавайки се на ченгета, пожелали анонимност. Въпросното видео било изключително скандално и със садо-мазо елементи. На кадрите се виждало как милионерът играе ролята на роб с миска проститутка. Жрицата го налага с камшик, а той се възбуждал от насилието. Играта с камшика всъщност била най-меката част от сеанса, твърдят запознати. Имало неща, които чак е неудобно да бъдат изговорени и които не се срещали и в най-извратените порно филми. Общата продължителност на филмчето е повече от ас. Записът бил направен през май 2011 г. Девойката работила в модна агенция „FH1” на Росен Чолов. Тя и баровецът са били в апартамент на луксозен 5-звезден хотел. Най-логичното предположение е, че камерата е била включена от компаньонката.  Месеци по-късно Чолов прави най-голямата грешка в живота си. Чрез посредник решава да рекетира клиента. Искането било той да предаде на модната агенция половин милион лева. За да няма недоразумения, предложението било негови фирми да сключат години рекламни договори с агенцията за въпросната сума. Ако не се съгласи на тази сделка, му е било подсказано, че скандалното видео може да се появи в интернет сайтове. Олигахът обаче не само не клекнал на рекета, ами обещал на Чолов, че ще съсипе живота му.  В ъндърграунд средите има слух, че лично милионерът мотивирал свидетели и подпомогнал ГДБОП да арестува Росен Чолов. Това стана на 26 ноември 2012 година. Заедно с него белезници бяха сложени на шофьора му Пламен Кирилов, както и на една от моделките му от агенция „FH1” Ралица Любенова, която играела ролята на „маман”. Ченгетата разкриха, че Чолов е организирал конкурси за миски, на които директно са се предлагали манекенки за проституция. Така наречените конкурси са били всъщност място за оглед на стоката. Всичките предварителни данни, които са имали антимафиотите, били от две свидетелки, за които слухът сочи, че са купени от петролния бос. Поръчителят на акцията срещу сводника е постигнал и още една цел – успял да вземе компрометиращия секс запис. Кадрите били в личния лаптоп на Росен Чолов, който е иззет при обиск в къщата му в кв. „Горна баня”. Той изобщо не е описан в конфискуваните при акцията вещи, а е бил даден директно на бизнесмена, твърдят източниците на „Уикенд”.    ", "date": "2018.03.23", "title": "Чолата пробвал да рекетира със скандален запис наш милионер, вързан и бит в садо-мазо от проститутка, но му го върнали тъпкано"}
{"url": "https://www.blitz.bg/svyat/dshcheryata-na-skripal-se-sbudila-ot-komata-no_news588242.html", "text": "Дъщерята на бившия полковник от руското разузнаване Сергей Скрипал – Юлия, е дошла в съзнание, малко след като е била приета в болницата, съобщава британското издание The Times. Момичето се е събудило за кратко, но не било в състояние да говори, отбелязва изданието. Сергей Скрипал все още е безсъзнание. Докторите споделиха опасения, че Юлия и баща й може да получат тежки мозъчни увреждания след нападението с нервнопаралитчен газ.  The Times добавя, че никой от роднините на Скрипал не е ходил в болницата след хоспитализирането на бившия полковник от ГРУ и дъщеря му.  Към момента и двамата са в кома. Пострадалите, по думите на лекарите, са в критично, но стабилно състояние. Превод: БЛИЦ    ", "date": "2018.03.23", "title": "Дъщерята на Скрипал се събудила от комата, но..."}
{"url": "https://www.blitz.bg/layfstayl/za-damite/sluchaen-seks-koga-i-zashcho-zhenite-szhalyavat-che-sa-se-razvikhrili_news588247.html", "text": "Случайният секс е сложно нещо, когато става въпрос за здраве и приятно изживяване. Сексът, разбира се, може да бъде забавна и здравословна част от живота на възрастните, дори случайният секс, но трябва да обърнете внимание не само на физическото си здраве, но и на емоционалното, пише “Health”. Миналата година учени от Норвегия провели проучване, резултатите от което не били особено учудващи – че жените повече от мъжете съджаляват за еднократни полови контаки след края им. Сега същият екип е направил проучване и в САЩ, опитвайки се да намери и в двете държави отговор на въпроса какви са причините за това съжаление. Най-новите резултати са публикувани в журнала “Personality and Individual Differences”.      Оказва се, че жените не съжаляват много за еднократните си афери, когато те са инициаторите на преживяването. При мъжете е съвсем различно – те са еднакво щастливи, че са правили еднократен секс, независимо дали те са направили първата стъпка или не.  Анкетирани са 929 норвежки и 524 американски хетеросексуални студенти относно последните им еднократни връзки. Половината от мъжете казали, че се радват за преживяното, за разлика от жените, от които едва една трета отговорили по този начин. От друга страна, повече жени казали, че съжаляват за случайните си сексуални контакти, в сравнение с мъжете.     Установено е също така, че хората изпитват по-малко съжаление, ако партньорът им е имал добри умения в леглото. С други думи, ако сексът е бил добър. Този ефект, отново, е по-силен при жените, отколкото при мъжете.     Учените смятат, че разликата се дължи на различията в пола – жените поемат по-голям риск при случайния секс – 9 месеца бременност, затова са загрижени повече за качеството на всеки акт. От еволюционна гледна точка, мъж, който има добри умения, е по-вероятно да предадене по-висококачествени и здрави гени на поколението си.     Жените, които са инициатори на половия акт, е по-вероятно да имат „здрава сексуална психика и да се чувстват максимално удобно в своята сексуалност“, се казва още в изследването.     Освен това, жените, които правят първата стъпка, имат максимален избор относно това с кого искат да спят. Следователно, те имат по-малко основание да съжаляват, тъй като изборът си е бил техен.     Разбира се, понякога емоционалните реакции след секс имат много по-дълбоки причини. Една от най-важните е дали е имало пълно съгласие за акта. Мъжете и жените, които се чувствали принудени да го направят, след това съжалявали. И двата пола гледат с отвращение на преживяването, ако е било нехигиенично, грешно или неморално.     Според проучването, повече норвежци, отколкото американци, са имали еднократни връзки докато са били в началото на 20-те си години. Превод и редакция: БЛИЦ ", "date": "2018.03.23", "title": "Случаен секс – кога и защо жените съжаляват, че са се развихрили"}
{"url": "https://www.blitz.bg/svyat/miliardert-ilon-msk-nanese-udar-na-zukrbrg_news588244.html", "text": "Милиардерът Илон Мъск изтри страницата на ракетната си компания „СпейсЕкс” от Фейсбук броени минути след като обеща на потребител в Туитър да го направи, предаде Ройтерс. След скандала с британската фирма „Кеймбридж Аналитика”, която използва личните данни на милиони потребители на Фейсбук без тяхно знание, се появиха призиви за отказ от тази социална мрежа. Днес потребител в Туитър предизвика Илон Мъск да изтрие страницата на „СпейсЕкс” във Фейсбук, на което той отговори: „Не знаех, че има такава. Дадено”.    Страницата на „СпейсЕкс” във Фейсбук имаше 2,7 милиона абонати. Тя вече не е достъпна, информира bTV.  Мъск започна разговора в Туитър с отговор на туит от съоснователя на УатсАп Брайън Актън, съдържащ тага #deletefacebook. „Какво е това Фейсбук?”, туитна Мъск. ", "date": "2018.03.23", "title": "Милиардерът Илон Мъск нанесе удар на Зукърбърг"}
{"url": "https://www.blitz.bg/svyat/merkel-i-makron-dadokha-ramo-na-mey-italianskiyat-premier-zove-da-ne-se-spira-dialoga-s-rusiya_news588193.html", "text": "Инцидентът в британския град Солсбъри с бившия полковник от ГРУ Сергей Скрипал и дъщеря му Юлия заплашва суверенитета на Европа. Това заяви президентът на Франция Еманюел Макрон след срещата с лидерите на Европейския съюз, която се проведе в Брюксел, съобщава „Ройтерс”. „Разглеждаме нападението като сериозно предизвикателство  пред нашата сигурност и суверенитета на Европа, заради което е нужен координиран и решителен отговор от страна на ЕС и неговите членове”, каза Макрон.  Той добави, че Германия и Франция ще предприемат бързи мерки.  Думите му бяха потвърдени и от канцлера Ангела Меркел. След съгласуване, Германия и Франция ще представят съвместни мерки.  В хода на съвместната конференция с Макрон тя заяви, че Русия е носи отговорност по случая „Скрипал”.  „Много ясно казахме, че смятаме случая за сериозно предизвикателство пред нашата обща сигурност. Съгласихме се с оценката на британското правителство, очевидно е, че Русия е отговорна, няма други правдоподбни обяснени”, посочи Меркел.  Премиерът на Италия Паоло Джентилони от своя страна пък призова диалогът с Русия да не бъде прекратяван.  „Италия ясно изрази съгласието си с приетите заявления, присъединявайки се към думите за солидарността на Великобритания, но едновременно подчертава необходимостта тази позиция и това осъждане, на първо място, да не водят до ескалация. И на второ място - да не затварят необходимото пространство за диалог с Русия, който е особено важен за настоящия геополитически момент”, подчерта той. Превод: БЛИЦ", "date": "2018.03.23", "title": "Меркел и Макрон дадоха рамо на Мей, италианският премиер зове да не се спира диалога с Русия"}
{"url": "https://www.blitz.bg/obshtestvo/komisiyata-za-zashchita-na-lichnite-danni-komentira-skandala-s-egn-tata_news588074.html", "text": "Ние работим прекрасно със Сотир Цацаров и прокуратурата. Той все още не е подал жалба. Това заяви в ефира на bTV проф. Веселин Цеков зам.-председател на Комисията за защита на личните данни. \"Проблемът е важен за хората и за администраторите на личните данни. На 25 май влиза законът GDPR - глобата за нарушение на личните данни е 10 млн. евро или 2% от оборота за предходната година\", добави той.  Относно ЕГН-генераторът в интернет, Цеков каза: \"Получава се едно крайно множество от въжможни ЕГН-та. Вие такива възможности може и сами да си направите. Но ЕГН-то отдавна е известно, че не е сигурен идентификатор. Комисията отдавна е реагирала. Благодаря на всички медии които написаха, че реагираме мигновено\".   \"Администраторите на лични данни трябва да предприемат друг метод за достъп. Държавата работи отдавна по въпрос да има и друг идентификатор. Електронният идентификатор все още по технологични причини не е факт, но трябва да има нов идентификатор\", допълни той.  \"Генераторите не могат да бъдат блокирани. Съгласен съм с Михаил Константинов, който вчера каза че ЕГН-то отдавна е нещо, за което трябва да се предприемат мерки\", каза още Цеков.    ", "date": "2018.03.23", "title": "Комисията за защита на личните данни коментира скандала с ЕГН-тата"}
