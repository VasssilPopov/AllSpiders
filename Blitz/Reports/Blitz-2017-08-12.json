{"url": "https://www.blitz.bg/svyat/svetovnoizvesten-magnat-predupredi-za-strashna-zaplakha-ot-severna-koreya_news535983.html", "text": "Северна Корея влезе и в коментар в Туитър на магната, основател на „Спейс Екс“ и „Тесла“ Илън Мъск, но с поредно предупреждение на визионера за заплахата от изкуствения интелект, съобщава БНТ.\n „Ако не се тревожите за сигурността във връзка с изкуствения интелект, би трябвало. Рискът е много по-голям отколкото Северна Корея“, написа в Туитър Мъск по повод новината, че на международен турнир по електронни спортове срещу професионелен играч е победил изкуствен интелект, създаден от негова бивша компания. \n Магнатът допълни, че всичко, „което представлява опасност за хората като коли, самолети, храни, лекарства и т.н. трябва да подлежи на регулация, в това число и изкуственият интелект“. \n   \n", "date": "2017.08.12", "title": "Световноизвестен магнат предупреди за страшна заплаха от Северна Корея"}
{"url": "https://www.blitz.bg/svyat/toksichni-yaytsa-otkrikha-v-15-strani-ot-es_news535939.html", "text": "В 15 държави от Европейския съюз са засечени яйца, заразени с токсичния инсектицид фипронил, съобщи Европейската комисия. Засегнатите страни са: Швеция, Дания, Холандия, Белгия, Германия, Австрия, Люксембург, Великобритания, Франция, Швейцария, Италия, Полша, Словакия, Словения и Румъния.\n ЕК призова Германия, Холандия и Белгия да спрат с взаимните обвинения за скандала и насрочи извънредна среща на земеделските министри, но чак за 26 септември, за да се уталожат страстите, пише bTV. \n От пазара са изтеглени милиони яйца, но не се знае колко от заразените вече са консумирани или използвани в други продукти. \n \nСпоред проучването 16% от анкетираните купуват по-малко яйца от обикновено, а 10% от населението на страната временно е спряло консумацията на животинския продукт.В резултат на скандала в Германия е намаляла консумацията на яйца. Всеки четвърти германец консумира значително по-малко яйца, съобщи социологическата агенция YouGov. \n В социологическо проучване са участвали 2050 германски граждани на възраст над 18 години. \n Фипронил е вещество, използвано в борбата срещу бълхите, кърлежите и други паразити. По данни на Световната здравна организация (СЗО) то може да нанесе поражения върху черния дроб, бъбреците и щитовидната жлеза. \n", "date": "2017.08.12", "title": "Токсични яйца откриха в 15 страни от ЕС"}
{"url": "https://www.blitz.bg/svyat/arkheolozi-s-unikalna-nakhodka-na-2000-g-v-izrael_news535948.html", "text": "\n Израелски археолози откриха руини от рядко ателие, което датира отпреди около 2000 години и е било използвано за производство на каменни съдове, предаде Франс прес. \n \"Руините са открити случайно при изкопни работи във връзка с построяването на път близо до Рейнех, северно от Назарет в Израел\", заяви ръководителят на екипа Йонатан Адлер. \n Обектът е бил едновременно кариера и ателие, в което се произвеждали чаши и кани. Занаятчии изваждали от земните недра каменни късове, на които придавали форма на чаши. \n След това каменните чаши били забивани вертикално надолу във варовик, преди да бъде дооформен външният им вид. \n На обекта археолозите попаднали само на няколко останки от подобни чаши, но затова пък открили много \"цилиндри\" от варовик, оформени при забиването на чашите. \n Каменните съдове са характерни за периода от средата на 1-ви век пр. Христа до средата на 2-ри век. Евреите ползвали каменни съдове, защото се смятало, че камъкът е материал, който никога не може да стане нечист, поясни Адлер. \n", "date": "2017.08.12", "title": "Археолози с уникална находка на 2000 г. в Израел"}
{"url": "https://www.blitz.bg/svyat/mladezh-izzhivya-nay-golemiya-si-uzhas-ponikna-mu-zhenska-grda-snimki_news535951.html", "text": "\n Дисбаланс в хормоните е причината за появата на дясна женска гърда на гърдите на 19-годишен младеж от Китай. Момчето разказва, че гърдата започнала да расте, още когато бил на 13-години. \nКогато гърдата му станала голяма и той не можел да я скрие, се обърнал към лекари. Миналия месец мъжът претърпял операция за редукция на женския орган и след пет дни бил изписан от болницита. \n \n Растежът на женски гърди при мъже се дължи на хормонален дисбаланс или натрупване на мастна тъкан. Заболяването е наречено гинекомастия и се развива при мъже, които имат повече от женския хормон естроген в тялото си, а по-малко от мъжкия хормон тестостерон. Аномалиите започват да се развиват през пубертета, разказват лекари.  \n \nИзточник: Канал 3 \n", "date": "2017.08.12", "title": "Младеж изживя най-големия си ужас! Поникна му женска гърда (СНИМКИ)"}
{"url": "https://www.blitz.bg/svyat/snimka-na-seks-s-kokosov-orekh-stana-virusna-i-podpali-polemika-v-mrezhata_news535893.html", "text": "Понякога изглежда, че интернет няма с какво да ни изненада вече. Но след това на интернет страницата \"Reddit\" се появява coconutthrowaway69 - човек с този псевдоним, който разказва своята история за отношенията си с кокос, а след това коментира опита си от секс с кокосови орехи. Може би в интернет все още има странни места, пише life.ru.\nИ така започва историята на един човек, който прекарва детството и младостта си в Мозамбик. В не много добър ден му хрумва да прави секс с кокос, който майка му му носи от пазара. За тази цел бъдещият coconutthrowaway69 взима бормашина и пробива достатъчно голяма дупка в кокоса.  \nТази история не би била толкова странна, ако сношението на кокоса и неговия фен продължило една седмица. За това време в кокоса се развъждат ларви, които coconutthrowaway69 забелязва едва в хода на следващия сексуален акт.  \nДруги членове на интернет страницата неочаквано подкрепиха странния фетиш на злополучния любовник и споделиха своя опит в секса с кокос. В резултат на него, един от тях става алергичен към кокосови орехи, а друг показа схематично изобразен процес на сношението.  \nКъм днешна дата, \"Reddit\" формира цял раздел, посветен на секса с кокосови орехи - Cocofleshlights. Десетки хора разказват своите любовни истории и се оплакват от трудностите, като дори споделят снимки с кокосови орехи, наричайки се помежду си \"перверзници\". Това е може би една от най-странните мрежови тенденции в последните години.  Превод и редакция: БЛИЦ \n", "date": "2017.08.12", "title": "СНИМКА на секс с кокосов орех стана вирусна и подпали полемика в мрежата"}
{"url": "https://www.blitz.bg/lyubopitno/nauka-i-tekhnologii/nauchen-napredk-gennomodifitsirani-praseta-donori-na-organi_news535928.html", "text": "\n Международен изследователски екип успя да създаде генномодифицирани прасенца, за да може органите им да са съвместими с човешките и да послужат за трансплантации у хора, предаде Франс прес. \n Това може да революционизира присажданията на органи – сърце, черен дроб, бели дробове, давайки възможност те да бъдат отнети от прасета, вместо да се ползват редки човешки донори. \n Досега трансплантациите на органи от прасета се свързваха с риск от предаване на вируси, които могат да заразят хора. \n Екип под ръководството на Джордж Лърч и Лухан Ян от Харвардския университет използвал метод за клониране, за да отнеме отговорните за тези вируси гени в свинската ДНК, преди да се развият ембрионите. \n Така в експериментите на частната компания „иДженетикс” (eGenetics), основана от Лърч и Ян, се стигнало до раждането на 37 прасенца, чиито органи ще са потенциално подходящи за ксенотрансплантация – присаждане на базата на животински донори. \n Недостигът на човешки органи за трансплантации е толкова голям, че всеки ден в САЩ умират 22-ма души, докато чакат да им бъде присаден жизненоважен орган, а свинските органи могат да достигнат идеални за хората размери, отбелязват учените.Резултатите от изследването са публикувани в сп. „Сайънс”. \n", "date": "2017.08.12", "title": "Научен напредък: Генномодифицирани прасета – донори на органи"}
{"url": "https://www.blitz.bg/svyat/ognen-ad-na-o-v-zakintos-samoleti-i-desetki-ognebortsi-gasili-stikhiyata-video_news535960.html", "text": "Силен пожар избухна на популярния гръцки остров Закинтос в следобедните часове на петък, предава Voria, цитиран от Фокус.\nВ продължение на часове огънят бушува едва на няколко километра от Пигадакия и Калитеа. За потушаването му бяха задействани всички налични пожарни сили на острова, включително и четири противопожарни самолета. От Патра и Пиргос бяха изпратени допълнителни 30 огнебореца, съобщават местни медии.  \nСъгласно неофициална информация все още горят хиляди акра гори и маслинови дръвчета.  \nНе се привеждат данни за пострадали. \n", "date": "2017.08.12", "title": "Огнен ад на о-в Закинтос! Самолети и десетки огнеборци гасили стихията (ВИДЕО)"}
{"url": "https://www.blitz.bg/svyat/noviyat-ruski-iztrebitel-poluchi-ime-video_news535953.html", "text": "Главнокомандващият на Военно-космическите сили на Руската федерация Виктор Бондар за първи път официално обяви името на новия изтребител от пето поколение \"Т-50\". Самолетът получава наименованието “Су-57”. Първият полет на \"Т-50\" се състоя на 29 януари 2010 г. На следващата година, по време на изпитателен тест, изтребителят счупи звуковата бариера, пише факти.бг.\n Голяма част от информацията за “Су-57” остава тайна. За момента са известни само приблизителните характеристики на бойната машина. От Москва твърдят, че той има свръхмодерна бордова електроника, радари и тяло, изградено с помощта на композитни материали. Бойните пилоти могат да се похвалят с нови авиаторски костюм и каска. \n Първата фаза от тестовете на самолета са завършени и неговите серийни доставки ще започнат през 2019 г. \n Първоначалната партида от изтребители ще включва 12 машини. \n \n", "date": "2017.08.12", "title": "Новият руски изтребител получи име (ВИДЕО)"}
{"url": "https://www.blitz.bg/daydzhest/sigurno-ne-znaete-imeto-no-pone-vednzh-ste-vizhdali-sekssimvola-na-30-te-koyto-otide-na-sd-snimki_news535964.html", "text": "\n Може би не знаете името ѝ, но със сигурност сте я виждали поне веднъж в живота си. Бети Бууп е първият анимационен секссимвол, който се появява през 1932 г. и до днес продължава да се радва на световна слава. \n Както зад почти всяка световноизвестна звезда, така и зад известните анимационни герои често се крие поне една интересна история за разказване. \n Бети Бууп не прави изключение. Зад големите очи и малките нацупени устни на анимационната героиня стои образът на джаз певицата Хелън Кейн. \n Първоначално анимационният герой е френски пудел с човешки черти \n По-късно аниматорът Грим Натуик решава, че Бети Бууп е доста грозновата и я превръща в карикатура на джаз изпълнителката Хелън Кейн. \n Бързо ушите на Бети се превръщат в обици, черните панталонки са заменени с предизвикателни рокли, а песните придобиват типичния стил на певицата да изпява думи със сексуален подтекст със сладък, почти бебешки глас. \nИзточник: Wikipedia \n Считаната за една от най-значителните джаз певици за времето си Кейн придобива слава с песента „That’s My Weakness Now“, в която се откроява емблематичната фраза „boop-boop-a-doop“ в смисъл на „секс“. \n Именно тази реплика се превръща в повод за съдебно дело,  което Хелън Кейн повдига срещу Парамунт Пикчърс. Публиката веднага забелязва приликата между анимационния герой и певицата. Разбираемо този факт не убягва и на самата нея. \n \nИзточник: Wikipedia \n Когато тя изпада в тежки финансови затруднения, се възползва от тази прилика. Певицата започва да съди компанията за обезщетение на стойност 250 000 долара, че са използвали не само образа ѝ, но и знаменитата ѝ фраза „boop-boop-a-doop“. Тя предявява и иск анимацията да бъде прекратена. \n Собственикът на студиото – Макс Флейшър, не се поддава \n Той отвръща на удара и призовава в съдебната зала три от озвучителките на Бети Бууп в анимациите. Всяка от тях обяснява, че не е имитирала Кейн и демонстрира гласа, който е използвала при озвучаването. \nИзточник: Wikipedia \n Решаващ за края на делото се оказва запис на афроамериканската певица Естер Джоунс, по-известна като Бейби Естер. По време на делото нейният мениджър излага твърдението, че през 1928 г. Хелън Кейн е видяла представление на Бейби Естер и е копирала стила ѝ. \n Мениджърът на Кейн също подкрепя твърдението, а самата Естер не може да свидетелства, защото по това време вече е починала. Скрийн тест потвърждава приликата и убеждава съдията, че всъщност Кейн е копирала Бейби Естер. Така делото приключва, а с него и кариерата на Хелън. \nХелън КейнИзточник: Wikipedia \n Делото за Бети Бууп може и да ви се струва глуповато,  но то допринася за още по-голямата слава на анимационната героиня. Красивите ѝ танци, сладникавият глас и предизвикателното ѝ облекло пленяват публиката. Песните ѝ са достатъчно мръснишки, че да накарат човек да повдигне вежди, но не твърде, че да направят героинята неприемлива. \n Тя превзема сцената и публиката я обожава, защото ѝ напомня за безгрижните дни на отминалите десетилетия. А музиката на Бети Бууп – тя допринася значително за въвеждането на масовата публика в стила на джаза и суинга. \nВъпреки че героинята спечелва сърцата на хората през 30-те години на миналия век, тя и до днес продължава да бъде помнен и използван символ, като се появява в най-различни проекти, комикси, дрехи, корици и на още много други места. \n Може повечето хора да не знаят името ѝ, но всеки я е виждал поне веднъж в живота си. \nИзточник: Vesti.bg. \n", "date": "2017.08.12", "title": "Сигурно не знаете името ѝ, но поне веднъж сте виждали секссимвола на 30-те, който отиде на съд (СНИМКИ)"}
{"url": "https://www.blitz.bg/svyat/yaponiya-razpolozhi-peytrit-za-zashchita-ot-severnokoreyski-raketi_news535956.html", "text": "Япония разположи батареи „Пейтриът“ за противоракетна защита, след като Северна Корея заплаши да изстреля балистични ракети над територията на Страната на изгряващото слънце към американския о. Гуам. Регионалното напрежение нараства, след като Вашингтон и Пхенян влязоха в словесна война, като президентът Доналд Тръмп предупреди, че Пхенян „действително ще съжалява“за всякакви враждебни действия срещу САЩ, предаде БГНЕС.\nПреди Япония е обещавала да свали севернокорейските ракети или ракети, които заплашват цели на нейна територия. Министерството на отбраната разгърна системата „Пейтриът-3“ в Шимане, Хирошима и Кочи в Западна Япония, за който регион Северна Корея предупреди, че може да бъде по пътя на ракетите й, съобщиха от общественото радио NHK и Kyodo News. \nСъщо така Токио разгръща противоракетната система в Ехиме, а в. „Асахи Шимбун“ съобщи, че в Японското море е разположен боен кораб със система AEGIS за поразяване на намиращи се в полет ракети. От министерство на отбраната за момента не потвърждават тези действия, но служител в службата за управление на кризи на префектура Кочи заяви, че комплекс „Пейтрийт-3“е бил разгърнат. \nПо-рано тази седмица правителственият говорител Йошихиде Суга каза, че Токио „никога не би могло да толерира“ провокации от Северна Корея и че армията на страната „ще предприеме необходимите мерки“ за защита на държавата. Премиерът Шиндзо Абе поднови в събота своите опити за предотвратяване на каквито и да било инциденти, свързани с пуска на ракети от Северна Корея, за което Пхенян заплашва да извърши. „Ще няправя най-доброто, за да осигуря живота и собствеността на моя народ“, каза Абе, без да уточнява срещу какво ще действа.\n", "date": "2017.08.12", "title": "Япония разположи „Пейтриът“ за защита от севернокорейски ракети"}
{"url": "https://www.blitz.bg/svyat/v-turtsiya-okosharikha-migranti-a-te-se-izzhalvakha-che-sa-biti-i-obrani-u-nas_news535967.html", "text": "\n Трима афганистанци и 5-има сирийци, пресекли турско-българската граница, са задържани в Къркларели и заявили, че са пребити и ограбени от български полицаи, предаде БГНЕС. От дирекцията по сигурността в крайграничния град съобщиха, че тримата бегълци са открити при превантивна проверка на патрули на жандармерията в село до Къркларели /Лозенград/ и вече се намират в центъра за временно настаняване и екстрадиция.  \nПри разпитите мъжете казали, че два дни по-рано са успели да проникнат на българска територия, но наши полицаи са ги открили, нанесли им побой, взели им мобилните телефони и парите, и въпреки контузиите им ги върнали в Турция. \nМигрантите се укривали цял ден в гората, когато на тях се натъкнала турската жандармерия. По данни от местната полиция снощи при опит да преминат в България са заловени още 12 души – 9 от Сирия, 2 от Пакистан и 1 от Афганистан. Сред тях 5 сирийци са докладвали, че са били открити от българските граничари и също са пребити и ограбени. Те са настанени за лечение в държавната болница в Пънархисар. През последните дни дирекцията по сигурността в Къркларели регистрира засилен натиск на мигранти по границата. Само днес до обед турската жандармерия спря общо 86 мигранти при опит да преминат нелегално границата и да се прехвърлят в България, както и организаторите на трафика им. При проверка на микробус в района на Демиркьой са открити 20 мъже от Сирия и 3 от Пакистан. \nШофьорът отказал да спре на стоп-палка и навлязъл в забранената военна зона, и заедно с пътника на предната седалка до него успял да избяга, продължава издирването на двамата, заподозрени в трафик на бежанци. Микробусът е задържан, наложена е глоба от 7 165 турски лири. Афганистанец е бил проверен, докато вървял пеш по пътя и ще трябва да плати глоба от 2 507 лири заради липсата на лични документи. В други микробуси, проверени също в района на Демиркьой, са превозвани 32 сирийци, група от 27 мигранти, сред които 11 сирийци и 16 иракчани. \nВсеки от тях ще трябва да плати по 2 507 турски лири глоба, отведени са в центъра за временно настаняване и ще бъдат върнати обратно в страните, от които са пристигнали в Турция. Анадолската агенция съобщи, че бежанските центрове в България са наполовина опразнени. Граничният пункт при Дерекьой ще бъде разширен и модернизиран, българската държава също трябва да направи необходимото за това, заяви депутат от управляващата партия по време на инспекцията в района, който е възлова точка от мигрантската дестинация към Европа.\n", "date": "2017.08.12", "title": "В Турция окошариха мигранти, а те се изжалваха, че са бити и обрани у нас"}
{"url": "https://www.blitz.bg/svyat/i-tova-se-sluchi-vizh-prviya-vlak-bez-mashinist-v-sveta-video_news535972.html", "text": "Първият в света влак без машинист беше представен в Китай. Влакът няма нужда от релси, а се движи по асфалта, точно като автобус.\n Чрез сензори, той след бяла пунктирана линия на асфалта, а това прави разходите за изграждане на трасе много по-малки в сравнение с традиционните влакове, пише Нова телевизия. \n  \n \n", "date": "2017.08.12", "title": "И това се случи! Виж първия влак без машинист в света (ВИДЕО)"}
{"url": "https://www.blitz.bg/layfstayl/skorost/mercedes-patentova-neshcho-koeto-mozhe-da-spasi-zhivota-na-peshekhodets-snimki_news535971.html", "text": "\n Компанията Mercedes-Benz патентова външни обезопасителни възглавници, които са призвани да защитят пешеходците в случай на авария. Устройствата ще бъдат инсталирани в предната част на автомобила. \n Изобретението на Mercedes-Benz представлява две възглавници, вградени в предното стъкло. Единият край се крепи в горната част на стъклото, а другият – в края му. \n Казва се още, че този тип възглавници са начин за намаляване на уврежданията върху пешеходците при удар с кола. Те функционират заедно с вече прилаганата система за повдигане на капака, която също е призвана да смекчи последиците от авария. \n Трябва да добавим, че Mercedes подаде заявка за този патент през юли 2015 г., но Бюрото по патенти и търговски знаци на САЩ го публикува едва през август 2017 г. \nПо тази причина има голям шанс технологията съвсем скоро да се появи в серийните автомобили. \n \n   \n Както бе съобщено по-рано, Mercedes-Benz публикува тийзър, който дава представа за дизайна на новата концептуална кола. Официалната премиера е на 17 август тази година. \n \n Откритата версия на подобен автомобил би могла да даде представа за серийния високоскоростен кабриолет, който може да бъде истинска конкуренция на Rolls-Royce Dawn. \nИзточник:  \n", "date": "2017.08.12", "title": "Mercedes патентова нещо, което може да спаси живота на пешеходец (СНИМКИ)"}
{"url": "https://www.blitz.bg/zdrave/zdravoslovno/tya-se-tpche-do-pripadk-kogato-lekaryat-y-kazva-ili-otslabvash-ili-shche-umresh_news535978.html", "text": "\n Пълна трансформация преживя 23-годишната Алис Толеман от Мелбърн, която показа как се е разделила с почти половината си телесно тегло, пише Daily Mail. Младото момиче разкрива в блога си как е живяла нездравословно и не е ограничавала храненето си по никакъв начин. Тези нейни навици я поставили в нелеката ситуация да тежи 135 кг. \nВ блога си жената е под името Алис Блус и там тя споделя, че е развила пристрастяване към храната. В един момент е усетила колко е сериозно положението й и напълно променя всекидневието си. \nДнес тя е позната героиня в социалните мрежи. Само в Instagram има близо 80 000 последователи. \nАлис разкрива, че е водила \"относително здравословен и щастлив живот\" до 2011 г., когато започва да консумира твърде нездравословна храна. \n\"Истината е, че часовете в McDonald's бяха любимата ми част от денонощието\". Пристрастяването й към бързото хранене не спира до там. Алис се е \"промъквала\" до супермаркетите, за да си набави неограничени количества запаси от чипс, бисквити и шоколадови бонбони.\" \n\"След моят McDonald's, исках още повече и се запътвах към супермаркета да си закупя още храна\", каза тя.  Момичето допълва, че дори й се е случвало да изяде и кутия пица и този ритуал се е случвал три пъти в седмицата. \n\"В стаята ми винаги имаше \"скривалище\". Беше като моето безопасно място - моето убежище. Любимото ми нещо беше да седя в стаята си сама и да не махам лицето си от храната, докато тя не свърши и да повтарям процеса, докато не се събудих от хранителната ми кома\". \nАлис споделя, че е лъжела приятелите си, че има други планове, за да не излиза с тях и да си стои и похапва в спалнята си. \n\"Мислех, че е нормално да живея така - казва тя. - Моята пристрастност към храната беше нещо, което скрих от почти всички, особено от семейството ми и близките приятели\". \nТя допълва, че няколко пъти седмично казвала на родителите си, че отива да вечеря с приятели на някое здравословно място, но думите й били лъжа. \nСъщо така Алис споделя, че е престанала да влиза в магазините съзнателно или подсъзнателно, тъй като не искала да се мери колко килограма тежи. \nВсичко се променя през юни 2015 г., когато решава да възвърне миналия си начин на живот и успява да се раздели с над 100 кг. след стомашен байпас. \n\"Хирургът ми каза, че ако продължа по този начин, няма да доживея 30-годишна възраст. Това беше огромен шок за мен и нямах друг избор, освен да се запиша за операцията\" – спомня си тя. \nВъпреки тежката диагноза, жената все още не била преодоляла пристрастяването си към храната, но започнала да осъзнава, че е в беда и, че лекарят е прав. \nНа 21-годишна възраст, през октомври 2015 г., тя преминава 4-часова процедура на стомашен байпас, където стомаха й се свива, за да ограничи апетита й. \n\"Никога няма да крия факта, че ми е правена операция за отслабване, защото тя спаси живота ми и не се срамувам да призная, че ми е била нужна помощ при пътуването ми за загуба на тегло\". \nВ момента Алис тежи 66 килограма и е изгубила за 13 месеца останалата част от теглото си.Сега тя води по-здравословен начин на живот с позитивно мислене, като следва диета с ниско съдържание на въглехидрати и висока протеинова храна. \nСъщо така посещава около шест пъти седмично фитнес залата. \n\"Не приемам калорични ястия. Ям, когато съм гладна, но подхранвам тялото си с вкусни и здравословни храни\", обяснява тя и допълва, че се е наложи да промени мозъка си, за да види, че храната трябва да се уважава и да отхвърли негативните асоциации с нея, да преодолее емоционалното хранене. \n \n", "date": "2017.08.12", "title": "Тя се тъпче до припадък, когато лекарят й казва - или отслабваш, или ще умреш"}
{"url": "https://www.blitz.bg/svyat/uzhasena-mayka-propishchya-zaradi-tova-che-kucheta-pikayat-po-plazha-iskakha-da-otrezhat-prst-ot-kracheto-na-deteto-mi-snimki-18_news535903.html", "text": "Докато малката Ариа Маккарт се е разхождала босичка по плажа, кучешка урина влязла под нокътя на крака й и тя спешно била хоспитализирана. Лекарите сериозно се замислили за ампутация, за да не тръгне заразата към петата, пише life.ru.\nКогато палецът на Ариа получил инфекция след разходка по крайбрежието на Шотландия, той се изчервил, започнал да се подува и да отделя секрет. Момиченцето е трябвало да бъде откарано спешно в болница и да бъде сложено под карантина за две нощо, заради висока температура и ужасни болки.  \nВсичко започнало, когато семейството се връща у дома след разходка. Ариа е покрита с пясък, а майка й Емили решава да я измие. Когато момиченцето е влязло в банята, тялото й горяло, устните й били сили и започнала да стене и да плаче. Тогава Емили си помислила, че на Ариа и е студено и се обажда в болницата, за да е сигурна, че не е нещо по-сериозно. \nТри дни по-късно, жената забелязала, че малкото й момиченце е отслабнало. Емили внимателно проучва Ариа и забелязва, че палецът на крака й е малко зачервен. Тя започва да подозира, че нокътят й се е враснал и я завежда в болница, за да й изпишат антибиотик. Когато нещата се влошават, лекарите разбрали, че кракът й е заразен и решили, че трябва да премахнат пръста на детето. \nМайката била шокирана да научи, че бактериите могат да влязат подкожно, докато се разхождаш бос на плажа. Лекарите трябвало да премахнат цялата засегната кожа, за да спасят момиченцето. Сега опасността е зад гърба му, но Емили и Ариа все още живеят в страх. Всеки път когато някой доближи крака на Ариа, тя изпитва панически страх.  \nМайката на момиченцето твърди, че основният виновник са собствениците на кучета, които разхождат домашните си любимци по плажа. Те не разбират каква опасност създават, когато кучетата им уринират по пясъка и ги насърчава да бъдат по-бдителни, за да се избегнат подобни преживявания.  Превод и редакция: БЛИЦ \n", "date": "2017.08.12", "title": "Ужасена майка пропищя: Заради това, че кучета пикаят по плажа искаха да отрежат пръст от крачето на детето ми (СНИМКИ 18+)"}
{"url": "https://www.blitz.bg/svyat/vazhen-den-za-merkel-v-dortmunt-germanskiyat-kantsler-zapochva-prvoto-ot-obshcho-50-sbitiya-predi_news535892.html", "text": "\n В събота, 12 август, канцлерът на ФРГ Ангела Меркел започва предизборна обиколка на страната от града, който се смята за твърдина на Германската социалдемократическа партия (ГСДП) – Дортмунд, коментира националният ежедневник Die Frankfurter Allgemeine Zeitung. \nВ Дортмунд Меркел ще говори за програмата на ХДС за Християндемократическата асоциация за работна сила (CDA), фокусирана върху заетостта в страната. След това председателят на християндемократите ще участва в публична дискусия.  \nСъбитието в Дортмунд е първото от общо 50 подобни, в които Меркел ще се включи в оставащите шест седмици до изборите за федерален парламент. Към настоящия момент ХДС води убедително в проучванията на общественото мнение с почти 40 на сто – значителна преднина пред партията на социалдемократите. \n", "date": "2017.08.12", "title": "Важен ден за Меркел! В Дортмунт германският канцлер започва първото от общо 50 събития преди..."}
{"url": "https://www.blitz.bg/lyubopitno/facebook-pusna-tayno-prilozhenie-v-kitay_news535899.html", "text": "Компанията „Фейсбук“ е пуснала в Китай, където е блокиран достъпът до едноименната социална мрежа, собствено мобилно приложение за обмяна на снимки, съобщава TACC, като се позовава на разследване на друга медия.\nСъгласно разпространените данни, приложението носи името Colorful Balloons и е било представено на китайския пазар от местна компания. Тази стъпка е позволила да бъде скрит фактът, че приложението всъщност е разработено от „Фейсбук“. \nВъншният вид и достъпните функции на програмата, която е пусната през май тази година, изцяло съвпада с приложението Facebook Moments, което позволява на потребителите да обменят с приятели свои снимки. \n", "date": "2017.08.12", "title": "Facebook пусна тайно приложение в Китай"}
{"url": "https://www.blitz.bg/svyat/kakvo-ne-znaem-za-ostrov-guam-yablkata-na-razdora_news535900.html", "text": "\n Остров Гуам, който Северна Корея заплаши в сряда да удари с ракети, е малка затънтена американска територия в средата на Тихия океан. Той обаче е от първостепенно значение за Съединените щати от военна гледна точка, отбелязва Франс прес в справка за него. Първо испански, после американски \n  \nГуам, с територия от 550 кв. км, е открит през 1521 г. от португалския мореплавател Фернанду Магелан, а след това - окупиран от Испания през 1526 г. \n  \nОстровът става американска колония в съответствие с Парижкия договор от 1898 г., който слага край на войната между САЩ и Испания. Япония нахлува през декември 1941 г. на Гуам, който е освободен през юли 1944 г. \n  Ограничени права \n  \nОстровът има статут на организирана  неприсъединена от Съединените щати територия , по подобие на Пуерто Рико. \n  \nНеговите 162 000 жители, 40 процента от които са представители на коренното население чаморо, са граждани на САЩ, но с ограничени права.\n \nТе не могат да участват в американски избори и единственият представител на Гуам в Конгреса няма право да гласува по законопроекти. \n  \nРедовно се надигат гласове, за да призоват за референдум за самоопределяне - искане, което е отхвърляно от американското федерално правосъдие. \n  \nРепубликанецът Еди Калво е губернатор на Гуам от 2011 г. \n  \nНа острова, който е включен в списъка на ООН на териториите без самоуправление, 45 000 човека получават хранителна помощ и се възползват от американската държавна здравна система. \n  Стратегическа военна база \n  \nНамиращ се в западната част на  Тихия океан , на около 2600 километра източно от Филипините, главният от Марианските острови е стратегически аванпост за американските въоръжени сили. Те са разположили на Гуам около 6000 войници във военновъздушна и военноморска база. \n  \nОт острова са излитали бомбардировачите Б-52, атакували Ханой по време на Виетнамската война (1955-1975 г.) \n  Ценен от туристите \n  \nАмериканската армия има важен принос за местната икономика, която зависи също от туризма. \n  \nРайските плажове, хотелските комплекси и безмитните магазини привлякоха миналата година над 1,5 милиона посетители, повечето от които японци и южнокорейци. Една трета от работните места в Гуам са в туристическия сектор. \n  \nБрутният вътрешен продукт на глава от населението е възлизал през 2015 г. на 35 439 долара - т. е. малко по-нисък от този на Франция (36 527 долара). \nИзточник: Darik\n", "date": "2017.08.12", "title": "Какво не знаем за остров Гуам - ябълката на раздора"}
{"url": "https://www.blitz.bg/svyat/silno-zemetresenie-s-zhertva-v-peru_news535898.html", "text": "\n Земетресение с магнитуд 5,6 беше регистрирано вчера край бреговете на Перу, съобщи Геофизичният институт на САЩ. Епицентърът на труса бил в Тихия океан, на 90 км западно от град Камана, в южната част на страната, и на дълбочина 35 км. \n Един човек загина и двама бяха ранени в резултат на свлачище, предизвикано от земетресението, Ройтерс. \n Властите работят по разчистването на пътищата, затрупани от скални маси, уточнява bTV. \n", "date": "2017.08.12", "title": "Силно земетресение с жертва в Перу"}
{"url": "https://www.blitz.bg/lyubopitno/bdeshcheto-na-internet-mozhe-bi-e-dosta-po-razlichno-otkolkoto-smyatame_news535906.html", "text": "Бъдещето на интернет може да е доста по-различно отколкото си представяме. Според британската изследователска организация NESTA, интернет може да бъде разделен на отделни \"региони\", съобщава онлайн изданието The Conversation, цитирано от vesti.bg.\n Процесът дори си има име - splinternet, игра на думи между интернет и разцепване на малки части или трески. Според NESTA той вече се случва след като все повече държави започнаха да ограничават достъпа на гражданите си до глобалната мрежа. Правителствата налагат филтри и други ограничения, като забраняване на VPN и прокси сървъри. \n Така интернет изглежда доста по-различен за потребител в Китай спрямо някой в Австралия например. Правителствата постепенно затягат контрола и над глобални онлайн услуги като тези на Facebook, Google и др. Компаниите трябва да се съобразяват не само с местните закони, но и културни особености и норми, които често се използват като предтекст за ограничаване на достъпа до определено съдържание. \n Подобни ограничения не са нещо ново, но постепенно стават все по-разпространени. Популярността на интернет нарасна именно заради възможностите за лесен достъп до най-различна информация и съдържание, както и свободата на изразяване. С увеличаване и на броя хора, които се възползват от това за незаконни цели, аргументите за ограничения стават по-силни. \n Така се създава реален риск за постепенно сегментиране на мрежата и част от нейното съдържание да не бъде достъпно от всички и всеки. Освен правителствата, големите компании и обществата също имат важна роля в намирането на общ език, който да предотврати подобен развой на нещата. В противен случай, глобалната мрежа може да загуби някои от основните си качества и предимства. \n", "date": "2017.08.12", "title": "Бъдещето на интернет може би е доста по-различно, отколкото смятаме"}
{"url": "https://www.blitz.bg/analizi-i-komentari/eksperti-kak-bi-izglezhdala-voyna-mezhdu-sashch-i-severna-koreya_news535879.html", "text": "Времето САЩ да спрат Ким Чен-ун да се сдобие с междуконтинентални балистични ракети с ядрен заряд изтича бързо и наблюдателите на КНДР започват да анализират военните опции за президента Доналд Тръмп.\n \nВъв вторник той предупреди, че Северна Корея ще бъде застигната от „огън и ярост“, ако продължи да отправя заплахи. \nСлед като ООН наложи най-строгите си санкции до момента върху режима на Ким, КНДР повтори позицията си, че програмата с ядрените й оръжия е необходима за спиране на американска инвазия. \nИзборът за Тръмп и САЩ не е лесен. \n 1.Не могат ли САЩ да опитат хирургически удар? \n Той вероятно няма да проработи достатъчно добре. Ракетите на Северна Корея и ядрените й инсталации са разпръснати и скрити в планинските области на страната. \nАко те не бъдат ударени, около десет милиона души в Сеул, 38 милиона души в Токио и десетки хиляди американски военни в Североизточна Азия ще бъдат застрашени от ракетни атаки с конвенционални оръжия или с ядрени бойни глави. \nДори САЩ да успеят да заличат всичко, Сеул ще остане уязвим към атаки от артилерията на Северна Корея. \n 2. Защо Ким може да се сдобие с ядрени оръжия? \n „Дори ограничен удар от САЩ ще създаде риск да бъде разбран от севернокорейците като начало на много по-голям удар и те могат да изберат да използват ядрените си оръжия“, казва Джефри Люис, директор на Програмата за неразпространение на ядрените оръжия в Източна Азия към Института за международни изследвания Мидълбъри. \n По някакъв начин САЩ ще трябва да изпратят сигнал, както до Северна Корея, така и до Китай - основния съюзник и търговски партньор на Пхенян, че хирургическият военен удар е ограничен и че севернокорейците трябва да избягват ядрен отговор. \n 3. Възможна ли е смяна на режима? \n Ново ръководство няма да доведе непременно до нов начин на мислене сред лидерите в Северна Корея. Дългото съприкосновение на Ким със западните ценности, докато е учил в Швейцария, накара някои анализатори да предполагат, че той може да избере да отвори страната си към света, докато не дойде на власт и попари надеждите им. \n Освен това, ако Ким по някакъв начин бъде отстранен, управляващата клика около него също ще трябва да си отиде, а това създава много дълъг списък от хора за убиване. \nКитай, която се опасява както от бежанска криза, така и от американски войски на границата си, вероятно ще се опита да подкрепи съществуващия режим. \n 4. Означава ли това, че пълномащабната война е най-добрият избор за САЩ? \n Пълномащабна инвазия би била необходима за бързото неутрализиране на севернокорейската артилерия, както и ракетните и ядрените програми на КНДР. \nНо всеки знак за неизбежен удар, като струпване на американски бойни сили, мобилизиране на южнокорейската и японската армия и евакуиране на американски граждани в региона, могат да накарат Северна Корея да извърши превантивен удар. \n \n Китай и Русия също могат да бъдат въвлечени. „Реалистично погледнато, войната трябва да бъде избегната. Всеки анализ на разходите и печалбите показва, че това е лудост“,казва Джон Делъри, доцент по международни отношения в университета Йонсей в Южна Корея. \n 5. Как може да отговори Северна Корея? \n Най-непосредствената реакция вероятно ще бъде масивна артилерийска стрелба срещу Сеул и околностите му. \nИнсталациите на севернокорейската артилерия по границата могат да бъдат активирани по-бързо, отколкото въздушните или морските сили и по-големите балистични ракети, които могат да нанесат удар по южнокорейски, японски и американски бази в региона с ядрени, химически и биологични оръжия. \n Тези страни имат системи за отбрана срещу балистични ракети, но не могат да гарантират, че те ще свалят всичко. Япония започна да съветва гражданите си какво да правят, в случай че ракета падне близо до тях – в общи линии да опитат да слязат под земята. \nА американски компании рекламират убежища при ракетни удари. Макар да не е ясно дали Северна Корея може успешно да удари градове, като Денвър и Чикаго, с междуконтинентални балистични ракети с ядрен заряд, не се знае и дали американските системи за отбрана могат да ги неутрализират, а това увеличава американското безпокойство. \n 6. Каква ще бъде икономическата цена, ако избухне война? \n Южна Корея съставлява около 1.9% от световната икономика и там се намират компании, като Samsung Electronics и Hyundai Motor. Рязък спад на бизнес дейността заради война на полуострова би създал проблеми в региона и в света като цяло. \nГлобалните финансови пазари също биха усетили огромен шок в краткосрочен план с търсене на сигурни активи, като злато, американски долар и швейцарски франк. \n „Хуманитарната криза и възстановяването на икономиката на Корейския полуостров след подобен ядрен конфликт ще изискват мащабно международно сътрудничество, ръководено от Китай, САЩ и ЕС, и вероятно ще са необходими десетилетия за съвземането на икономиката“, смята Раджив Бисуос, главен икономист за Азиатско-тихоокеанския регион в IHS Markit. \n 7. Какви варианти остават на масата? \n Много анализатори казват, че е време да започнат разговори, така че ситуацията да спре да се влошава. Предотвратяването на възможността КНДР да се сдобие с термоядрено оръжие или по-модерни ракети е цел, която си струва да бъде преследвана, казва Люис. \nКолкото и да е неприятно, това означава на Северна Корея да бъдат предложени възнаграждения, за да се върне на масата за преговори. \n Според Люис една от възможните награди е ограничаването на ръководените от САЩ военни учения около Северна Корея. \nВъпросът какво може да бъде предложено на севернокорейците „е разговор, който трябва да се води с обществото, с Конгреса и със севернокорейците, вместо този въображаем разговор за военни сценарии. Реалистичният вариант е дипломатическият, който забавя процеса. И той ще изисква много разговори“, смята Делъри. \n", "date": "2017.08.12", "title": "Експерти: Как би изглеждала война между САЩ и Северна Корея?"}
{"url": "https://www.blitz.bg/svyat/v-atina-vse-edno-bomba-e-padnala_news535912.html", "text": "\n Атина започва да прилича на безлюден град, след като последните останали атиняни се тълпят на пристанища, автобуси и влакове за традиционното преселение в средата на август за Успение Богородично, пише \"Български новини\". \nЕдин от най-големите изходи през последните години епристанището на Пирея, докато движението се очаква да са се увеличили с 15% в сравнение със същия период на миналата година. Наличните билети за маршрути до островите на Егейско море вече са оскъдни, а Пирея е задръстена, пълна с коли, които се опитват да стигнат до пристанището. \nМиналата седмица  движението около пристанището беше толкова тежко, че много пътници  пропуснаха фериботите си. Трафикът също се увеличава при автобусни и железопътни гари и международното летище в Атина. \n \n", "date": "2017.08.12", "title": "В Атина все едно бомба е паднала"}
{"url": "https://www.blitz.bg/svyat/sashch-prizova-severna-koreya-da-spre-s-provokativnoto-si-povedenie_news535908.html", "text": "В ранните часове на събота Съединените американски щати настояха Северна Корея \"да спре своето провокативно и водещо до ескалация (на напрежението) поведение\", след като президентът Доналд Тръм засили предупрежденията си срещу Пхенян и разговаря с китайския си колега Си Дзинпин по телефона, предава AFP, цитирана от Фокус.\nМеждувременно американските военни сили са „готови\" да защитят Гуам, след като режимът на Ким Чен-ун заплаши да изстреля балистични ракети към територията на американския тихоокеански остров, увериха в изявление от Белия дом. В телефонен разговор с губернатора на Гуам Еди Калво, президентът Доналд Тръмп „увери“, че военните на САЩ ще „гарантират безопасността и сигурността на жителите на Гуам, заедно с останалата част от Америка\". \nВ рамките на отделен телефонен разговор, Тръмп и Си Дзинпин приветстваха приемането на резолюция на Съвета за сигурност на ООН, насочена към Северна Корея, като „важна и необходима стъпка към постигане на мир и стабилност на Корейския полуостров\", се казва още в изявлението на Белия дом. \n„Президентите също така потвърдиха взаимния си ангажимент за премахване на ядреното оръжие на Корейския полуостров\", става ясно още от текста, в който се подчертава, че двамата лидери имат „изключително близки отношения\", които „се надяват да доведат до мирно разрешаване на проблема в Северна Корея\". \n„Президентът Тръмп и президентът Си са съгласни, че Северна Корея трябва да спре своето провокативно поведение\", уточняват от Белия дом, допълвайки, че Тръмп очаква с нетърпение \"много историческа\" среща със Си в Китай по-късно тази година.\n", "date": "2017.08.12", "title": "САЩ призова Северна Корея да спре с провокативното си поведение"}
{"url": "https://www.blitz.bg/svyat/prints-khari-napravi-unikalen-podark-za-rozhdeniya-den-na-megn-markl-dvamata-shche-otptuvat-za_news535915.html", "text": "Подробности около пътешествието на принц Хари и Меган Маркъл в Африка, разказва източник на E! News. Поводът за ваканцията на двойката е рождения ден на актрисата. Двамата отишли при близки приятели на принца, който решил да ги запознае с избраницата си.\n „Беше рождения ден на Меган и те заедно отбелязаха това събитие“, разказва източникът пред изданието. \n След като останали няколко дни при приятелите си, влюбените се отправили на екскурзия в делтата на Огаванго. Това е едно от последните места в Африка, където все още са останали много обитатели на дивата природа. \n В тази област можете да видите странни птици, лъвове, слонове и други животни.„На сафари в Ботстван ви е гарантирана срещата с представители на лъвовете, африканските слонове, биволите, африканските леопарди и носорозите“, обяснява още източникът. \n Според него принц Хари и Меган Маркъл няколко седмици ще пътешестват по реката и ще остават в лагери за пътешественици. \n Планират и романтична вечер в частна резиденция.„Хари много точно знае къде да отсяда по време на пътуванията си и той си прави маршрут с надежни гидове. В плановете на Хари и Меган е и разкошна почивка и смели екстремни активности. \n Те искат максимално да се доближат до местната природа и жителите й“, добавил техния близък. \n Принцът не случайно е избрал Ботстван, тъй като това може да се каже, че е негов втори дом. След смъртта на принцеса Даяна неговият баща води него и брат му в Африка, за да се абстрахират от случилото се. \n „Тук се чувствам най-вече себе си, откъдето и да било. Тук наистина мога да си почина и да съм във форма“, разказвал принцът. \n Източникът уверява изданието, че именно тук Хари ще предложи женитба на Меган Маркъл. \n", "date": "2017.08.12", "title": "Принц Хари направи уникален подарък за рождения ден на Мегън Маркъл! Двамата ще отпътуват за..."}
{"url": "https://www.blitz.bg/svyat/tragediyata-e-golyama-sluzhitel-na-bnt-e-zaginal-v-planinata-tyanshan_news535922.html", "text": "\n Българинът,   на границата между Киргизстан и Казахстан, е   на  . Това обявиха от медията. \n Той се казва Иван Тодоров е бил сред най-добрите инженери. \n На височина 6200 метра при спускане от върха, Иван е паднал в дълбока 600-метрова пропаст върху скали и загинал на място. \n Иван Тодоров беше един от най-добрите инженери в БНТ. Той участваше в от екипите, изградили новинарския комплекс на телевизията. Беше основна фигура и в изграждането на всички студиа на БНТ на последните пет олимпийски игри. \n \n Планинарството беше в кръвта му. Голямата му мечта е била да изкачи Еверест и вярваше, че това може да стане, като покори първо седемхилядник, уточняват от БНТ. \n \n", "date": "2017.08.12", "title": "Трагедията е голяма! Служител на БНТ е загинал в планината Тяншан"}
{"url": "https://www.blitz.bg/svyat/trmp-kategorichen-kim-chen-un-istinski-shche-szhalyava-ako-udari-guam_news535917.html", "text": "Ким Чен-ун истински ще съжалява, ако удари Гуам. Това заяви президентът на САЩ Доналд Тръмп, цитиран от Ройтерс. Той не пропусна да посочи, че надява севернокорейският комунистически лидер \"напълно\" да разбере сериозността на предупреждението му срещу Пхенян да не предприема военни действия срещу САЩ или съюзниците им.\n Надявам се властите в Пхенян напълно да разберат сериозността на ситуацията, каза Доналд Тръмп. \n Северна Корея я очакват големи неприятности, ако реши да нападне американската тихоокеанска територия остров Гуам, предаде АП. Тръмп призна, че още не е говорил с губернатора на Гуам, но жителите на острова са в безопасност. \n ", "date": "2017.08.12", "title": "Тръмп категоричен: Ким Чен-ун истински ще съжалява, ако удари Гуам"}
{"url": "https://www.blitz.bg/svyat/prezidentt-na-keniya-protyaga-rka-nadezhda-za-mir-po-vreme-na-bunt_news535923.html", "text": "Президентът на Кения Ухуру Кениата протегна ръка към опозицията и призова за спокойствие и национално единство, след като беше обявен за победител на силно оспорваните президентски избори, съобщиха световните агенции. Националната избирателна комисия на Кения обяви, че Кениата печели втори петгодишен мандат, след като според окончателните резултати той е получил 54.27 процента от гласовете, а съперникът му, опозиционният лидер Райла Одинга - 44,74 на сто.\nНие трябва да продължим да работим заедно за благото на нашия народ и за да запазим страната единна, заяви в обръщение към нацията 55-годишния Кениата след обявяването на резултатите, предават световни медии.  \nОбръщайки се към опозицията, той каза, че протяга \"приятелска ръка\" на \"нашия по-стар брат\", 72-годишния Одинга, който оспорва резултатите от вота. Кения принадлежи на всички нас. Нека отхвърлим насилието, призова президентът. В някои квартали на столицата Найроби и в градовете Накуру, Елдоре и Ниери привържениците на Кениата ликуваха, пееха и танцуваха по улиците, празнувайки победата. В други квартали на Найроби, бастиони на опозицията, както и в град Кисуму, обявяването на резултатите беше последвано от сцени на бунтове и насилие. \nВ квартал Кибера гневни привърженици на Одинга нападнаха и разграбиха магазини, принадлежащи на членове на етническата група кикую, от която е президентът Кениата. Полицията използва сълзотворен газ и стреля по протестиращите. \nКения\n", "date": "2017.08.12", "title": "Президентът на Кения протяга ръка: Надежда за мир по време на бунт"}
{"url": "https://www.blitz.bg/svyat/za-prv-pt-nayave-unikalno-pismo-na-kralitsa-elizabet-ii-razkriva-nay-dlbokite-chuvstva-i-bolkata-y-ot-zagubata-na-dayana-snimka_news535927.html", "text": "Смъртта на принцеса Даяна остава един от най-важните моменти в 65-годишното управление на кралица Елизабет II. Облечена в черно, в Бъкингамския дворец, вечерта преди погребението на принцеса Даяна, тя се обърна към нацията заявявайки: \"Всеки, който е познавал Даяна, никога няма да я забрави\".\n Тя добави, че говори едновременно като кралска особа и като баба, цитирана от Daily Mail.  \n\"Даяна беше изключително и надарено човешко същество\", казва Елизабет II. \" И в добро, и в лошо, тя никога не загуби качеството си да се усмихва и да се смее, нито да вдъхновява околните с топлината и добротата си\", допълва кралската особа.  \n\"Аз й се възхищавах и уважавах енергията й и отдадеността и към околните, особено предаността й към двете й деца. Тази седмица в Балморал, ние всички се опитваме да помогнем на Уилиям и Хари да превъзмогнат опустошителната загуба, за която и всички ние страдаме\".   \nПравителствени служители убедили кралицата да направи това разкритие, като й било пратено писмо от нейна близка приятелка, на което тя отговорила първо. Но какви са били най-личните мисли на Нейно Величество тази седмица - най-драматичната и трогателна от нейното царуване?  \nСега, писмото от Кралицата до най-близкия й доверен човек - Лейди Хенриет Абел Смир, е изровено и изкарано наяве. То е написано шест дни след погребението на Даяна и за пръв път светът вижда какви са личните емоции на най-важния човек във Великобритания.  \n\"Това е изключително тъжно. Загубата на Даяна е огромна загуба за страната ни. Но публичната реакция и службата в Абей, очевидно са обединили хората по света по един много вдъхновяващ начин. Уилиям и Хари са толкова смели и аз се гордея много с тях\". \nОчарователно, Кралицата добавя личен скрипт в писмото си: \"Мисля, че твоето писмо е първото, което отворих - емоциите са толкова миксирани, но ние всички минаваме през много лош опит\", довършва Елизабет.  Превод и редакция: БЛИЦ \n", "date": "2017.08.12", "title": "За пръв път наяве! Уникално ПИСМО на кралица Елизабет II разкрива най-дълбоките чувства и болката й от загубата на Даяна (СНИМКА)"}
{"url": "https://www.blitz.bg/svyat/ako-ste-v-kitay-po-dobre-ne-se-zakhvashchayte-s-nyakoe-ot-tezi-5-neshcha-video_news535931.html", "text": "\n Има професии, които са по-рисковани за здравето от други. Нa мнoгo paбoтни мecтa cлyжитeлитe ce излaгaт нa oпacнocти и дopи pиcĸyвaт живoтa cи. Вижте 5-те най-опасни професии в Китай: Работници в заводи \nРаботата на работниците в заводите в Китай е доста опасна и то поради няколко причини. Ето кои са те: В заводите няма изисквания и мерки за безопасност. Липсва служител, който да отговаря за безопасността на персонала. Случаите на самоубийства сред работниците в страната са много. Китайците, които работят на поточни линии, получават месечна заплата около 130 долара, а работят по 10 часа всеки ден, като задължително полагат и извънреден труд. Миньори \nМинните шахти в Китай не са регулирани.Това означава, че там няма абсолютно никакви предпазни мерки за работниците. Работата в мина навсякъде по света е опасна, но в Китай е още по-опасно Има хиляди наранявания и смъртни случаи всяка година. Строители \nСтроителните работници в Китай имат наистина много опасна работа. Често работят върху гигантски стоманени скелета и на голяма височина, но без каквото и да е оборудване за безопасност. Другите опасности, които дебнат строителите са: електрическите експлозии, силният шум, замърсената среда, както и работата при лошо осветление. Рибари  \nРиболовът е приятно занимание, но само ако го правите за забавление. Това не се отнася обаче за китайските рибари. Работата им е една от най-опасните. Повечето от тях нямат време за почивка и работят дори, когато е тъмно или времето е лошо. Дървосекачи \nРаботата на дървосекачите в Китай е много опасна. Те носят тежко оборудване, което съчетано със стръмните терени, води до чести инциденти. Особено опасно е при лошо време. \nИзточник: Darik.bg.\n", "date": "2017.08.12", "title": "Ако сте в Китай, по-добре не се захващайте с някое от тези 5 неща (ВИДЕО)"}
{"url": "https://www.blitz.bg/svyat/es-svikva-speshna-sreshcha-za-obszhdane-na-novi-sanktsii-sreshchu-severna-koreya_news535860.html", "text": "\nЕвропейският съюз насрочи за 14 август спешна среща на Комитета по сигурността. На нея ще бъде дискутиран конфликтът с КНДР, както и въвеждането на нови санкции срещу азиатската страна. Това съобщи в петък върховният представител на ЕС по въпросите на външните работи и политиката на сигурност, Федерика Могерини. По нейни думи решението е било взето след преговорите в Манила по време на срещата на Регионалния форум на АСЕАН с министрите на външните работи на Южна Корея, САЩ, Русия, Китай и страните от АСЕАН.\n", "date": "2017.08.12", "title": "ЕС свиква спешна среща за обсъждане на нови санкции срещу Северна Корея"}
{"url": "https://www.blitz.bg/svyat/politsai-s-bageri-razbikha-nezakonen-kmping-v-platamonas-na-olimpiyskata-riviera_news535861.html", "text": "За да си подсигурят местата, хитреците решили да циментират чадърите на самия плаж и да вържат шезлонгите с вериги, така че само те да си ги ползват, когато им е кеф. Така си осигурили безметежен комфорт за целия сезон, пише Български новини.\nТова явление не се наблюдава само през тази година, но през последните години, като властите са регистрирали най-малко 200 „конструкции“ на брега на морето! \nСлед оплакване до кметството на общината Дион-Олимпус, властите са изратили екип от полицаи и багери, които сринаха циментовите къоръжения на незаконно окупирания плаж. Акцията се случи под ръководството на кмета Костас Димопулос и в продължение на няколко часа,  плажа да придоби първоначалния си „свободен“ вид. \n \n", "date": "2017.08.12", "title": "Полицаи с багери разбиха незаконен къмпинг в Платамонас на Олимпийската ривиера"}
{"url": "https://www.blitz.bg/lyubopitno/pesen-bez-zvuk-stigna-do-top-100-na-nay-slushanite_news535868.html", "text": "Песен без никакъв звук стигна до топ 100 на най-слушаните в iTunes, съобщава сайтът es.gizmodo.com, цитиран от Profit.bg. Това се дължи на факта, че парчето е станало любимо на хората, отегчени от възпроизвеждането на една и съща песен, всеки път когато свържат iPhone-а си в колата.\nСамир Мезрахи толкова бил подразнен от факта, че една и също мелодия зазвучавала всеки път, когато свързвал iPhone-а си с репродуктора в колата, че решил да разреши проблема, като създаде песен без никакъв звук, която да я замени.\n", "date": "2017.08.12", "title": "Песен без звук стигна до топ 100 на най-слушаните"}
{"url": "https://www.blitz.bg/svyat/maniak-napadna-britni-spirs-na-stsenata-video_news535859.html", "text": "Маниак се качи на сцената и се опита да се нахвърли на Бритни Спиърг по време на концерт в Лас Вегас, съобщават местните медии.\nЗа щастие охраната й успяла да реагира бързо и до сериозни последици не се е стигнало. От видеозаписите обаче се вижда, че певицата е сериозно изплашена от случващото се. На първо време Бритни не забелязва какво се случва зад гърба й. \n \n \n \nКогато усетила какво се случва, се скрила зад охранителите си и ги попитала дали мъжът е имал оръжие. Концентър бил скоропостижно прекъснат, а Бритни си тръгнала от сцената. Впоследствие се изясни, че най-вероятно става въпрос за полудял фен, а не за опит за атентат. Превод: БЛИЦ \n", "date": "2017.08.12", "title": "Маниак нападна Бритни Спиърс на сцената (ВИДЕО)"}
{"url": "https://www.blitz.bg/svyat/donald-trmp-za-severna-koreya-nadyavam-se-vsichko-da-se-naredi_news535870.html", "text": "В петък американският президент Доналд Тръмп се опита да успокои притесненията във връзка с вербалната война със Северна Корея, изразявайки надежда, „че всичко ще се нареди“, пише вестник The Hill.\nТози коментар Тръмп направи след срещата си с държавния секретар Рекс Тилърсън, със съветника по национална сигурност Хърбърт Макмастър и с американския посланик в ООН Ники Хейли.  \nДържавният глава подчерта, че иска мирно разрешаване на конфронтацията с лидера на Северна Корея Ким Чен Ун.  \nОсвен това Тръмп отбеляза, че в петък вечерта ще проведе разговор с президента на Китай Си Дзинпин, за да обсъдят ситуацията. \n", "date": "2017.08.12", "title": "Доналд Тръмп за Северна Корея: Надявам се всичко да се нареди"}
{"url": "https://www.blitz.bg/svyat/tinder-taynata-na-onlayn-svalkite-e-gif-izobrazheniya-i-emotikoni_news535871.html", "text": "Кой би предположил, че тайната на успешните онлайн срещи се крие в емотиконите и GIF изображенията? Следващия път, когато се чудите половин час какво да бъде първото ви изречение към онази сочна блондинка в Tinder, просто намерете подходящ GIF. Според изследване на приложението за онлайн свалки, съобщения с GIF в тях имат с 30% по-висок шанс да получат отговор. Компанията също е открила, че разговори, които съдържат GIF-ове, са два пъти по-дълги от такива без анимирани изображения. От момента на пускане на тази функционалност в приложението на Tinder тази година, повече от 100 милиона GIF картинки са били изпратени в световен мащаб.\n Социологът на Tinder Джес Карбино казва пред колегите от Engadget, че периодично прави интервюта с потребители на приложението. Тя вярва, че началото на разговора винаги е голямо предизвикателство и емотиконите и GIF-овете са добър начин да бъде стопен ледът. „Хората са много привлечени към изкуството и визуалните неща“, казва Карбино. „Тези анимирани изображения са също добър начин да бъде оценено чувството за хумор. GIF изображенията се използват не само от млади хора, а от цялата база на Tinder, която се състои от хора между 18 и 61-годишна възраст“, продължава тя. \n Компанията все още оценява значимостта на GIF и емотиконите за хора, които се срещат през новата социална функция на приложението, която дава възможност да си намерите приятели, с които да се мотаете наоколо. Междувременно, заредете се с емотикони и не спирайте да обстрелвате избрания интимен партньор с тях. \n", "date": "2017.08.12", "title": "Tinder: тайната на онлайн свалките е GIF изображения и емотикони"}
{"url": "https://www.blitz.bg/lyubopitno/brutalnoto-otmshchenie-na-izmamenata-tsiganka-vzela-edna-tukhla-i_news535867.html", "text": "След като открила, че съпругът й, с когото имали брак от десет години, й изневерява, съпругата решила, че не трябва да му остане длъжна. Но не с изневяра, а по друг начин, пише Тоска.мк.\nВидеото, което се появи в интернет стана хит за отрицателно време. То показва жената, която си отмъщава на мъжа си, и то с най-скъпото му. \nТя първо разбива предното стъкно на любимото му БМВ, а след това продължава да налага колата. \n \n \n \n\"Женена съм от 10 години и досега не съм счупила дори чиния. Няма да се върнеш у дома с този автомобил, нито ще можеш за го продадеш. Ето толкова ти струваше тази нощ секс,\" казала бясната съпруга. \n \n \n \nВ интернет се появи и още един клип, който показва сериозните щени, които тя нанесла на автомобила. Семейството са английски роми, които пътуват из страната и нямат постоянен адрес. Превод: БЛИЦ \n \n", "date": "2017.08.12", "title": "Бруталното отмъщение на измамената циганка. Взела една тухла и..."}
{"url": "https://www.blitz.bg/svyat/semeystvo-si-kupi-tsyala-ulitsa-i-zapochna-da-terorizira-mestnite-video_news535604.html", "text": "Брачна двойка от Сан Франсиско Тина Лам и Майкъл Ченг са купили една от най-скъпите улици в града - \"Пресидо Терас\" на аукцион само за 90 000 долара, пишат местни медии.\nДо продажбата на улицата се стигнало след като се оказало, че местните данъците на нея масово не се плащали и затова градската управа решила да я продаде, и то без знанието на жителите й. \n \n \n \nИнженерката в Силиконовата долита Лам и съпругът й Ченг, агент на недвижими имоти, купили улицата, на която има 38 къщи, тротоарите и всичката прилежаща площ за 90 000 долара. \n \n \n \nМестните жители са бесни от случилото се, най-вече защото новите собственици искат от тях тлъсти суми за наличните 120 паркинг места, а също така всички трябва да получат изрично позволение да шофират по платното. \nВ момента семейството обмисляло също така и такса за използването на тротоарите. Превод: БЛИЦ \n \n", "date": "2017.08.12", "title": "Семейство си купи цяла улица и започна да тероризира местните! (ВИДЕО)"}
{"url": "https://www.blitz.bg/svyat/the-independent-pozitsiite-na-britantsite-glasuvali-za-i-protiv-brekzit-svpadat-v-golyama-stepen_news535873.html", "text": "Общо 29% от британците, гласували за оставане в Европейския съюз, ще приемат сценарий за Брекзит, при който всички граждани на блока бъдат принудени да напуснат Обединеното кралство, пише вестник The Independent.\nСпоред новото проучване повече от една трета от подкрепилите излизането от ЕС отбелязват, че ще одобрят сделка, която не дава на Лондон никакъв контрол над имиграцията от ЕС.  \nИзследването, подготвено от Оксфордския университет и Лондонското училище по икономика и политически науки, показва, че позициите на гражданите, гласували „за“ и „против“ Брекзит, не се различават толкова много, както се е предполагало първоначално. \n", "date": "2017.08.12", "title": "The Independent: Позициите на британците, гласували „за“ и „против“ Брекзит, съвпадат в голяма степен"}
{"url": "https://www.blitz.bg/svyat/revniva-styuardesa-prebi-novoto-gadzhe-na-izvesten-boksor-a-toy-prosto-izbyaga_news535869.html", "text": "Миналата седмица известният британски боксьор от пакистански произход Амир Хан обяви развода с жена си заради изневяра от нейна страна. А още на 6 август момиче, с което се забавлявал през нощта в Дубай, бе откарано в болница, след като бе пребито от ревнива ливанска стюардеса, пише Дейли Мирър.\n22-годишната британска поданичка Биа Ханидес била доведена в болница след парти с боксьора. Ревнива ливанска стюардеса, която не била поканена на забавата, се нахвърлила на Биа и я обезобразила. Интересното е, че Амир дори не опитал да защити приятелката си, а побързал да напусне партито, опасявайки се да не привлече вниманието на пресата. \n\"Можеше да загубя зрението си и сега животът ми е разрушен. Никога повече няма да мога да отида в клуб и вероятно ще ми се наложи операция, когато се върна у дома,\" написа Биа Ханидес. \nНа деня след инцидента боксьорът изпратил на девойката съобщение, което би могло да се счита за извинение. Той обаче така и не я навестил в болницата и още на същия ден се върнал във Великобритания. Полицаите заставили стюардесата да плати на пострадалата глоба в размер на 1000 дирхама (около 400 лева) и това било единственото наказание, което понесла. Превод: БЛИЦ \n \n", "date": "2017.08.12", "title": "Ревнива стюардеса преби новото гадже на известен боксьор, а той просто избяга"}
{"url": "https://www.blitz.bg/svyat/semeystvo-zagina-v-germaniya_news535876.html", "text": "Четиричленно семейство загина при пътнотранспортно произшествие в Югозападна Германия, предаде ДПА.\n Съпружеската двойка и двете им деца били от град Зинген , близо до границата на Германия с Швейцария. \n Те загинаха, след като 26-тонен боклукчийски камион се преобърна и затисна автомобила им. \n", "date": "2017.08.12", "title": "Семейство загина в Германия"}
{"url": "https://www.blitz.bg/svyat/v-tozi-restorant-kelnerite-poluchavat-zaplatata-si-v-banani-video_news535863.html", "text": "В този ресторант сервитьорите получават заплатата си в банани. Става дума за \"Каябуки тавърн\" в Япония, чийто собственик Каору Отсуке наема за келнери не хора, а маймуни и това продължава вече цели 29 години.\nТуристи от цял свят посещават необичайната кръчма, за да бъдат обслужени от маймуни. Доайен сред келнерите е Фуку-чен, а бакшишите най-често се дават под формата на ядки. \n \n \n \nНаместо пари, в този ресторант, келнерите получават заплатата си в банани. Отсука гледа на всичките си служители като на свое семейство. \n\"Те са ми по-близки и от семейството. С тях прекарвам дните си, дори и често спим заедно. Откакто започнахме да работим заедно, не мога да си представя живота без тях,\" казва собственикът. Превод: БЛИЦ \n \n", "date": "2017.08.12", "title": "В този ресторант келнерите получават заплатата си в банани (ВИДЕО)"}
{"url": "https://www.blitz.bg/svyat/nay-stariyat-chovek-v-sveta-umrya-na-113-godini_news535874.html", "text": "Най-старият човек в света - 113-годишният Израел Кристал, който е оцелял от ужаса в Аушвиц, почина вчера, пише metro.co.uк. Той беше единственият член на голямата си фамилия, който излиза жив от концлагера. Г-н Кристал оставя две деца, 9 внука и 32 правнука.\nСветовният юдейски конгрес оповести кончината му в Туитър. В съобщението се казва: \"Надживелият Холокоста Израел Кристал беше най-възрастният човек на света. Той почина днес. Нека бъде благословена паметта му.\" \nКристал е родел в Полша на 15 септември 1903 г., три месеца преди първия полет на братя Райт. През миналия семтември той отпразнува първия си Бар Мицва със стогодишно забавяне. \nОбикновено Бар Мицва се прави, когато момчетата са на 13 години, но точно тогава майка му почива, а баща му е изпратен войник в Руската армия. \nСлед Втората световна война той се мести в Израел, където отваря сладкарница. Превод: БЛИЦ \n \n", "date": "2017.08.12", "title": "Най-старият човек в света умря на 113 години"}
{"url": "https://www.blitz.bg/svyat/broyat-na-zaginalite-pri-vlakovata-katastrofa-v-egipet-dostigna-49-dushi_news535884.html", "text": "Броят на загиналите при влаковата катастрофа в Египет е достигнал 49 души, като властите очакват този брой да се увеличи, предава Al Arabiya.\nОсвен това общо 123 души са пострадали вследствие на инцидента, при който влак от Кайро и друг от Порт Саид се сблъскаха на гарата в Хуршид, близо до град Александрия.  \nГубернаторът на Александрия д-р Мохамед Султан обясни, че грешен сигнал на един от работниците е бил причината за катастрофата.  \nЕгипетският главен прокурор Хишам Баракат потвърди, че властите са започнали спешно разследване по случая. \n \n", "date": "2017.08.12", "title": "Броят на загиналите при влаковата катастрофа в Египет достигна 49 души"}
