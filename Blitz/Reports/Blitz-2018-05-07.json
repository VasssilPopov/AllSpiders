{"url": "https://www.blitz.bg/obshtestvo/zdraveopazvane/dokoga-meditsite-u-nas-shche-bdat-boksovi-krushi_news598604.html", "text": "Докога ще търпим агресията над медици?! Случаите на саморазправа и обидно поведение към специалистите в бели престилки растат в прогресивна агресия по всяко време на денонощието - и в делник, и в празник – това се казва в изпратено до медиите отворено писмо на Българската асоция на професионалистите по здравни грижи. Поредна жертва на юмручното право стана 51-годишен фелдшер от Центъра за спешна медицинска помощ в Кърджали, който при домашно посещение в събота бе посрещнат с обиди и юмрук в лицето от сина на възрастна жена, нуждаеща се от спешна помощ. Вследствие на това \"цивилизовано\" посрещане фелдшерът падал по стълбите и получил наранявания, които наложили спешно да бъде приет в хирургично отделение. И колкото и да звучи абсурдно дежурният медик е \"извадил късмет\", защото падането му можеше да бъде с фатален край.Въпреки взетите мерки от институциите, агресията над медици продължава. Бихме искали да припомним някои от случаите от началото на тази година:     • На 20 януари фелдшер от Филиала да спешна медицинска помощ в Нова Загора бе подложен на обиди, удари и заплахи от млад мъж. По-късно медикът сподели, че се страхува за живота си.  • На 29 януари лаборантка от МБАЛ - Добрич получи на работното си място тежка черепно-мозъчна травма вследствие на физическа агресия от страна на млад мъж. Така от специалист с дългогодишен опит, който съвестно изпълнява задълженията си, лаборантката стана пациентка на Неврохирургията.  • На 14 февруари екип на Центъра за спешна помощ в София бе посрещнат при посещение на поредния домашен адрес с ругатни и обиди от дъщерята на 88-годишна хронично болна жена. Унижението и обидата не свършили с това. Агресивната домакиня държала под ключ дежурния фелдшер и шофьора, което наложило да бъдат извикани служители на МВР и на Регионална дирекция \"Противопожарна безопасност и защита на населението\", за да освободят спешния екип.  • На 2 май от удари и ритници на пациент пострада хирургична сестра от МБАЛ - Своге. Всъщност жертвите на всички споменати случаи не могат да се изброят – към тях се причисляват близките и колегите на пострадалите, работещите в сферата на здравеопазването, хората с будна съвет.     Ние продължаваме да питаме: Докога ще търпим агресията над медици? Докога пациенти и техни близки ще упражняват вербално и физическо насилие над медицински сестри, фелдшери, лекари и други медицински специалисти, които влагат своите знания и опит, за да бъдат максимално полезни на своите пациенти, а в замяна получават обиди, ритници и юмруци?! Докога медиците у нас ще бъдат боксови круши за хора, които изкарват недоволството си от неудачите в българската здравна системата върху тези, които ги лекуват и полагат грижи за тях?!  Българската асоциация на професионалистите по здравни грижи като партньор на Българския лекарски съюз в Националната кампания \"Не на агресията над медици!\" ще продължи да алармира за всяко непристойно поведение и посегателство над медицински лица и да полага усилия за постигане на нужното обществено признание и уважение към медицинските специалисти у нас. Уважаеми журналисти, нека заедно дадем категоричен отпор на агресията, която трови живота ни всеки ден и нанася тежки физически и морални травми на хората, посветили се на благородните медицински професии!    ", "date": "2018.05.07", "title": "Докога медиците у нас ще бъдат боксови круши?!"}
{"url": "https://www.blitz.bg/zdrave/zhoao-de-deus-lekuval-400-blgari-mediumt-brkal-s-shchiptsi-v-nosa-na-patsientite-i-pechelel-40-bona-dnevno_news597479.html", "text": "Най-малко 400 българи са търсили изцеление при бразилския медиум Жоао де Деус, подобно на тежкоболната Теодора Маджарова, предаде \"Телеграф\". Той се рекламира като най-могъщия лечител след Исус Христос. Излъгани от него обаче казват, че е просто един неграмотен фермер от градчето Абаджания, разположено на 130 км от столицата Бразилия, пише австралийският разследващ журналист Тим Елиът от в.\"Сидни морнинг хералд\". 77-годишният Жоао лекува като пъха 20-сантиметрови щипци в носа на пациента чак до мозъка. Всъщност това го правел несамият той, а някой от 39-те духа, които се вселяват в него. Както изтъкна Елиът, сред тях са бразилските лекари д-р Освалдо Крус (починал през 1917 г.) и д-р Аугусто де Алмейда (умрял през 1908 г.), библейският цар Соломон и св. Игнаций Лойола, основател на ордена на йезуитите. Твърди се, че тези духовни лечители могат да изцелят всичко - от хепатит до СПИН. И че за тези 40 г., откакто се вселяват в Жоао, те са помогнали на над 8 млн. души.   Медиумът твърди, че не взима пари за своите \"консултации\", но лечението при него не е безплатно, изтъква Елиът. В неговата Каза има осем кристални легла, които се дават под наем на страдащите за 60 долара на час. В магазина за сувенири се продават всякакви стоки с лика на Жоао де Деус - книги, компакт дискове, торбички, тениски, чаши за кафе и кристали (\"благословени от духовни лечители). Има и \"лечебни триъгълници\" от дърво, които можеш да си заковеш на стената и да се молиш пред тях.   Най-важни обаче са \"благословената вода\", която се купува от този магазин или от кафенето към Каза де Дон Игнасио, и билката, с която човек може да се сдобие от \"аптеката\", след показване на \"духовната рецепта\". Според Тим Елиът посетителите даватсредно по 20 долара само за билки. Тъй като Жоао приема около 2000 пациенти на ден, това значи, че получава 40 000 долара дневно само от продажбата на пасифлора. Според австралийския журналист медиумът лично одобрявал групите с пациенти, които се изсипват в Абаджания, обикновено за двуседмичен курс на \"лечение\", след като са платили няколко хиляди долара. Имало слухове, че той взима комисионна от туристическите агенции.  Междувременно стана ясно, че близките на Теодора, която изпадна в тежко състояние в Бразилия, след като отиде да се лекува от рак на гърдата при медиум Жоао, са успели да съберат над 70 000 лева от дарения. По този начин станало възможно тя да бъде извозена още в петък или събота до Истанбул, като бъде придружена от медицински персонал. Близките на Теодора се надяват оттам тя да бъде докарана в България с правителствен хеликоптер. ", "date": "2018.05.07", "title": "Жоао де Деус \"лекувал\" 400 българи! \"Медиумът\" бъркал с щипци в носа на пациентите и печелел 40 бона дневно"}
{"url": "https://www.blitz.bg/layfstayl/goreshchata-reporterka-na-gospodari-na-efira-eva-veselinova-shche-vi-proslzi-s-dumite-si-i-shche-vi-pobrka-s-usmivkata-si-snimka_news598514.html", "text": "Русото изкушение на предаването \"Господари на ефира\" Ева Веселинова трогна цялата мрежа с публикация. Тя написа проникновена мисъл за живота и това как трябва да мислим за дните си. Към поста репортерката добави и снимка, на която буквално грее. Ето какво точно написа любимката от малкия екран в социалната мрежа:           ", "date": "2018.05.07", "title": "Горещата репортерка на \"Господари на ефира\" Ева Веселинова ще ви просълзи с думите си и ще ви побърка с усмивката си (СНИМКА)"}
{"url": "https://www.blitz.bg/razvlechenie/totalen-shok-svremenen-prochit-na-krasavitsata-i-zvyart-potrese-vsichki_news598365.html", "text": "Спомняте ли си приказката \"Красавицата и звярът\"? Да! Помислете пак. Вероятно сте забравили, че както много съвременни красавици, и героините на Жан-Мари Льопренс дьо Бомон (известна като Мадам дьо Бомон), си подали по футболисти.  Освен това двете млади дами - Бианка и Бетина, били доста мързеливи. По цял ден зяпали разни предавания, прелиствали списания и мечтаели за Меси и Роналдо.  Затова пък най-малката помагала на баща си, обичала да чете книги и се интересувала от ракетостроене.   Не се шегуваме! Това е съвременният прочит на приказката, която се превърна в хит в социалните мрежи. А \"преводачите\" приемат предложения за модерен вариант и на други любими приказки.  Източник:     ", "date": "2018.05.07", "title": "Тотален шок: Съвременен прочит на \"Красавицата и звярът\" потресе всички"}
{"url": "https://www.blitz.bg/foto/13-absolyutno-zashemetyavashchi-zhivi-vbzstanovki-na-populyarni-kartini_news598463.html", "text": "Живите картини са един едновременно интересен и малко весел начин да се отдаде почит на някои от най-големите художници от всички епохи и техните незабравими шедьоври.1. Люсиен Леви-Дюрмер, „Ева“  2. Пабло Пикасо, “Жена в кафене (Пиячка на абсент)” 3. Орест Кипренски, „Бедната Лиза“ 4. Зинаида Серебрякова, „Автопортрет“ 5. Кузма Петров-Водкин „Къпането на Червения кон“ 6. Ян Вермер „Момичето с перлената обица“ 7. Джовани Белини „Мария Магдалена“ 8. Егон Шиле, Автопортрет 9. Амедео Модиляни, Портрет 10. Бернардино Луини, „Саломе с главата на Йоан Кръстител“ 11. Пабло Пикасо, „Старият китарист“ 12. Фрида Кало, „Автопортрет“ 13. Иван Айвазовски. Портрет на съпругата на художника Източник: popantofi.com", "date": "2018.05.07", "title": "13 абсолютно зашеметяващи, живи ВЪЗСТАНОВКИ на популярни картини"}
{"url": "https://www.blitz.bg/layfstayl/khoroskop/astrologt-ivelina-pencheva-predupredi-ne-nosete-svetli-drekhi-dnes-zashchoto_news598483.html", "text": "18-ят слънчев ден е посветен на Благото, на благодарността и милостта. Това е празничен и весел ден, в който е нужно да правите всичко с лекота и усмивка на лице, пише астрологът Ивелина Пенчева в хороскопа си за bulgaria.utre.bg. „Постарайте се да внесете в света повече хармония! Доставяйте удоволствие както на себе си, така и на околните! Хубаво е да се смеете, да се радвате, да се веселите, да има развлечения, игри и занимания с децата, размяна на подаръци. Препоръчва се да прекарате времето си в приятна компания, да общувате с приятели. Добре е да се обменя информация и опит“, добавя астрологът.  „Препоръчва се укрепване на физическото тяло, занимания със спорт. Благоприятни са сексуалните контакти. Ден за възстановяване на справедливостта, затова трябва да се намери справедливо решение. Хубаво е да се дава прошка на враговете и неприятелите ни. Бъдете благодарни и милосърдни! Живейте с всички хора в съгласие! Старайте се да не бъдете в тежест на околните и да не живеете за чужда сметка! Вашите деяния трябва да бъдат съгласувани със съвестта ви. Може да пиете, но умерено“, съветва Ивелина Пенчева.  „Не се препоръчва уединение. Не се претоварвайте и не се занимавайте с тежка работа! Покупките са нежелателни. Не трябва да се нарушават законите и да се вършат безчестия и мръсотии“, добавя тя.  „Постарайте се да не вършите дори най-малките нарушения, като да говорите от служебния телефон лични разговори или да използвате служебното си положение за лични цели! Не вземайте участие в конфликти! Не се препоръчва да се бръснете и да се подстригвате“, обяснява астрологът.  Тя съветва да се яде често и по-малко употреба на сладко.  „Храната да е лека, млечна. Не се препоръчват пък светлите дрехи. Придържайте се към тъмните цветове, за предпочитане черни и сиви“, добавя Ивелина Пенчева.  „Сънищата почти нямат значение, особено ако се сънуват в слънчев ден. Значение имат само онези, които се сънуват при облачно време. Дрехи – просперитет, късмет; птици – новини, приятели, компания“, уточнява астрологът. ", "date": "2018.05.07", "title": "Астрологът Ивелина Пенчева предупреди: Не носете светли дрехи днес, защото..."}
{"url": "https://www.blitz.bg/svyat/nasa-shche-izsledva-mars-i-pod-povrkhnostta_news598428.html", "text": "Преди 42 години САЩ прати сонда на повърхността на Марс. Откакто Viking I кацна, NASA изпрати редица все по-умни роувъри и орбитални апарати, които да изучат червената планета и нейната атмосфера. Но всички те не достигнаха по-далеч от повърхността. В събота NASA изпрати нова машина, която ще изучи Марс на много по-фундаментално ниво - и ще помогне на учените да запълнят своите бели петна в познанията за геологическата структура, състав и сеизмична активност на планетата. Mars InSight е първата мисия на NASA, която ще изучи вътрешността на Марс. 360-килограмовата машина е създадена от Lockheed Martin Corp. Тя трябва да кацне на съседната ни планета на 26 ноември т.г. За учените един въпрос остава най-важен и се надяват InSight да даде отговор: как така Земята и Марс са толкова различни, щом и двете са създадени от едни и същи вещества преди 4,5 милиарда години?  Марс представлява перфектен образец за изследване на процесите, чрез които преминават земноподобните планети, заради размерите си: достатъчно голяма е, за да е преминала през същите процеси като Земята и Венера, но е достатъчно малка, за да запази сведения под повърхността. За разлика от Марс, земята има активни тектонни плочи и конвекционен процес, който носи високите температури от ядрото навън към повърхността.  За да научат повече, InSight ще прокопае и петметрова дупка, за да измери температурата. Но дори и без плочи, понякога Марс се тресе - геологически феномен, който учените искат да изследват. Смята се, че те са по-ниски от 6 по скалата на Рихтер. ", "date": "2018.05.07", "title": "NASA ще изследва Марс и под повърхността"}
{"url": "https://www.blitz.bg/obshtestvo/nay-golemite-vse-oshche-nesbdnati-predskazaniya-na-vanga_news598401.html", "text": "Ванга придобива все по голяма популярност в западните медии заради сбъднати предсказания. Българската пророчица Баба Ванга, наричана „Нострадамус от Балканите”, макар да напусна този свят през 1996 г. на 85-годишна възраст, приживе остави множество предсказания, които са валидни чак до LI век (51-ви), посочва „Ню Йорк Поуст” (The New York Post).Нейното име се произнася с уважение от астролози и страхопочитание от теоретиците на конспирацията, защото тя единствена успя да предскаже най-драматичните събития на нашето време: терористичните атаки срещу Кулите близнаци в Ню Йорк от 9 септември 2011 г., появата на „Ислямска държава” и дори „Брекзит”.  Ето списък с най-важните предсказания на Ванга за бъдещето на света. 7. Проблемът с изхранването ще бъде решен Според Ванга, между 2025 и 2028 година, ще бъде решен проблемът с недостига на храна по света и ще бъде намерено ефикасно решение за справяне с глада. 6. Ислямът ще доминира в Европа Според „Ню Йорк Поуст”, Ванга е предрекла, че между 2033 и 2045 г. ще се случат три важни неща. Ледовете на полярните шапки ще се разтопят и нивото на световния океан ще се вдигне. Ислямът ще доминира в Европа и мюсюлманите ще бъдат политическия елит. Световната икономиката ще е във възход. 5. Комунистите отново на власт Между 2072 г. и 2086 г. в света ще -господства безкласово комунистическо общество. По същото време земната природа ще започне да се възстановява от индустриалното замърсяване. 4. Марсиански колонии Между 2170 г. и 2256 г. земните колонии изградени на Марс ще укрепнат и ще се сдобият с ядрено оръжие. Марсианските колонизатори ще поискат да станат независими от Земята и със собствено управление. По същото време на нашата планета ще бъде изграден първият автономен подводен град. Отново тогава, в търсене на извънземен живот, ще се натъкнем на „нещо ужасяващо”. 3. Пътуване във времето Между 2262 г. и 2304 г. ще можем да осъществяваме пътувания във времето. През същия период ще осъществим контакт с извънземни и ще разкрием важни вселенски тайни. 2. Хората ще напуснат Земята След 2341 г. серия от природни и причинени от човека природни катаклизми ще засегнат планетата. До 3797 г. Земята ще стане необитаема и хората ще търсят спасение в друга слънчева система. 1. Безсмъртие и връзка с Бог От 4302 г. до 4674 г. човекът ще достигне до ниво на развитие, в което може да комуникира с Бог. Хората ще открият и тайната на безсмъртието и лек за всички болести. Ще забравят злото и омразата. Броят на хората, които живеят на различни планети ще е около 340 милиарда. Според „Ню Йорк Поуст” Ванга е предсказала още, че през 5079 г. ще настъпи краят на Вселената.  ", "date": "2018.05.07", "title": "Най-големите все още несбъднати предсказания на Ванга!"}
{"url": "https://www.blitz.bg/svyat/avstraliyka-i-mayka-na-dve-detsa-pleni-sveta-s-bezkrayno-dlgite-si-kraka-snimki_news598034.html", "text": "40-годишна австралийка и майка на две деца може да се похвали с едни от най-дългите крака в света. Карълайн Артър е висока 188 см., а краката й са дълги цели 132 см., т.е. 68% от цялото й тяло.„Убедена съм, че имам най-дългите крака в Австралия, в Америка също”, казва Карълайн.     Като малка била много слабо и високо момиче и в училище непрекъснато й слагали обидни прякори. И, разбира се, винаги имала проблеми при избора на дрехи.     Сега обаче може да се похвали с успешна кариера в модния бизнес. „Когато се появя някъде, всички ме зяпат, особено ако съм на високи токчета. Приятелите ми вече са свикнали”, признава дългокраката красавица.  „Това вече ми харесва”, добавя тя. „Дълго време не можех да се приема. В живота ми имаше периоди, в които бях в голяма депресия и въобще не се смятах за привлекателна. На 15 години станах модел и това ми даде увереност”, спомня си тя.  Карълайн е омъжена и има две деца. За тоалетите й се грижи нейната свекърва. А съпругът й, който работи като строител, е направил за семейството си къща за чудо и приказ, в която любимата му да се чувства максимално удобно. Превод: БЛИЦ  ", "date": "2018.05.07", "title": "Австралийка и майка на две деца плени света с безкрайно дългите си крака (СНИМКИ)"}
{"url": "https://www.blitz.bg/obshtestvo/mayka-otvori-uchebnika-na-sina-si-i-ne-povyarva-na-ochite-si-kakvo-pishe-tam-za-gergovden-snimka_news598467.html", "text": "Възмутена от това, което пише за Гергьовден в учебника на сина й, който е в пети клас, майка заплаши, че ще го спре от училище, за да не пълнят главата му с глупости. Това е учебникът за пети клас на сина ми. Питам го аз вчера какво знае за Гергьовден и отрочето ми казва, че било един от най-големите празници на циганите в България. И го празнували и мюсюлманите! Тъкмо да ми се изметне ръката зад врата му, и той ми показва ей това творение в учебника!  На какво учат децата ни?!? Къде е християнството, Св. Георги е християнски светец, убит заради вярата си. А те промиват мозъците на децата ни с цигански и арабски празници. И вместо да учат за историята му и как като римски офицер е бил убит от Доклециан за вярата си, учат за ламята и царската дъщеря! Егати държавата, като това й е образованието! Направо ми идва да го спра от училище! Това написа една българска майка - Елена Чаушева, във Фейсбук. По-долу е снимана страницата от учебника за пети клас, където е обяснено на учениците що е туй Гергьовден.    ", "date": "2018.05.07", "title": "Майка отвори учебника на сина си и не повярва на очите си какво пише там за Гергьовден (СНИМКА)"}
{"url": "https://www.blitz.bg/obshtestvo/dots-rachev-posochi-shche-ima-li-anomaliya-prez-mesets-may-v-blgariya-i-razkri-koga-vremeto-shche-stava-za-more_news598488.html", "text": "Започва седмица, в която времето ще бъде типично майско. Сутрин и в ранните обедни часове ще има повече слънце, след което ще има заоблачаване и на отделни места ще превали и прегърми. Това заяви доц. Георги Рачев за \"Телеграф\". За днес прогнозата е за интензивни валежи от порядъка на повече от 20 л. на кв. м. на отделни места. Ако те обхванат по-голяма територия, е възможно някои реки да напълнят коритата си. Засега територията, която се очаква да обхванат тези валежи са много непредсказуеми - възможно е например в една част на София да паднат 20-30 литра на кв. м, а в друга да не падне нито капка. Това е т.нар петнист характер на валежите, който е характерен за късна пролет, каквато е май месец и за ранното лято, евентуално юни.  Западните Балкани от няколко дни са обект на мощни гръмотевични бури. В събота загина една момиченце, поразено от мълния в Босна и Херцеговина. Сърбия, Босна, Македония бяха обхваната от такива типични летни бури. Гърция също не беше пощадена.  Чака ни динамична и сравнително повтаряща се по метеорологично време седмица - сутрин слънце, следобед повече облаци с гръмотевици. Няма да е студено. Захлаждането, което започва днес, ще продължи цялата седмица. Минималните температури са от порядъка на 10-14 градуса. Максималните ще останат нормални за май, дори с няколко градуса по-високи от типичните за месеца и ще бъдат в рамките на 20-25 градуса. По-съществени валежи ще има във вторник и в четвъртък.  Градушки ще има, но може да се каже от днес за утре кога и къде точно.  На север водата е доста топла. В събота водата в района на Варна и Балчик е достигнала 19,5 градуса. Имаше снимки на хора, които бяха нагазили в морето, а плажът беше пълен. По отношение на температурата на водата вървим сд около 3 седмици по-рано. Това не значи, че това темпо ще се запази, но при всички положения водата ще се затопля. Доколкото виждам в дългосрочните прогнози, май се очертава да бъде топъл месец и може би в края му по цялото ни Черноморие температурата на водата ще бъде твърдо над 21 градуса, което си е съвсем прилично за плаж. За по-зиморничавите хора си е малко хладничко, но на края на прибоя около обед ще си е съвсем топла водата - може би над 22 градуса.  Сегашното понижение на температурите няма да бъде съществено. Първата седмица на май беше много топла. Положителната аномалия е 5 градуса нас нормата, както беше и през април. Продължава този период по-високи температури. Вече и сутрешните температури не са едноцифрени, което ги отличаваше от тези през лятото.      ", "date": "2018.05.07", "title": "Доц. Рачев посочи ще има ли аномалия през месец май в България и разкри кога времето ще става за море"}
{"url": "https://www.blitz.bg/kriminalni/prestplenie/goreshcha-sleda-svrzakha-eksshefa-na-dai-s-vrag-na-mito-ochite-rabotata-stava-debela_news598235.html", "text": "Съденият за корупция бивш шеф на Изпълнителната агенция \"Автомобилна администрация\" Цветелин Цветанов е прал пари от рушвети чрез лице и дружества, близки до престъпен бос номер едно в Южна България Румен Атанасов - Козела. До такъв извод водят данни, съдържащи се в обвинителния акт срещу Цветанов, разкриват източници от Специализираната прокуратура, пише \"Уикенд\". На 24 март миналата година прокуратурата внесе в съда обвинителния акт срещу бившия висш държавен чиновник. Цели 7 обвинения са повдигнати срещу него. Основните две са за искане и получаване на подкупи. Като участници в групата са предадени на съд Соня Христова, Цветелина Димчева-Дойчинова. Тихомир Вълчев, Пламен Ангелов, Емил Иванов, Венцислав Генов и Цецка Димитрова.  Доказателствата по делото сочат, че Цветелин Цветанов е организирал групата през февруари 2015 г. Оттогава тя започва паралелна дейност под паравана на Изпълнителната агенция по събиране на т. нар. \"такса спокойствие\" от автопревозвачи. Тези, които не си плащат, са подложени на неспирни проверки.  Румен Козела е крупна фигура в ъндърграунда. През 2013 година в ДАНС стартира разработка срещу него, в която пише, че е бил от близкото обкръжение на сръбския гангстер Сретен Йосич и роден бандит с прякор Боби Мекото. Агентите са имали и данни, че козелът бил личен спонсор на заемащ по това време висша позиция в ГДБОП полицай. В разработката се твърди, че е много вероятна хипотезата топченгето към 2013 г. да е едно от водещите лица от системата на МВР, отговарящо за покровителстването на търговията и каналите за наркотици, преминаващи през България. Точно по това време Румен Атанасов набрал сериозна мощ в ъндърграунда и дори е бил основният играч за транспортирането  на кокаин по море.   След като получава подкрепа и чадър от ГДБОП, групата на Козела и най-близките му хора Христо Михаклов и Весо Черния завземат и столичния пазар на кокаин. Човек на Козела е и Божидар Кузманов - Кравата, който се опита да убие Митьо Очите преди 2 години. Атанасов е от Пловдив и е сочен за наместник на ВИС в града под тепетата през 90-те години. ", "date": "2018.05.07", "title": "Гореща следа! Свързаха ексшефа на ДАИ с враг на Митьо Очите, работата става дебела!"}
{"url": "https://www.blitz.bg/intsidenti/katastrofi/izvnredno-v-blits-tezhko-mele-s-tri-koli-v-sofiya-snimki_news598596.html", "text": "Тежка катастрофа е станала преди минути в София. Това съобщи за БЛИЦ очевидец на инцидента, който е изпратил и снимки от произшествието. Катастрофата е възникнала между три коли в района на булевард \"Сливница\" и \"Опълченска\".  Една жена  е пострадала, откарана е в болница.  На снимките се вижда как един от автомобилите се е разминал по чудо от падане в канала.  На   БЛИЦ очаква новини, снимки и видео от своите читатели в цяла България и по света", "date": "2018.05.07", "title": "Извънредно в БЛИЦ: Тежко меле с три коли в София (СНИМКИ)"}
{"url": "https://www.blitz.bg/layfstayl/svetski/shcherkata-na-gala-naviri-chisto-golo-dupe-i-stana-mnogo-goreshcho-snimka-18_news598528.html", "text": "Мари на Гала от доста време насам не се свени да показва все повече плът. Последния провокативен кадър, публикуван в профила й в социалната мрежа, определено привлича и мъжки и женски погледи. Кадърът е направен в хотел в красивото италианско градче Полиняно а Маре. На фотографията щерката на Гала е само по прашки и сутиен, изправена на голям прозорец. Камерата я е заснела в гръб, а най-вероятно зад обектива стои нейния приятел и син на Джуджи - Кондстантин.  Палавата снимка събра стотици лайкове, а формата на Мари е просто зашеметяваща.  ", "date": "2018.05.07", "title": "Щерката на Гала навири чисто голо дупе и стана много горещо! (СНИМКА 18+)"}
{"url": "https://www.blitz.bg/layfstayl/svetski/zhenata-na-magi-khalvadzhiyan-pobesnya-v-sotsialnata-mrezha-zaradi-golyama-svinshchina-skochi-na-provintsialistite_news598512.html", "text": "Жената на Маги Халваджиян - Кремена, пусна много гневен пост в социалната мрежа. Причината - боклуци, зарязани при Националната Библиотека в столицата, където всъщност се намира и заведението на блондинката.Ето какво написа тя в профила си в социалната мрежа:   ", "date": "2018.05.07", "title": "Жената на Маги Халваджиян побесня в социалната мрежа заради голяма свинщина, скочи на провинциалистите!"}
