{"url": "https://www.blitz.bg/svyat/koshmar-v-istanbul_news548659.html", "text": "\n Неизвестни откриха огън в един от кварталите на Истанбул, при което са ранени поне трима души, предаде телевизионният канал Си Ен Ен Тюрк. \n Според него, въоръжени мъже са открили огън от кола в района на Газиосманпаша. \n Полиция и линейки са на мястото на инцидента. \n \n", "date": "2017.10.05", "title": "Кошмар в Истанбул!"}
{"url": "https://www.blitz.bg/svyat/chichoto-na-martin-mu-zaveshcha-zanemarena-plevnya-no-vtre-se-krieshe-neochakvano-skrovishche-snimki_news548633.html", "text": "\n Невероятен късмет е извадил французинът Мартин Бойер. Мъжът се оказал наследник запустяла ферма от покойния си чичо. И макар че си мислел първоначално веднага да се отърве от имота, когато отворил вратата буквално онемял. \n \n \n \n Пред очите му се открила гледка от многобройни ретро автомобили. Мартин осъзнал, че чичо му е оставил няколко постройки, в които има безценни модели, някои от които в доста окаяно състояние. \n \n Оказва се, че неговият роднина цял живот е събирал ретро коли, които е намирал в различни части на Европа. \n \n Колекцията му включва общи 60 униката на Бугати, Хиспано-Суза, Талбот-Лаго, Мазерати, Ферари, Делахей и други екзотични марки. \n \n Мъжът се свързал с водещият експерт по ретро автомобили във Франция Матю Ламур, който незабавно пристигнал и бил удивен. \n \n Мартин с удоволствие разбрал какво е истинското наследство, което ми е оставил чичо му. \n \n Той ще продаде цялата колекция на веднъж на търг. \n \n Наддаването започва от зашеметяващите 12 милиона евро! \n \n Снимки: Artcurial \n", "date": "2017.10.05", "title": "Чичото на Мартин му завеща занемарена плевня, но вътре се криеше неочаквано съкровище (СНИМКИ)"}
{"url": "https://www.blitz.bg/svyat/skandal-v-italiya-mzh-povredi-platno-na-khitler-vikayki-merzavets_news548624.html", "text": "\n Неизвестен мъж се нахвърли върху картина на Адолф Хитлер с отвертка, викайки \"Мерзавец!\". \nНападателят успя с помощта да одраска платното, изложено в музей в северния италиански град Сало, преди да бъде задържан от охраната в музея. Той е успял да надраска платното, но без да причини големи повреди върху картината. Собственикът на платното се отказа да заведе иск срещу нападателя. Сало се намира близо до границата на Италия с Австрия. \nГрадът от 1943 до 1945 г. е бил столица на т.нар. Италианска социална република, ръководена от Бенито Мусолини след свалянето му от власт в Рим. Роденият в Австрия Хитлер (1889 – 1945 г.) по време на живота си във Виена от 1908 до 1914 г. е изкарвал хляба си с рисуване. Той е автор около 700 платна и картички, и на няколко пъти се е опитал да влезе в Художествената академия.\n", "date": "2017.10.05", "title": "Скандал в Италия: Мъж повреди платно на Хитлер, викайки \"Мерзавец!\""}
{"url": "https://www.blitz.bg/svyat/tzhna-vest-svett-na-kinoto-i-literaturata-izgubikha-edna-legenda_news548623.html", "text": "\n Актрисата, писателката и бивша съпруга на френския режисьор и кинокритик и лидер на \"Новата вълна\" във френското кино Жан-Люк Годар - Анна Вяземски, почина във Франция на 70 години, съобщават световните агенции. \n \n   \nЗвездата на филма „Наудачу, Балтасар” се бори с рак в продължение на няколко години, но изгуби битката.\n Анна Вяземски става известна с ролите във филмите на Робърт Бресон, Жан-Люк Годар и Пио Паоло Пасолини. Тя също е написала 15 книги, една от които, озаглавена \"Няколко души\", говори за нейния руски произход, пише Life.ru. \n  \n \n", "date": "2017.10.05", "title": "Тъжна вест! Светът на киното и литературата изгубиха една легенда"}
{"url": "https://www.blitz.bg/politika/polsha-ni-udrya-ramo-za-shengen_news548622.html", "text": "България може да разчита на подкрепата на Полша за членството на страната ни в Шенген. България е изпълнила всички условия, заяви полският президент Анджей Дуда, след като разговаря във Варшава с българския държавен глава Румен Радев.\nДвамата изразиха общи позиции по темата за сигурността. \n\"Вратата на Европейския съюз трябва да остане затворена за държавите от Западните Балкани\", заяви Дуда, цитиран от БНР.  \nДвамата президенти обсъдиха миграционната криза и бъдещето на Европейския съюз. \"Полша ще продължи да помага на България при опазване на външната европейска граница\", каза Дуда и отново отново потвърди, че Варшава е против механизма за квотното разпределение на мигрантите. \nСпоред президента Румен Радев кризата с бежанците изисква общо европейско решение. Радев подчерта, че е важно как ще бъдат решавани социалните неравенства в Европа. България и Полша споделят позицията, че не може да има стабилност, докато има неравно заплащане в новите и старите държави - членки. Полша е готова да си сътрудничи с България в оръжейната индустрия и да участва в конкурса за покупката на нов бронетранспортьор за сухопътните ни войски.  \nВ икономически план санкциите срещу Русия вредят и не могат да траят до безкрай, смята българският президент. Според него трябва да се търсят решения с всички средства на дипломацията, без от това да страда бизнесът. Санкциите са общоевропейско политическо решени и изрази надежда, че в даден момент те ще бъдат отменени.  \n", "date": "2017.10.05", "title": "Полша ни удря рамо за Шенген"}
{"url": "https://www.blitz.bg/svyat/parizh-na-kosm-ot-nov-teroristichen-akt-politsiyata-otkri-neshcho-strashno_news548620.html", "text": "\n Шест туби с гориво, свързани със самоделен взривател, бяха открити тази сутрин под камион на френско-швейцарското предприятие за цимент „Лафарж” в парижкия XIX район, в близост до околовръстното шосе, съобщи Франс прес, като се позовава на близки до разследването източници. \n Това стана няколко дни след като в жилищна сграда в Париж бяха намерени газови бутилки, свързани с взривател, но според полицията двата инцидента не са свързани. \n При предишния инцидент, датиращ от нощта на петък срещу събота, бяха арестувани шестима души, от които двама са имали регистрации за радикализация.Тубите и взривателя са били открити сутринта от работници, които поемали смяната си. Взривателят, по данни на полицията, е бил съвсем елементарен. \n Опитите за нападения с контейнери, пълни с гориво, зачестиха в Париж. През септември 2016 г. в автомобил близо до Нотр Дам бяха открити няколко пълни бутилки с газ (макар и без взривател). По случая беше задържана група жени, бойци на групировката „Ислямска държава”. \n Според информация на в. „Монд” филиалът на френската компания там е влязъл в контакт с бунтовници от „Исламска държава” през 2013 – 2014 г., за да гарантира функционирането на своя циментов завод в североизточната част на Сирия.Циментовата компания „Лафарж”, която през 2015 г. се сля с „Холсим”, е разследвана за финансиране на терористични действия в Сирия. \n Този завод спря работа на 19 септември 2014 г. \n", "date": "2017.10.05", "title": "Париж на косъм от нов терористичен акт, полицията откри нещо страшно"}
{"url": "https://www.blitz.bg/svyat/evropeyskata-prokuratura-pogva-izmamite-s-evrofondovete_news548584.html", "text": "\n Европейският парламент дава зелена светлина за Европейската прокуратура, която ще разследва измамите с европейските фондове. Тя ще бъде натоварена с повдигането на обвинения срещу извършители на престъпления срещу бюджета на ЕС.  \n Всяка година Европейският съюз губи около 600 милиона евро заради злоупотреби с европейски фондове. Тези престъпления обаче не се разследваха добре заради липса на хармонизиране на дефинициите за измама и сътрудничеството между отделни страни.  \n Понастоящем само националните власти могат да разследват и повдигат обвинения за измами, свързани с европейски средства. Такива са, например, умишлените злоупотреби със структурните фондове на ЕС или трансгранични измами с ДДС. Тяхната юрисдикция обаче се разпростира само в рамките на националните граници.  \n  \nЕвропейската прокуратура ще позволи бърз обмен на информация, координирани полицейски разследвания, бързо замразяване и конфискуване на активи, както и арестуване на заподозрени зад граница. Тя ще сътрудничи тясно с Агенцията за криминално правосъдие на ЕС \"Евроджъст\" и офиса за борба с измамите ОЛАФ, за да осигурят по-успешното преследване и възстановяване на средствата, загубени от измами.  \n След като парламентът даде своето съгласие, Съветът официално може официално да приеме регламента относно Европейската прокуратура. Очаква се тя да започне работа през 2020 г. или 2021 г.  \n  \nЕвропейската прокуратура ще бъде създадена по процедурата за засилено сътрудничество между 20 държави членки: Австрия, Белгия, България, Хърватия, Кипър, Чехия, Естония, Германия, Гърция, Италия, Финландия, Франция, Латвия, Литва, Люксембург, Португалия, Румъния, Словения, Словакия и Испания. Другите държави членки могат да се присъединят по всяко време.  \n  \nГлавният офис на Европейската прокуратура ще бъде в Люксембург с главен прокурор и прокурори от всички участващи държави. Те ще ръководят ежедневните криминални разследвания, извършвани от делегирани прокурори в държавите членки.  \n", "date": "2017.10.05", "title": "Европейската прокуратура погва измамите с еврофондовете"}
{"url": "https://www.blitz.bg/foto/prvata-dama-blesti-ss-stilno-obleklo-v-polsha-snimki_news548634.html", "text": "\n Първата ни дама Десислава Радева демонстрира стил по време на официалното посещение на президента Румен Радев в Полша.  \n За срещата на съпруга си с полския му колега Анджей Дуда Радева избра права, черна рокля, с дължина до коляното. \n Първата дама на страната домакин на визитата - Агата Корнхаусер-Дуда, пък заложи на тоалет в златисто и синьо. \n \n \n \n  \n", "date": "2017.10.05", "title": "Първата дама блести със стилно облекло в Полша (СНИМКИ)"}
{"url": "https://www.blitz.bg/layfstayl/svetski/endzhi-kasabie-krie-ogromna-tayna-vv-vip-bradr-ezhednevno-lzhe-skvartirantite_news548552.html", "text": "Звездната диетоложка Енджи Касабие, която се изживява като ливанска принцеса, най-нахално лъже за годините си досущ като естрадния динозавър Лили Иванова. Красавицата се опитва да се изкара далеч по-млада, отколкото е, което подразни хиляди хора, пише \"Уикенд\".\nПреди 10 години красавицата нашумя след като втали със специален хранителен режим Стефан Данаилов и вече две петилетки все гони 30-те. Във визитката, с която Енджи влезе в Къщата на „ВИП брадър” е  представена като 28-годишна бизнес дама – с цели 7 г. по-малко от действителните.  Дали става дума за техническа грешка, или всъщност красавицата послъгва? \nОказва се, че докторката от ливански произход не само се подмладява с разкрасителни процедури, но и крие истинската си възраст. В интервюта за различни медии Енджи се представя ту за  25-годишна, ту с няколко години по-възрастна, но винаги „под 30” . Всъщност Касабие е дошла на бял свят на 1 ноември 1982 г., показва справка в Търговския регистър, където фигурират данните за фирмите й. Зрителите на сеирджийското риалити завихриха ожесточени дискусии в интернет на колко години е всъщност д-р  Касабие  и се чудят щом диетоложката лъже за годините си, доколко могат да й се доверят за останалите факти от биографията й. \nФолк певицата Мария пък съвсем обърка зрителите, заявявайки пред камерите на Големия брат, че  Енджи е само на 25.  През юни диетоложката гостува в сутрешното предаване „Тази събота” по Би Ти Ви. Там Касабие разказа, че живее в София от 4-5-годишна. Пред Венета Райкова преди 3 години ливанката разказва още по-различна история за миналото си.  „Дойдох в България, когато бях на 6 годинки.  Започнах да уча в американското училище. В девети клас реших да взема две години за една. И точно така се случи. Исках да ходя в Америка да уча за актриса. Баща ми обаче искаше първо да завърша нещо, защото не всеки става за актриса. Започнах да уча фармация, но се оказа трудно. Записах медицина, после диетология и вместо актриса, станах диетолог на звездите”, спомня си Касабие.  \nТя твърди, че тъй като била вундеркинд, е завършила медицина едва на 21 години! Дори за децата е ясно, че това е напълно невъзможно – медицина се учи минимум 7 години. Тоест, излиза, че Касабие е станала студентка на 13-14-годишна възраст. \n \n", "date": "2017.10.05", "title": "Енджи Касабие крие огромна тайна във \"ВИП Брадър\", ежедневно лъже съквартирантите!"}
{"url": "https://www.blitz.bg/layfstayl/shoubiznes/vdovitsata-na-ubitiya-bobi-mandzhukov-prezhivya-mkata-i-se-vreche-vv-vyarnost-na-krupen-biznesmen_news548554.html", "text": "Вдовицата на застреляния през 2014г., съмнителен бизнесмен Борислав Манджуков е преживяла мъката и преди боени дни се е врекла във вярност на новата си половинка – Диян Дачев, твърди hotarena.net\nНовият избраник на красавицата Лора Георгиева, известна с множеството си титли от конкурси за красота и телевизионна кариера като водеща в Би Би Ти, отново е крупен бизнесмен, притежател на няколко дискотеки и строителен бизнес в Бургас.  \nДвамата станали двойка само две години след смъртта на първия й мъж, когато се заговори, че Лора мизерства, а невръстната й дъщеря е осъдена да плати 140 000 лева на държавата заради ДДС измамите на баща си. Бившата тв водеща открила утеха в настоящия си съпруг, който признал сирачето на Манджуковкато свое дете.  \nНа скорошната пищна сватба малката Мишел била шаферка на майка си, а събитието било уважено от много ВИП гости. Влюбените се появили на сватбата с изключително скъп ретроавтомобил. Веднага се появили шушукания, че не е хубаво вдовицата да е в бяло, но всъщност заедно покойния Боби така и не стигнали до венчило. Меденият месец на младото семействопродължил само седмица в най-скъпарския хотел в Париж.\n", "date": "2017.10.05", "title": "Вдовицата на убития Боби Манджуков преживя мъката и се врече във вярност на крупен бизнесмен"}
{"url": "https://www.blitz.bg/layfstayl/za-damite/mayka-uchi-detsata-si-da-ubivat-za-da-ne-stoyat-po-tsyal-den-pred-kompyutra-snimki_news548531.html", "text": "34-годишната Хейзър Морал от Оклахома редовно взима своите три деца със себе си, когато ходи на лов. Според жената, стрелбата по елени, патици и гълъби учи децата да уважават животните и ги отвлича от компютърните игри в интернет.\n \n Хейзър Дел Морал има три деца: 14-годишния Папи, 12-годишната Иза и 9-годишната Армония. Те редовно ходят на лов заедно с майка си, която както и баща им, работи в Департамента за дивата природа на Оклахома. Съпрузите признават, че ловът е доста спорна тема, но са убедени, че не причиняват вреда нито на на децата им, нито на природата. \"С децата си прекарваме чудесно. Те не са зависими от своите телефони, защото ние си говорим, смеем се, общуваме\", споделя майката.   \nХейзър твърди, че ловът учи децата на уважително отношение към животните. Освен това, благодарение на честите им излети те знаят много повече за биологията, отколкото своите връстници. \"Децата помагат да разфасоването на животните. Показвам им сърцето и разказвам как работят и останалите вътрешни органи\", обяснява тя.   \n \n Мъжът на Хейзър Хуан не е толкова страстен ловец, но се отнася с одобрение към хобито на жена си. Тя обаче редовно се сблъсква с критики. Особено често негативни коментари се появяват в социалните мрежи, където Хейзър публикува своите снимки. \"Има хора, които ми казват: \"Не мога да повярвам, че ти водиш децата си на лов\". Уважавам мнението им, но моля те също да уважават моето и да не съдят нещо, което не разбират\", казва тя.    \n", "date": "2017.10.05", "title": "Майка учи децата си да убиват, за да не стоят по цял ден пред компютъра (СНИМКИ)"}
{"url": "https://www.blitz.bg/svyat/sherift-na-las-vegas-s-izvnredna-i-klyuchova-novina-za-kasapina-stivn-padok_news548512.html", "text": "Психопатът от Лас Вегас,  който уби 59 мирни граждани и рани стотици, първоначално се е надявал, че ще оцелее и ще успее да избяга. Най-вероятно той е имал съучастник. Това пише в. „Дейли мейл“.\n64-годишният Стивън Падок е планирал да избяга от хотела Мандалей бей след стрелбата по кънтри фестивала. Това заяви шерифът на Лас Вегас Джоузеф Ломбардо на пресконференция. \nЛомбардо отказа да каже защо смята, че Падок е имал план за бягство, но уточни, че е убеден в това твърдение. Той каза още, че планът на касапина за действие е бил твърде сложен и той би трябвало да е „супергерой“, за да може да го изпълни сам. \nЛомбардо каза още, че, според него, килърът е спрял да стреля по хората, защото е трябвало да измисли как да избяга от екипа на спецчастите, който се е приближавал към стаята му.   \nТой отбеляза, че автомобилът на Падок, в който бяха намерени около 25 килограма от  експлозива Танерит, е имало още и 1600 патрона. \nЖурналист попита, дали Падок е искал да използва въпросния автомобил за бягство. Но Ломбардо отказа да отговори. \nШерифът също каза, че версията за терористичен акт все още не е изключена.  Превод и редакция: БЛИЦ \n \n", "date": "2017.10.05", "title": "Шерифът на Лас Вегас с извънредна и ключова новина за касапина Стивън Падок"}
{"url": "https://www.blitz.bg/svyat/potvrzhdava-li-se-versiyata-za-suchastnik-chasove-predi-kasapnitsata-na-psikhopata-ot-las-vegas-donesli-khrana-za-dvama-dushi_news548535.html", "text": "Президентът на САЩ Доналд Тръмп посети пострадалите по време на атаката в Лас Вегас. Той посети в града заедно с първата дама за няколко часа. Стопанинът на Белия дом посети болницата, поговори с лекарите и полицаите, които първи се притекли на помощ на жертвите на нападението. Междувременно нови подробности се появиха около касапницата. Стана ясно, че психопатът Стивън Падок десетки години е събирал оръжия и боеприпаси, съобщават американски медии.\nПрезидентът на САЩ със съпругата си се приземи в Лас Вегас, когато полицията в града публикува точните данни за жертвите и пострадалите. В резултат на касапницата са убити 58 души. По-рано се съобщаваше за 59, включително и убиеца. Ранените са 527, те са лекувани в болниците на града. В една от тях директно от самолета отиде Тръмп. \n„Лекарите и медицинските сестри свършиха работа, която не може да бъде описана с думи. В болницата е било бит пазар, когато е настъпила трагедията, но въпреки това, те са приели всички. Това, което аз видях тук, е доказателство за невероятен професионализъм. Това, което направиха лекарите, е невероятно. Аз съм убеден, че те никога повече не искат да виждат такова нещо“, каза Тръмп.   \nЖурналистите се поинтересуваха, дали президентът на САЩ не смята за необходимо да отмени закона за оръжията, за да не се повтори трагедията. Тръмп отговори, че днес няма да говори за това.   \nПо-рано Белият дом ясно даде да се разбере, че въпросът по ожесточаването на контрола върху продажбата на оръжия в хода на визитата няма да бъде обсъждан. Вероятно, опасявайки се от реакцията на пострадалите, срещата с президента и тях се проведе без видеокамери, затова не е известно за какво точно е станало дума в болничните стаи.   \nПресслужбата на Белия дом само разпространи няколко снимки на Тръмп с ранените. Президентът на САЩ предложи да посетят Вашингтон след изписването си, а самият той отиде на среща с полицаи. В Лас Вегас държавният глава има собствен хотел, затова с градската полиция той е запознат доста добре. „Невероятен героизъм бе демонстриран от полицията в Лас Вегас. Винаги съм бил сигурен, винаги съм знаел, че вие сте най-добрите. Това бе болен, безумен човек. Разбрахте ли още нещо за него?“, каза Тръмп.   \n„Засега е рано да се говори каквото и да е било. Имаме шепа малки улики, работим по тях. Ще намерим отговорите“, каза шефът на полицията в Лас Вегас. „Да, със сигурност ще се намери нещо. Вероятно е превъртял“, отвърна Тръмп. \n  \nПолицията отказва да разкрие с какви улики разполага. Следователите засега имат повече въпроси, отколкото отговори. А се появяват и нови загадки. В интернет бе публикуван чек за поръчка на храна в стаята на престъпника. Там е посочено, че обедът е за двама души. Ако храната е била поръчана от Падок, то кой още може да се  е намирал в стаята.  А ако чекът наистина е негов, то защо той е от 27 септември, докато от полицията твърдят, че Падок се е настанил в хотела на следващия ден – 28 септември? \nСледователите  се надяваха, че част от въпросите ще бъдат отговорени от приятелката на убиеца Марилу Данли, която се върна в САЩ от Филипините. Но след разговор с нея, агентите на ФБР изясниха, че тя не е знаела нищо за плановете на Падок.    \n„Стивън Падок не ми е казвал нищо и не е правил нищо, което да послужи като предупреждение за това, че ще се случи нещо ужасно“, каза тя, цитирана от адвоката си Мат Ламбърт.   \nКакто и предполагаше полицията, именно Падок е настоявал Данли да напусне САЩ. Той лично ѝ купил билет за самолета и превел 100 000 долара във Филипините, за да си купи тя там къща.     \nНТВ успя да изясни, че само през последната година Стивън Падок е купил 33 единици огнестрелно оръжие. С това количество може да бъдат оборудвани 3 взвода. Като цяло това са били пушки, 12 от които той е направил още по-смъртоносни, купувайки необходимите детайли/ \nАрсеналът е придобиван парче по парче в различни време, но съвсем законно. Закон, който да контролира количеството оръжие, което може да притежава един човек, в САЩ няма. Тоест, Падок е можел да си купи и 200 автомата.   Превод и редакция: БЛИЦ \n \n", "date": "2017.10.05", "title": "Потвърждава ли се версията за съучастник? Часове преди касапницата на психопата от Лас Вегас донесли храна за двама души"}
{"url": "https://www.blitz.bg/svyat/boleznen-urok-polyatsi-v-germaniya-dadokha-otpor-na-nagl-migrant-zrelishchno-video_news548241.html", "text": "В интернет набира популярност видео с нехарактерен за съвременна толерантна Европа сюжет: нагъл мигрант-африканец, очевидно почувствал пълна безнаказаност, решил да покаже на германците кой е главният в тяхната страна. За свое нещастие обаче попаднал на поляци.\nНа видеото се вижда как тъмнокож мъж предизвикателно блокира движението на автомобил, като удря с длан по капака му. Шофьорът обаче натиска газта и мигрантът удивено отскача, после пак застава пред колата. \n  \nСъбитията се развиват светкавично и непредвидимо: от машината изскачат двама мъже, единият от тях с мощен удар в лицето хвърля африканеца на земята, а вторият го понаритва. \n  \nПървите предположения в социалната мрежа предполагат, че отпор са дали руснаци, но чутата дума skurwysynu (копеле на полски език) убедително сочи, че опълчилите се на мигранта са поляци. \n  \nВ коментарите към видеото се появи информация, че инцидентът станал в немския град Равенсбург, провинция Баден-Вюртенберг. \n  Превод и редакция: БЛИЦ \n \n \n", "date": "2017.10.05", "title": "Болезнен урок: Поляци в Германия дадоха отпор на нагъл мигрант (ЗРЕЛИЩНО ВИДЕО)"}
{"url": "https://www.blitz.bg/svyat/tova-selfi-stana-poslednata-snimka-za-mlada-mayka-samo-chasove-po-ksno_news548558.html", "text": "Седеммесечно бебе остана на практика сираче, след като баща му, 31-годишния Марк Махони, бе осъден на доживотен затвор с право на обжалване след 16 години за убийството на своята приятелка. Мъжът задушил Вики Хол и изпратил на свой приятел съобщение с думите: \"Направих наистина нещо много лошо\" и заплахи, че ще се самоубие, пише в. \"Дейли Мейл\".\n 24 часа преди смъртта си Вики публикувала във Фейсбук снимка с дъщеричката си. Момичето дори и не подозирало, че тя ще ѝ е последната в живота.   \n Вики и Марк се запознали в сайт за запознанства. Отношенията им започнали на практика още от първата им среща. Но година по-късно се случило нещо, което никой не очаквал. След семейно барбекю бащата на Вики и младата двойка отишли в бар, оттам те се върнали в дома на родителите на Вики в Ливърпул, където бащата заспал на втория етаж. Когато се събудил и слязъл долу, той намерил вече мъртвата Вики, която лежала на дивана.   \n   \n Впоследствие се оказало, че Марк е задушил Вики и е избягал от местопрестъплението в дома на свой приятел. Оттам той написал на друго момиче, с което също се запознал в социалните мрежи: \"Искам да се върна при теб и да сме заедно, бебчо, моля те\". Малко след това полицията арестувала убиеца, който заявил, че това е било нещастен случай и не е искал да прави нищо подобно.   \n По думите му, момичето започнало да спор с него и го хванала за челюстта. Той я отблъснал, но тя продължила с атаката. Тогава Марк хванал Вики за врата, за да я изплаши, но след известно време тя престанала да диша. Задържаният твърди, че до тогава той никога не е проявявал агресия спрямо загиналата. \n  \n", "date": "2017.10.05", "title": "Това селфи стана последната СНИМКА за млада майка, само часове по-късно..."}
{"url": "https://www.blitz.bg/blits-tv/smela-zhena-predizvika-babait-pred-klub-da-ya-udari-i-posle-nokaut-video_news548564.html", "text": "Плашещо видео, заснето в руския град Уляновск, е качено в мрежата на 4 октомври. На кадрите до клуб \"Молоко\" се разгаря конфликт между момиче и момче, който приключва с нокаут на участничката.\n На видеото се чува как момичето пита: \"Ти кво, ще ме удариш ли?\". Отговор тя получава след няколко секунди, малко след като хвърля по младежа загасена кибритена клечка.    \n \n Свидетели на конфликта, заснели ситуацията, рязко осъждат действията на агресивния младеж и се опитват да помогнат на пострадалата.  \n \nСъдейки по кадрите, след удара момичето е било в безсъзнание. Към момента не е известен по-нататъшния развой на събитията.  Превод и редакция: БЛИЦ \n   \n", "date": "2017.10.05", "title": "Смела жена предизвика бабаит пред клуб да я удари и после нокаут (ВИДЕО)"}
{"url": "https://www.blitz.bg/layfstayl/skorost/koenigsegg-gotvi-neshcho-vpechatlyavashcho_news548496.html", "text": "Шведската компания, която показа на света, че малките фирми могат да разработват нововъведения, които да променят света на автомобилите готви отмъщение на Bugatti Chiron. В страницата си във Facebook те пуснаха една снимка озаглавена 0-400-OMG, което трябва да остави постижението на френската компания от 42 секунди в историята, пише Факти бг.\n Автомобилът, който ще бъде отговорен за него е модела Agera, която с нейните 1360 килограма е значително по-лека от тежащия близо два тона Chiron. Не знаем обаче, дали става въпрос за версията RS или за One:1, но и двата автомобила имат мощност от 1360 конски сили. \n", "date": "2017.10.05", "title": "Koenigsegg готви нещо впечатляващо"}
{"url": "https://www.blitz.bg/layfstayl/izvestnite-rozhdenitsi-na-5-oktomvri_news548506.html", "text": "\n Днес повод за празнуване и почерпка имат: \n  У нас: Александра Жекова , състезателка по сноуборд, постигнала първо място в генералното класиране за Европейската купа през 2006 г. и първа по точки в ранглистата на FIS за 2011 г., златна медалистка от Зимната Универсиада през февруари 2015 в Сиера Невада Инж. Валентин Лазаров , бивш съдия по баскетбол Валери Домовчийски , футболист, състезател на Верея (Стара Загора). Владимир Зарев , писател Георги Велинов –Джони , футболна легенда на ЦСКА, 6 пъти шампион на страната и 5 пъти носител на националната купа; полуфиналист за КЕШ през 1982 година; футболист номер 1 на България за 1981г.; вратар № 1 за 1986/87; бивш национал; бивш треньор Емил Данчев , футболен мениджър Йордан Цонев , депутат от ДПС в 44-ото НС Калина Ангелова , оперетна актриса Павел Езекиев , финансов консултант О.з. ген. Славчо Босилков , бивш главен секретар на МВР Цветелина Янева , фолкпевица \n  По света:  Брайън Джонсън , британски музикант, познат като вокал на „Ей Си/Ди Си“ Брент Джет  американски астронавт, участник в четири космически полета Гай Пиърс , британско-австралийски актьор, познат от \"Мементо\", \"Речта на краля\", „Поверително от Ел Ей“, „Железният човек 3“, „MS-1: Максимална сигурност“ и др. Даниъл Болдуин , американски актьор, един от четиримата братя-актьори Стивън, Уилям и най-известният - Алек Болдуин. Джеймс Валънтайн , американски музикант, познат като китарист на рок групата Maroon 5 Джеси Айзенбърг , американски актьор, номиниран за „Сателит“, „Златен глобус“, „Оскар“ и две награди на „БАФТА“.[1] Най-известен е с ролите си на Кълъмбъс в „Zombieland“ и Марк Зукърбърг в „Социалната мрежа“. Емомали Рахмон , президент на Таджикистан от 1994 г. (начело на държавата от 1992) Кейт Уинслет , британска актриса, носителка на награда „Оскар за ролята й в \"Четецът\" “ и четирикратен носител на Златен глобус. Най-известните ѝ филми са „Разум и чувства“ (1995), „Титаник“ (1997), Айрис (2001), „Животът на Дейвид Гейл“ (2003), „Блясъкът на чистия ум“ (2004), „Малки деца“ (2006) и „Четецът“ (2008). От месец август 2017 г. участва в ролята на Ронал в заснемането на „Аватар 2“ на Джеймс Камерън, първото от четирите планирани продължения на неговия филм от 2009 г. Клайв Баркър , британски писател, един от най-популярните съвременни автори на хорър и дарк фентъзи, познат на българските читатели с романите „Обречени на ада“, „Абарат“ и „Абарат: Дни на магия, нощи на война“ и сборниците разкази „Кървави книги“ (том 1-4) Ники Хилтън , актриса и фотомодел, една от наследниците на семейство Хилтън Парминдер Награ , позната като д-р Нийла Расготра от „Спешно отделение“, като Луси Банерджий от сериала „Алкатраз“, като Мийра Малик от сериала „Черният списък“ и като Джезминдерот Бамра от филма „Ритай като Бекъм“ Рамзан Кадиров , руски държавник и политик, глава на Чеченската република от 5 март 2011 г. \n \n", "date": "2017.10.05", "title": "Известните рожденици на 5 октомври"}
{"url": "https://www.blitz.bg/svyat/priyatelkata-na-streletsa-ot-las-vegas-ne-znaela-za-planovete-mu_news548466.html", "text": "Приятелката на убиеца в Лас Вегас Мариу Данле казва в нарочна декларация, че не е знаела нищо за плановете на приятеля си Стивън Падок, съобщи АП.\n Тя е била във Филипините по време на кървавата баня, която остави най-малко 59 убити и над 500 ранени. \n В изявление, прочетено от нейния адвокат, тя разкри, че е  нямала представа за плановете му. \n Преди две седмици Стивън Падок й купил евтин билет до Филипините. Освен това той й дал 100 000 долара като начин да се раздели с нея. \n Агентите на ФБР са разпитали 62-годишната Мариу Данле в сряда. Нейният й приятел дори изпратил $ 100 000, за да им купи къща. Тя твърди, че това е знак, с който  стрелецът от Лас Вегас планирал да се раздели с нея . \n Данли каза, че доброволно се е върнала в САЩ във вторник, за да говори с ченгетата. Полицията я смята за замесена в престъплението, но това не пречи на филипинката да оказва пълно съдействие на властите. \n", "date": "2017.10.05", "title": "Приятелката на стрелеца от Лас Вегас не знаела за плановете му"}
{"url": "https://www.blitz.bg/svyat/v-siriya-e-izpolzvan-zarin_news548470.html", "text": "В Сирия е използван зарин, съобщи Ройтерс. Агенцията се позовава на анализ на международни експерти. Става дума за бомбардировката от 30 март срещу северния сирийски град Латамне. Тогава бяха ранени най-малко 70 души. Голяма част от тях се оплакваха от гадене, подуване на устата и мускулни спазми.\n Опозицията обвини президента Башар Асад за химическата атака. Официален Дамаск отрече. \n Сирия  се съгласи да унищожи химическото си оръжие през 2013 г.  по споразумение, договорено между Русия и Съединените щати. Сирийското правителство многократно отрича, че използва химическо оръжие по време на гражданската война, която продължава повече от шест години. \n", "date": "2017.10.05", "title": "В Сирия е използван зарин"}
{"url": "https://www.blitz.bg/goreshtite-novini/profesionalen-biyach-ubi-svetoven-shampion-pred-ochite-na-politsay-toy-ne-se-namesi-video_news548468.html", "text": "В момента тече проверка на полицай от Хабаровск, който присъствал на убийството на щангиста Андрей Драчев по време на скандал, съобщава пред пресата старшият помощник прокурор Валентина Глазова.\nКакто съобщи тя, е било установено за заподозрения за убийството Анар Алахверанов е бил заедно със сътрудник на УМВД по време на престъплението. При това според очевидци, той не предприел нищо, за да предотврати убийството, нито задържал виновника. \nКонфликтът между Алахверанов и Драчев се случил в нощта на 20 август в кафете в центъра на Хабаровск, в резултат от скандала Драчев бил убит. Убийството бе квалифицирано по хулигански подбуди. През 2011 загиналият стана световен шампион в категория до 120 килограма, бил е и европейски шампион. В последните години се занимавал с бодибилдинг. Алахверанов се занимавал с бойни изкуства. Превод: БЛИЦ \n  \n", "date": "2017.10.05", "title": "Професионален бияч уби световен шампион пред очите на полицай, той не се намеси (ВИДЕО)"}
{"url": "https://www.blitz.bg/lyubopitno/nauka-i-tekhnologii/shokirashcho-feysbuk-i-gugl-znayat-poveche-za-vas-otkolkoto-rodnata-vi-mayka_news548490.html", "text": "От начина, по който ползвате Google, Фейсбук и сие, зависи колко „следи“ оставяте след себе си. Интернет-търсачките и социалните мрежи знаят за вас повече, отколкото родната ви майка.\n Проверете каква лична информация знае Google за вас \nДжеф Хамербахер, един от програмистите във Фейсбук, беше казал, че най-добрите мозъци от неговото поколение мислят само как да примамят хората към рекламите във Фейсбук и беше нарекъл това развитие трагично. \nАко продължавате да се чудите как така в браузъра ви моментално се явяват настойчиви оферти за застраховка живот веднага, след като сте започнали да тренирате някой рискован спорт, или пък спецслужбите започнат да проявяват интерес към Вас, след като в Google сте потърсили информация за радиоактивни вещества, явно не сте запознати с наличието на някои функции, за които ще стане дума по-долу. 70-те шпиони на Google \nКонцернът Google предлага повече от 70 различни продукта, сред които браузър, поща, търсачка, преводач, системата Андроид и т.н. Почти всеки от тези продукти събира информация за потребителите. Как става това? Да предположим, че ползвате браузъра Google Chrome и сте влезли в сайта на някой онлайн-магазин, превключили сте на предпочитания от вас език, посочили сте града, в който живеете, и сте избрали търсения от вас продукт, например сокоизстисквачка. След това се случва следното: сайтът предава на браузъра чрез т.нар. бисквитки информация за вашите предпочитания, например: Николай от София иска да пие прясно изстискан плодов сок. \nСлед като знае от какво се интересувате, Google \"продава\" тази информация на рекламодатели. Защото е твърде възможно Николай да проявява интерес също и към здравословно хранене или към нови кухненски електроуреди. След това Youtube, който също е част от империята Google, започва да ви бомбардира с реклами на тема спорт и здравословно хранене и да ви препоръчва да си купите нещо - например тостер на ниска цена. И всичко това става само въз основа на информацията, която сте подали чрез една-единствена ключова дума, въведена в търсачката. \nОсвен това Google събира информация и за компютърното ви устройство, за операционната му система и интернет-връзка. Фейсбук знае за Вас почти всичко \nСъбирането на информация във Фейсбук също става с помощта на \"бисквитки\". Ако натиснете \"харесвам\" или \"сподели\", Фейсбук веднага регистрира посещението ви, дори и да сте излезли от социалната мрежа. Фейсбук обаче се стреми да ви задържи колкото се може по-дълго време в мрежата си и използва за това \"хватки\" като бутона \"харесвам\", посещения на други сайтове, лични данни и информация за приятели. \nЕдин пример: разполагайки със списък на вашите приятели, Фейсбук знае, че скоро баба ви от Самоков има рожден ден. Няколко дни преди събитието започват масирано да ви бомбардират с реклами на фирми, които доставят цветя по домовете. А ако сте решили да отидете на парти по случай Хелоуин (31 октомври), и сте се информирали в мрежата къде можете да празнувате, гответе се за реклами на карнавални костюми за Хелоуин. И в Русия не е по-различно \nПрограмистът от Санкт Петербург Владислав Велюга е проверил какво знае руската социална мрежа \"Вконтакте\" за своите потребители. Оказало се, че тя събира не по-малко данни за тях, отколкото например Фейсбук. Дори по-лошо: руската мрежа съхранява данни не само за интернет-връзката, ползваните приложения, местоположението и всички действия в социалната мрежа, но също така и информация за съответния интернет-доставчик, номера на телефона, серийния номер на SIM-картата, електронните адреси и идентификационния номер (id) в социалната мрежа. На практика това означава, че всяко действие в социалната мрежа лесно може да бъде свързано с притежателя на съответната SIM-карта. Велюга е провел експеримента си с операционната система Андроид. \nКаква информация се събира за вас зависи от това как ще влезете в социалната мрежа - с протокол за шифрована комуникация в компютърната мрежа (\"https\") или със незащитен протокол (\"http\"). В първия случай интернет-доставчикът вижда само това, че сте в мрежата, но не и какво правите в нея - дали четете нещо, гледате видео и т.н. Ако обаче влезете на сайта с протокол \"http\", тогава доставчикът знае всичко, което вършите в мрежата. Поради тази причина много хора предпочитат да пазаруват в интернет със защитения протокол \"https\". \nИнтернет-доставчикът не съхранява самите файлове, а записва само информациите за отделните действия на дадения потребител. В Русия законът задължава доставчиците да съхраняват тези информации в продължение на 3 години. Информациите се съхраняват за нуждите на държавните органи, които провеждат оперативно-разследваща дейност или гарантират безопасността на страната. Онези потребители на интернет, които се безпокоят за защитата на своите данни в мрежата, ползват VPN или браузъра Tor, който шифрова всички търсения на абоната. Само че подобни лица моментално се оказват съмнителни за правоохранителните органи.\n", "date": "2017.10.05", "title": "Шокиращо: \"Фейсбук\" и \"Гугъл\" знаят повече за вас, отколкото родната ви майка"}
{"url": "https://www.blitz.bg/svyat/ostaveni-da-lezhat-mrtvi-sred-bokluka-uzhasyavashcha-snimka-na-trupovete-na-zhertvite-na-psikhopata-ot-las-vegas-18_news548495.html", "text": "Десетки безжизнени тела, разпръснати на мястото на кънтри фестивала в Лас Вегас, който бе взет на мушка от най-кървавия психопат в САЩ Стивън Падок. Това е една от най-ужасяващите снимки, появили се в мрежата след касапницата от неделя.\nТелата лежат насред боклука, включващ кенове от бира, бутилки от минерална вода и дори каубойски шапки и джапанки. \nНякои от телата са на земята сами, докато другите са едни до други, което навежда на мисълта, че групи приятели са намерили смъртта си едновременно. \nПсихопатът Стивън Падок в неделя вечерта американско време откри стрелба от хотелска стая по посетителите на кънтри фестивал в Лас Вегас. Той успя да убие 59 души, рани над 500.  Превод и редакция: БЛИЦ \n \n", "date": "2017.10.05", "title": "Оставени да лежат мъртви сред боклука! Ужасяваща СНИМКА на труповете на жертвите на психопата от Лас Вегас (18+)"}
{"url": "https://www.blitz.bg/svyat/fen-na-khanibal-lektr-razchleni-mayka-na-tri-detsa-s-koyato-se-zapoznal-v-mrezhata_news548507.html", "text": "38-годишният Джон Чарлтън се призна за виновен за убийството на 40-годишната Ингрид Лайн, с която се запознал в интернет,. Мъжът разказа, че е задушил майката на 3 деца на 9 април 2016 година, след което разрязал тялото ѝ с резачка и изхвърлил останките ѝ в контейнер за боклук в Сиатъл.\n Веднага след убийството Джон Чарлтън разказал на полицията, че се е срещнал с Ингрид и прекарал нощта с нея, но е бил твърде пиян, затова не помни как се е върнал в Сиатъл. Престъпникът твърдял още, че на срещата жената се е държала доста странно, като си нямал и на идея какво е станало с нея, след като той напуснал дома ѝ.   \n \n Детективите претърсили дома на Лайн и намерили в банята малък трион и найлонови торби за боклук. До тях били открити следи от кръв и парченца човешка плът. Също станало ясно, че Джон, който отрича да се замесен в убийството, има криминално минало в шест щата. Мъжът е бил съден за грабежи, кражба на автомобили, нападения срещу хора.   \n \n През 2006 година Джон Чарлтън е получил и ограничителна заповед по отношение на сина си: той отишъл при детето си и се опитал да се сбие. След това той извадил от библиотеката филма \"Ханибал\" и посъветвал майката да го изгледа и да внимава. По-късно родителите подали жалба.   \n \n Преди началото на делото Чарлтън е решил да признае вината си за убийството на Лайн. Той разказал на полицията, че я е задушил. Прокуратурата иска Чарлтън да лежи 27 години в затвора. Не е изключено убиецът да получи доживотна присъда. Съдът ще реши какво да е наказанието на 5 януари.   Превод и редакция: БЛИЦ \n", "date": "2017.10.05", "title": "Фен на Ханибал Лектър разчлени майка на три деца, с която се запознал в мрежата"}
{"url": "https://www.blitz.bg/svyat/chudo-ili-proklyatie-pakistanski-fermer-se-grizhi-za-dvuglavo-telentse-snimkivideo_news548435.html", "text": "Теле мутант се роди във ферма в пакистанския град Карачи, съобщава Sputnik International. Животното е с две глави, четири очи, две усти, два носа и четири уши, а всяка глава си има свой собствен мозък.\nТеленцето страда от рядка патология, наречена полицефалия. Живи същества с подобен недъг рядко живеят повече от няколко месеца. \nСтопанинът определя раждането на необикновеното теленце като чудо и „дар небесен”. По думите му това е награда за фермерите за това, че в работата си не прибягват до неестествени процедури като изкуствено доене например. \nНеобичайната твар е прекалено слаба, не може да стои на краката си и се налага да бъде хранена от шише. Всички се грижат за новороденото и се надяват съвсем скоро то да укрепне и да се придвижва самостоятелно.  \n \n \n Превод: БЛИЦ \n", "date": "2017.10.05", "title": "Чудо или проклятие? Пакистански фермер се грижи за двуглаво теленце (СНИМКИ/ВИДЕО)"}
{"url": "https://www.blitz.bg/svyat/ubietst-na-shvedskata-zhurnalistka-e-imal-i-drugi-zhertvi_news548456.html", "text": "Нови разкрития около случая с убитата шведска журналистка в Дания. Полицията откри видеозаписи на убийства в сервиз на Петер Мадсен - собственикът на подводницата, в която беше убита журналистката.\n Самият Мадсен твърди, че става дума за нещастен случай, и че записите не са негови. \n Бизнесменът, който сам изобретил подводницата си, първоначално твърдеше, че е оставил журналистката жива и здрава в Копенхаген. По-късно той промени показанията си и заяви пред съда, че тя е загинала при злополука на борда на подводницата. Мъжът твърди, че я е \"погребал\" в морето, в залива Кьоге, южно от датската столица. \n", "date": "2017.10.05", "title": "Убиецът на шведската журналистка е имал и други жертви"}
{"url": "https://www.blitz.bg/svyat/navalni-ot-zatvora-zove-za-protesti_news548460.html", "text": "Водещият в Русия лидер на опозицията Алексей Навални не се отказва да води политическа борба дори и от затвора, пише РБК.\n Критикът на Кремъл призова привържениците си въпреки забраната да излязат в събота на улични протести с настояване да му бъде разрешено да се кандидатира за президент. \n В понеделник Алексей Навални бе осъден на 20 денонощия затвор по обвинение в системно нарушаване на разпоредбите за обществения ред. \n Навални призоваваше за демонстрации в цяла Русия в събота, когато е 65-ят рожден ден на руския президент. \n 41-годишният Навални през последните дни увеличи броя на митингите, организирани в различни руски градове.  През пролетта той изкара десетки хиляди младежи на улицата , за да протестират срещу корупцията по високите етажи на властта. Последната му присъда, обаче, ще му попречи да участва в среща с избиратели в събота в Санкт Петербург, където е роден руския президент. \n", "date": "2017.10.05", "title": "Навални от затвора зове за протести"}
{"url": "https://www.blitz.bg/foto/vdovitsata-na-khyu-khefnr-progovori-za-prvi-pt-sled-smrtta-mu-razkaza-za-lyubovta-im-i_news548032.html", "text": "Последната съпруга на Хю Хефнър, която живя в брак с него почти пет години, за първи път след смъртта му се съгласи да даде интервю, пише cosmopolitan.bg.\n„До този момент не можех да събера сили да изкажа благодарности на всички хора за съболезнованията им. Убита съм от мъка. Все още не вярвам. Погребението беше в събота. Сега той си почива на мястото, където винаги е искал да прекара вечността. Хю беше американски герой, пионер... Усещах колко силно ме обича и аз също го обичах. Благодарна съм му. Той ми даде живот, посока, научи ме на добрина. Вечно ще съм му благодарна, че бях до него, държах ръката му и му говорих за любов. Той промени целия ми живот и ме спаси. С него всеки ден бях щастлива. Хю беше фар за света. Никога повече няма да има друг Хю Хефнър“ – споделя Кристъл Харис в интервю за People. \nПреди връзката си със създателя на Playboy Харис се снима за много списания, включително и издания на Хефнър. Издателят беше по-възрастен от нея с 60 години, но възрастта не се превърна в препятствие двамата да си кажат „да“ на 31 декември 2012 година. \nНаистина малко преди това Кристъл развали годежа, но в крайна сметка Хю успя да се сдобри с нея.\n", "date": "2017.10.05", "title": "Вдовицата на Хю Хефнър проговори за първи път след смъртта му! Разказа за любовта им и..."}
