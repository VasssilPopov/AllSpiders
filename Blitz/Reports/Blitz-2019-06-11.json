{"url": "https://blitz.bg/ikonomika/fyuchrsite-na-shchatskiya-lek-surov-petrol-poskpvat-s-036-do-5345-dolara-za-barel_news678903.html", "text": "\n Азиатските индекси, оглавявани от китайските акции, отчетоха повишения днес, след като пазарите приветстваха решението на САЩ да се въздържи от налагането на мита на Мексико след постигнатото от двете правителства споразумение за борба с незаконната миграция от Централна Америка.  \nНадеждите, че лихвите в САЩ може да бъдат понижени още следващата седмица, също оказаха подкрепа. Азиатско-тихоокеанският индекс на MSCI нарасна с 0.65%. Индексът Shanghai Composite скочи с 1.7%, след като Китай обяви вчера, че ще позволи на местните власти да използват постъпленията от пласирането на специални облигации като капитал за основни инвестиционни проекти в опит да подкрепи икономикита. Австралийският основен индекс отчете повишение от 1.3%, южнокорейският KOSPI добави 0.3%, а японският Nikkei се повиши с 0.35%. Щатските индекси продължиха ръста си вчера, като Dow Jones записа повишение в шеста поредна сесия. \nОблекчението, че САЩ са се отказали от непосредственото налагане на мита върху мексиканския внос насърчи купувачите, въпреки че държавният секретар Майк Помпео предупреди, че САЩ все още може да наложи мита на Мексико, ако не бъде постигнат достатъчен напредък по поетия ангажимент за ограничаване на нелегалната имиграция. Пазарите в световен мащаб получиха глътка въздух, но новите заплахи на САЩ спрямо Китай ограничават значителното подобряване на инвеститорските нагласи. Президентът на САЩ Доналд Тръмп обяви вчера, че е готов да наложи нови мита върху китайския внос, ако не постигне напредък в търговските преговори с китайския президент Си Дзинпин на срещата на Г-20. \nНа валутните пазари доларът продължи ръста си след постигнатото споразумение между САЩ и Мексико. Доларовият индекс, който следи представянето на долара спрямо кошница от шест други основни валути, бележи леко повишение до 96.800, след като нарасна с 0.2% вчера. Доларът поскъпва с 0.15% до 108.625 йени, докато еврото остава без промяна на ниво от 1.1314 долара, след понижението от 0.2% в предходния ден. \nЛихвата по щатските 10-годишни държавни облигации продължи ръста си от вчера и достигна 11-дневен връх от 2.157%. Лихвата беше нараснала с около 6 базисни пункта в понеделник, след като сделката с Мексико подсили апетита към риск и ограничи търсенето за считания за актив убежище държавен дълг. На пазара на държавни ценни книжа имаше волатилност през последната седмица, като лихвата по 10- годишните книжа падна до двегодишно дъно от 2.053% в петък, след като слабите данни за заетостта в САЩ засилиха очакванията за понижение на лихвите от страна на Федералния резерв. \nСледващата среща на Фед е на 18-19 юни. Фючърсите на щатския лек суров петрол поскъпват с 0.36% до 53.45 долара за барел, след като цената се понижи в предходния ден. Суровият петрол поевтиня в понеделник, като фючърсите на щатския лек суров петрол изгубиха 1.3%, след като основните производители Саудитска Арабия и Русия все още не са постигнали споразумение за удължаване на периода, в който производството е ограничено и след като напрежението между САЩ и Китай продължава да поставя под заплаха търсенето на суровината.\n", "date": "2019.06.11", "title": "Фючърсите на щатския лек суров петрол поскъпват с 0.36% до 53.45 долара за барел"}
{"url": "https://blitz.bg/politika/v-burgas-si-iskat-ninova-nastoyavat-da-si-ottegli-ostavkata_news678921.html", "text": "\n Ръководството на БСП-Бургас излезе с официална позиция, в която в навечерието на конгреса идната неделя дава пълната си подкрепа за лидерката Корнелия Нинова. Гласуването на позицията е след проведен снощи анализ на резултатите от евровота за община Бургас, където Столетницата показа, че е стопила осезаемо разликата в гласовете с ГЕРБ и е в добра кондиция за есента, когато предстоят местни избори.  \n Ето какво пише в позицията: \n \n В  неделя конгресът на БСП трябва да потвърди декларираната на 26 май оставка на Корнелия Нинова и да реши как ще се избира новия председател. Очаква се реално премерване на вътрешните сили в самата БСП. Мнозинството, подкрепящо Нинова ще иска това да става чрез пряко гласуване на всички членове на партията, както предвижда новият устав. Вътрешната опозиция обаче смята, че това трябва да решават  делегатите на конгреса, както досега.  \n На предишни заседания на конгреса са участвали около 700 души, като критики към Нинова обикновено изказват не повече от една трета от тях. \n", "date": "2019.06.11", "title": "В Бургас си искат Нинова, настояват да си оттегли оставката"}
{"url": "https://blitz.bg/kriminalni/prestplenie/ralev-prez-slzi-v-sda-iskam-da-se-grizha-za-semeystvoto-si_news678925.html", "text": "\n Кметът на район „Северен“ инж. Ральо Ралев заяви пред магистратите от специализирания съд, че е много обиден от повдигнатото му обвинение. Той е излязъл в 30-дневен неплатен отпуск от 31 май, за да не възпрепятства разследването и да няма достъп до общината, пише  . \n „Почти 8 години съм работил като кмет на район „Северен“. Видно е, че си върша добре работа. Не мога да ви обясня колко е обидно това, което ми се случва в момента. Имам две деца – на 7 и 11 години. Малкото ходи на арт работилница, логопед и т.н Големият ми син - на математика, български език и борба. Това са ежедневни задължения. Баща ми е на 71 години и е болен от туберкулоза. Майка ми претърпя операция. За тези четирима души сега се грижи само жена ми. Моля за по-лека мярка, която да ми позволи да се грижа за семейството си“, заяви през сълзи кмета Ралев, който е свалил 6 килограма в ареста. \n Адвокатката му Сузана Алекова също настоя за по-лека мярка, тъй като докладните записки на Комисията за борба с корупцията са негодни доказателства спрямо съдебния кодекс. По думите ѝ, обвинението лежи на извадени от контекста на разпитите изречения, а всъщност нито един от свидетелите не посочва, че Ралев е искал пари. „Това са слухове и те не могат да бъдат от каквото и да е било значение за процеса. Споменавано е, че средствата са за някого, но никой не споменавал конкретно кмета“, обясни Алекова пред съда. \n Тя подчерта, че клиентът ѝ е с чисто съдебно минало, трудово зает, с добра семейна среда, а и е съдействал на органите на реда. Според нея наложената мярка „задържане под стража“ от е предварителна присъда, което нарушава презумпцията за невинност. \n За по-лека гаранция настоя и соченият за съучастник на Ральо Ралев Иван Делевски. Той беше освободен срещу парична гаранция от 60 000 лева. \n Прокуратурата настоя за налагане на най-тежката мярка „задържане под стража“ спрямо двамата, тъй като според свидетелските показания, проектът за процесния строеж не е имал сериозни пороци и е трябвало да бъде придвижен по-бързо, но е бил възпрепятстван. \n Малко по-късно съдът реши да остави в ареста кмета на район „Северен“ инж. Ральо Ралев. \n", "date": "2019.06.11", "title": "Ралев през сълзи в съда: Искам да се грижа за семейството си"}
{"url": "https://blitz.bg/lyubopitno/konsultantkata-na-chernobil-s-dramatichni-razkritiya-za-seriala_news678912.html", "text": "\n Един от големите плюсове на вдигналия много шум американски сериал \"Чернобил\" е неговата изключителна точност при възпроизвеждането на съветската действителност. И в това няма нищо случайно - сред консултантите на сценариста Крейг Мазин е украинката Елена Козлова-Пейтс, която от 20 години живее в Съединените щати и почти случайно се свързва с Мазин, когато разбира, че подготвя филм за ядрената авария – тя сама му предлага услугите си и той незабавно я ангажира, разказва \"Дойче Веле\". \n \n Режисьорът бе влюбен в своите герои \n \"Не съм имала много работа по филма - сценарият беше почти перфектен\", разказва Козлова, която споделя пред \"Дойче Веле\" някои детайли от сътрудничеството си с Мазин. Например в една сцена от първата серия, която показва как ученият Валерий Легасов малко преди да се самоубие оставя на котката си паничка с храна. Първоначално в сценария е било записано, че той оставя „котешка храна“ в паничката. \n А по това време в СССР не е имало специална храна за котки - детайл, която Крейг няма как да е знаел. И той незабавно нанася корекции за този епизод. \n Много ме впечатли това, че човек, който никога не е бил в тази част на света и дълго време не я е познавал, само за няколко години е успял да се доближи в такава степен до историята и културата ѝ. А най-много от всичко ме порази това, че Крейг направо се бе влюбил в своите герои\", споделя консултантката. \n Двамата със сценариста работели съвместно най-вече върху диалозите, в които били променяни отделни думи. На няколко пъти, например, се срещала думата \"окей\", която определено не се е използвала в Съветския съюз през 1986, особено пък в средите на партийните членове или миньорите. Или друг епизод - когато пожарникарят Василий Игнатенко се събужда и двамата с жена си тръгват да видят от прозореца какво е станало – по сценария той носел тениска, а тогава тениските бяха рядкост - хората носеха потници, казва Елена Козлова-Пейтс. \n Филмът често е критикуван за това, че в сериала прекалено често се чува обръщението „другарю“. В едно свое интервю Мазин казва, че това се дължи отчасти на факта, че на чужденците им било много трудно да произнасят обичайните руски обръщения по собствено и бащино име. А що се отнася до сцената, в която виден партиен ръководител от Минск е показан как пие водка в кабинета си, консултантката не смята, че това е прекалено - все пак са минали цели 33 години от онези времена, много от нещата са се позабравили, а и подобни случаи със сигурност е имало. \n В памет на героите и жертвите \n Покрай работата си по филма консултантката открива и за себе си нови факти, свързани с Чернобил. \"Бях ученичка и помня какво се случи тогава. Отлично помня и манифестацията на 1 май 1986-та, помня лятото, в което не биваше да събираме липов цвят, имаше и много други забрани. Бащата на момчето от съседната къща замина за Чернобил още в първите дни след аварията и когато се върна, почти веднага почина. Бях много впечатлена - човекът се бе пожертвал заради другите.\" \n Според Козловска, сценаристът на \"Чернобил\" е искал точно това - да направи сериал в памет на онези, които са страдали и са се пожертвали. Важно е и обстоятелството, че трагедията е поставена в контекста на другите съветски престъпления срещу човечеството, срещу гражданите на страната. А най-важно - по думите на консултантката - е показването на героизма на главните действащи лица, на начина, по който са се опитвали да се борят с невидимия враг, за да спасят хората в региона и в цяла Европа. \n", "date": "2019.06.11", "title": "Консултантката на \"Чернобил\" с драматични разкрития за сериала"}
{"url": "https://blitz.bg/intsidenti/dvama-shofori-si-spretnakha-bitka-na-ptya-koyato-spuka-ot-smyakh-mrezhata-video_news678449.html", "text": "Какви ли не конфликти на пътя сме виждали! Показваме ви пореден двубой между двама шофьори по средата на пътя, който някак си накара потребителите в мрежата да реагират със смях.\nКак е започнал и каква е била причината за конфликта не е ясно. Очевидецът е започнал да записва, когато двамата шофьори вече били извадили \"оръжията\" си - единият е въоръжен с газов спрей, а другият - с палка. \n \n", "date": "2019.06.11", "title": "Двама шофьори си спретнаха битка на пътя, която спука от смях мрежата (ВИДЕО)"}
{"url": "https://blitz.bg/layfstayl/ptuvane/5-neshcha-koito-pravyat-lisabon-nay-dobre-pazenata-tayna-na-evropa_news678871.html", "text": "\n Закътан в най-западния ъгъл на Европа, Лисабон често остава в сянката на популярните си съседи – Мадрид, Париж и Рим. Сега, обаче, най-добре пазената тайна на Европа бързо се превръща в една от топ дестинациите за пътешествениците. \nЗатова допринася и увеличаването на броя на авиокомпаниите, предлагащи полет до там. \nСъс своята прекрасна брегова ивица, чудна смес от старовремски чар и съвременни удобства Лисабон е една от най-бюджетните и достъпни дестинации за пътешествия. \n", "date": "2019.06.11", "title": "5 неща, които правят Лисабон най-добре пазената тайна на Европа"}
{"url": "https://blitz.bg/obshtestvo/shofor-na-avtobus-iztegli-brz-kredit-za-nad-4-bona-bez-da-znae_news678798.html", "text": "\n Шофьор от столичния градски транспорт „изтегли“ бързи кредити за над 4000 лева, докато по същото време возел пътници до Ботунец. Чрез измамна схема с личните му данни Тихомир Янкуловски се оказва длъжник с пет заема, без да знае, че е кандидатствал за тях. \nНа 14 февруари 2018 г. шофьорът получава обаждане от фирма за бързи кредити, че закъснява с вноската по дълг и следва принудителното му събиране. Прави проверка в кредитния регистър, от справката става ясно, че му се водят 4300 лева заеми, пише \" \". \nВсички борчове са изтеглени на 5 януари миналата година по електронен път с неговите лични данни. Янкуловски обаче, заеми не е теглил и вече година и три месеца ходи по мъките, по различни институции, за да докаже истината. \nНа същата дата и час, когато задлъжнява, Янкуловски е бил на смяна зад волана. Возил е пътници по селските линии на столицата, конкретно тогава между София и Ботунец, според пътния му лист при работодателя. \nЗа измамата са използвани предплатени карти на мобилни оператори и е фалшифициран подписът му. Изчисленията му показват, че за последните 15 месеца е натрупал пет пъти повече задължения - от 4000 лева сумата е достигнала над 20 000 лева. \nПо кредитите не е платил и една стотинка. \nОт полицията обясниха, че вероятно в схемата са участвали поне няколко човека, но отказаха да коментират случая. След като разбира, че е измамен Янкуловски подава жалба в полицията, където е образувано разследване и делото му е минало на първа инстанция. Констатирано, че подписът му върху част от документите за изтегляне на кредитите не е негов. \nНиколай Цветанов от Асоциацията за отговорно небанково кредитиране обясни, че решението по делото служи на кредитиращата организация да заличи длъжника от регистъра на БНБ. „Лошото за финансовата институция е, че докато не бъде намерен извършителя на престъплението, търпи загуби. От Янкуловски не са търсени никакви пари и не му е съставяно изпълнително дело за сумите. Освен водените дела негативът е, че потърпевшият фигурира кредитния регистър и има лошо „досие“. ОМБУДСМАНЪТ: ЛИЦЕНЗ ЗА ВСИЧКИ НА ПАЗАРА \nЗаемите по телефони от афиши по стълбовете крият рискове \nОмбудсманът Мая Манолова предлага мерки срещу заробващите такси и лихви на фирмите за бързи кредити. По-строг контрол, от регистрационен режим в БНБ заемодателите да преминат на лицензионен, предлага тя. \nСпоред нея, при тези фирми няма ефективен контрол от държавата. Над 3000 жалби срещу организации за бързи кредити е получила за три години омбудсманът. „Най-често това са фирмите, които лепят афиши за кредити по стълбове, коментира Николай Цветанов от Асоциацията за отговорно небанково кредитиране. Затова експертът съветва да се четат общите условия при подписване на договорите. Не крие, че проблем остава и ниската финансова култура на заемополучателите. И от сигналите до Манолова става ясно, че има неравноправни клаузи в договорите за бързи кредити, с които пряко се нарушават правата на потребителите. Но не онлайн бързото кредитиране е проблем за сектора, а организации и фирми, които не са лицензирани и заобикалят правилата“, смята Цветанов. \nOмбудсманът иска законодателни промени, които да ограничат таксите, дължимите суми да не се променят едностранно от фирмите и да не се изискват банкова гаранция или поръчител.\n", "date": "2019.06.11", "title": "Шофьор на автобус „изтегли“ бърз кредит за над 4 бона, без да знае"}
{"url": "https://blitz.bg/ikonomika/eksperti-posochikha-kak-sofiya-se-e-prevrnala-v-grad-drzhava_news678817.html", "text": "\n Липсата на работа в малките населени места кара хората да бягат в чужбина. Около това мнение се обединиха в \"България сутрин\" икономическият анализатор от КНСБ Любослав Костов и мениджърът на rabota.bg Росица Иванова. \n  \nДвамата са категорични, че в малките градове и села у нас има все по-малко възможности за развитие и поради тази причина младите хора решават да потърсят късмета си зад граница. \n  \nКостов допълни, че по индекс на човешкото развитие България се намира зад държави като Черна гора, Чили и Антигуа и Барбуда. Той разкри, че за последните 7 години 190 хиляди души са избягали в чужбина. \n  \n\"Според статистиката за 2018 година емигрантите са 33 000, а имигрантите са 29 000. Само българските граждани, които са напуснали страната, са 15 хиляди. За период от 7 години пък 190 хиляди души са избягали в чужбина. В дългосрочен период има разминаване в структурата на населението. Много от хората, които идват в България, идват в големите градове. Има и много голяма вътрешна миграция - от малките населени места хората отиват в големите градове и така се стига до диференциация между регионите. БВП на България на глава от населението е 4 пъти по-нисък от средноевропейския. Минималната ни заплата пък е 8 пъти по-ниска от тази в Европейския съюз\", каза той. \n  \nРосица Иванова пък сподели, че напоследък се забелязва тенденцията все повече млади хора, които учат зад граница, да се завръщат у нас, за да работят. И отбеляза, че трябва да бъдат разкрити повече работни места по малките градове и села. \n  \n\"Има млади хора, които учат в чужбина, но се завръщат в България, за да работят. Повечето от хората, които се завръщат у нас, смятат че тук има по-добри условия - работно време, работа у дома, здравно осигуряване. Освен това младите могат да живеят не само под наем, но да имат и собствено имущество. Доста е примамливо да живееш в чужбина, но вече владеенето на чужди езици в България е доста добре платено. Това показва, че дори и нискоквалифицираните хора могат да си намерят добре платена работа. Трябва обаче да се отварят работни места в малките градове и села, тъй като София стана град-държава\", обясни Иванова. \n \n", "date": "2019.06.11", "title": "Експерти посочиха как София се е превърнала в град-държава"}
{"url": "https://blitz.bg/obshtestvo/regioni/udarikha-s-tezhk-seks-kompromat-s-6-sluzhitelki-spryagan-za-shef-na-politsiyata-vv-vratsa_news678822.html", "text": "\n Напрежението около предстоящата смяна на директора на полицията във Враца Янко Янколов разпали невиждана по тези ширини война за надмощие между отделните лобита. В ход вече са пуснати всички похвати от школата на Лаврентий Берия с цел да бъдат отстранени обсъжданите кандидати за шефове на полицията. \nВероятно това е една от причините миналата седмица в министерството да бъде изпратен анонимен сигнал срещу началника на отдел „Охранителна полиция“ Атанас Петков. В писмото, адресирано до Инспектората и до министъра на МВР, се твърди, че от години той осъществява непрекъснат секс тормоз над свои подчинени. Посочени са с пълните им имена 6 служителки на МВР, които са били притискани да задоволяват нагона на Петков. Напоително в сигнала е описан различният му подход към дамите с цел получаването на близост с тях. В редакцията се пази копие от документа, но на този етап ще спестим имената на тормозените жени, пише  BulNews. \nИма посочени и конкретни дати, на които е имало активност от страна на Петков при получаването на облаги или такива, на които дамите са излизали в отпуск или са напускали системата. Твърди се, че е бил особено настоятелен към млада красива полицайка, която предпочела да се премести на работа в столицата пред възможността да спи с него. \nИзрично е посочено, че похотливият полицай е особено близък на директора Янко Янколов, като явен намек за липсата на контрол от страна на ръководството. Повече от сигурно е, че анонимката е писана от служител на МВР, който добре познава отношенията в дирекцията и в КАТ. \nСпоред вътрешните правила министър Младен Маринов се очаква да възложи на директора на полицията във Враца да състави комисия, която да провери дали посочените в писмото твърдения са верни и да изготви доклад. Повече от сигурно е, че нито една от цитираните служителки няма да признае, че е била обект на сексуални закачки от страна на Атанас Петков и по този начин резултатът от проверката е предизвестен. \nПо-скоро целта на анонимния сигнал е да се разшуми в неблагоприятна светлина около личността на Петков, чието име е едно от спряганите за вероятен наследник на прибиращия се в София Янколов. Не е маловажен и фактът, че той е семеен и по този начин се очаква да се появят и проблеми със съпругата му. \nПо-хард настроени служители обаче коментират, че Атанас Петков е образувал доста проверки срещу свои колеги и сега се използва този начин да му бъде отмъстено. \n \n", "date": "2019.06.11", "title": "Удариха с тежък секс компромат с 6 служителки спряган за шеф на полицията във Враца"}
{"url": "https://blitz.bg/ikonomika/podupravitelyat-na-bnb-kalin-khristov-s-prognoza-za-likhvite_news678897.html", "text": "\n Лихвите ще се запазят ниски за неопределено дълго време, прогнозира подуправителят на БНБ Калин Христов. В рамките на форум, посветен на банковия бизнес, Христов направи цялостен анализ на икономическото състояние на еврозоната и на България. \nВ икономиките на страните от еврозоната и на България има дълбоки структурни проблеми, например, застаряващото население и все по-малкото работна ръка. У нас работната сила се свива с 90 000 всяка година. При квалификационната структура също има проблем, заяви Христов. \nИ като добавим емиграцията състоянието на пазара на труда става изключителен проблем, от което следва още нещо - хората трябва да спестяват повече, за да си осигурят пари за старините, защото няма да има кой да пълни пенсионната и здравната система след време, с достатъчно средства. Или казано по друг начин, спестяванията в банките растат, реформи липсват, а лихвите са ниски. Тогава изкушението да се отпускат кредити става все по-голямо, с което и рискът за последващото им необслужване, категоричен е Христов: \"Ниските лихвени проценти, реални, за дълго време размиват – по отношение на оценка на кредитния риск, какво е устойчиво и какво не. При близки до нулата лихви всичко е устойчиво\", пише novini.bg \nПри първа и емоционална оценка, но реално не. Освен това ниската производителност на труда и растеж на икономиката, генериран основно от потребление, не дават устойчив модел. И още нещо важно, в което Калин Христов е категоричен: \"Ако някой смята, че с парична политика може да реши такива неща, много бърка\". \nС което обръщаме поглед към политиката на Европейската централна банка, която освен поддържането на много ниски лихви, стимулира икономиката чрез изкупуване на дългови книжа и чрез евтини заеми за банките. Това са инструменти, които ще поддържат сегашното ниво, но няма да решат проблемите, категоричен е Христов. \nОсобено когато няма никаква политическа воля за структурни промени в държави като Италия и Франция, например. И все пак България се е запътила към еврозоната, макар и още дори да не сме във валутния механизъм, който я предхожда, а и икономиката ни да не е толкова развита, което има и своите положителни страни, според председателя на Асоциацията на търговските банки Петър Андронов: \"Структурните дисбаланси на Европа и на еврозоната имат и някакви възможности за нас като страна. Намираме се в специален момент, в който е факт, че нашите заплати не са конвергирали с тези в еврозоната. \nМного от големите западни инфраструктури, корпорации, банките, други пазарни участници, са изправени пред дилеми как да продължат напред, ясно е, че лихвите няма да са решение\". \nА по-скоро окрупняването на бизнеса и въвеждането на новите технологии. Държавите обаче не са корпорации, затова - топката е в полето на онези, които могат да проведат структурните реформи, категорични са банкерите.\n", "date": "2019.06.11", "title": "Подуправителят на БНБ Калин Христов с прогноза за лихвите"}
{"url": "https://blitz.bg/kriminalni/prestplenie/infarkten-den-za-plovdivskiya-rayonen-kmet-ralo-ralev_news678795.html", "text": "\n Апелативният специализиран съд ще реши днес окончателно съдбата на кмета на пловдивския район \"Северен\" Ральо Ралев и сочения за негов помагач Иван Делевски. Прокуратурата е внесла протест спрямо определението, с което последният беше пуснат на свобода срещу парична гаранция от 60 000 лв. \nПрипомняме, че Делевски е обвинен за корупционна схема. Именно 60 000 лв. е и подкупът, който двамата мъже са изискали от строителния предприемач Здравко Ангелов.  Според обвинението е налице реална опасност, ако е на свобода, Делевски да окаже влияние на свидетели или да извърши друго престъпление. \n Жалба за изменение на мярката си за неотклонение \"задържане под стража\" е направил и Ральо Ралев. \nСпециализираният наказателен съд остави в ареста кмета на пловдивския район \"Северен\" по обвиненията за корупционни действия и търговия с влияние. Делевски обаче беше освободен незабавно, като мотивите са, че той не е бил основният инициатор на деянието и неговата роля в корупционната схема е била второстепенна. \n Ралев и Делевски бяха задържани при спецакция на 30 май. Преди около 5 месеца строителен предприемач поискал разрешение за строеж. Главният архитект на общината обаче започнал да го мотае, като впоследствие му предлагал различни варианти да си заплати. Строителният предприемач подал сигнал до премиера Бойко Борисов, а той съответно до спецпрокуратурата и КПКОНПИ. \n Така пет месеца Ралев и неговия приятел били подслушвани, а според прокуратурата в СРС-та има достатъчно доказателства, че двамата са упражнявали натиск над главния архитект, а впоследствие било неизбежно и той да поиска подкуп от строителния предприемач. \n \n   \n", "date": "2019.06.11", "title": "Инфарктен ден за пловдивския районен кмет Ральо Ралев"}
{"url": "https://blitz.bg/kriminalni/nevizhdan-krvav-ekshn-noshches-pred-blok-103-v-stolichniya-kv-lyulin_news678805.html", "text": "\n Шокиращ инцидент е възникнал в тъмните часове на денонощието в столичния квартал \"Люлин\". За това сигнализира читател на БЛИЦ. \nПо думите на очевидеца пред блок 103 е възникнала свада между мъж и жена. В резултат на това е пострадал мъжът, който е бил намушкан с нож и бит, след което е откаран в болница. \nНа мястото на скандала са дошли полицаи, които са овладяли ситуацията. На място са били изпратени и екипи на Спешна помощ.  \nНа   БЛИЦ очаква новини, снимки и видео от своите читатели в цяла България и по света \n \n", "date": "2019.06.11", "title": "Невиждан кървав екшън нощес пред блок 103 в столичния кв. \"Люлин\""}
{"url": "https://blitz.bg/ikonomika/finansistt-emil-khrsev-razkri-pechelivshata-skhema-na-firmite-za-brzi-krediti_news678825.html", "text": "\n България - в топ 5 в Евросъюза по лоши заеми. При нас кредити се просрочват три пъти по-често, отколкото при средния европеец. Данните са на БНБ, цитирани от омбудсмана Мая Манолова. \n„Всъщност имаме намаление на отпуснатите кредите, в сравнение на същия период миналата година. Има много причини за това страната ни да има много кредити, които не се обслужват навреме. Държавата трябва да се замисли за това до каква степен законодателството трябва да бъде променяно в посоката, която омбудсмана преследва”, заяви в ефира на Нова тв финансистът Емил Хърсев. \nПо думите му трябва да правим разлика между банкови и небанкови кредити. \n„Голяма част от фирмите, отпускащи бързи кредити, чакат клиент да забавят плащането. Те печелят от това”, поясни Емил Хърсев. \n \n", "date": "2019.06.11", "title": "Финансистът Емил Хърсев разкри печелившата схема на фирмите за бързи кредити"}
{"url": "https://blitz.bg/ikonomika/karolev-sa-protivi-na-namalyavaneto-na-dds-to-zashchoto_news678830.html", "text": "\n Икономистът Владимир Каролев обясни, че диференцирането на ДДС-то в Румъния например, е довело до сериозен спад на приходите и до данъчни измами. \n\"Никакво доказателство няма, че ако се намали ДДС-то на каквото и да е, цената му ще падне. Двама български финансови министри бяха наградени за това, че имаме една от най-високите събираемости на ДДС. Не виждам защо нещо, което работи, да се бърка\", коментира Владимир Каролев в \"Денят ON AIR\". \nСпоред него разговорът по темата трябва да се проведе в друга посока като намаляване на данъците. \n\"Трябва да се намалят, защото в бюджета има излишъци пет поредни години\", посочи икономистът пред Bulgaria ON AIR. \nКаролев беше категоричен, че предложенията на партиите за намаляването на ДДС-то на тези определени продукти са абсолютен популизъм или неразбиране на елементарни икономически процеси.\n", "date": "2019.06.11", "title": "Каролев са противи на намаляването на ДДС-то, защото..."}
{"url": "https://blitz.bg/ikonomika/nad-50-ot-blgarite-predpochitat-da-plashchat-s-karta_news678839.html", "text": "\n Над 50% от българите предпочитат да плащат с карта. Това показва проучване на   относно нагласите на обществото във връзка с ползването на банкова карта . Резултатите от проведената анкета сочат, че 67% от хората пазаруват в магазини за хранителни стоки с карта, а пазаруващите онлайн са 54%. Като 51% от анкетираните плащат с карта в магазини за техника. Голяма част от картовите плащания са свързани с туристически услуги, като запазване на самолетни билети, нощувки в хотел и други. Немалък е и броят на плащанията с карта в заведенията за хранене. \n  \nРезултатите от проучването показват още, че 43% от хората използват банковата си карта няколко пъти седмично. 55% използват дебитна карта, 33% имат и използват дебитна и кредитна карта и над 60% са ползвателите на безконтактни пластики. Като мотивация за разплащането с карта 33% от анкетираните посочват, че тя им дава сигурност. Същевременно, обаче, 18% от анкетираните посочват като недостатък на кредитните карти високите такси за обслужване, а 16% таксите за теглене от банкомат. С таксите при използване на кредитни карти са запознати цели 74% от респондентите, което показва повишен интерес към този тип продукти. \n  \nЗа да отговори на нарастващата тенденция, А1 предлага кредитна карта на своите клиенти.   е международна, безконтактна кредитна карта MasterCard, която дава възможност за разплащане в интернет и теглене на пари от банкомат без такса в цял свят. Единственото условие за кандидатстване за А1 Кредитна карта е клиентът да има абонамент за мобилни или фиксирани услуги от А1. Притежанието на картата е напълно безплатно – без такса за издаване, без месечни и годишни такси за обслужване. В допълнение към това клиентите не дължат никакви такси при плащане на POS терминал. \n  \nА1 Кредитна карта е с кредитен лимит до 3 000 лева, с фиксиран месечен лихвен процент от 1,48% и годишен процент на разходите (ГПР) в размер на 18.95%. Договорът за кредит е с неопределен срок, като самата пластика за А1 Кредитна карта е със срок на валидност 2 години от датата на издаването ѝ. Всички клиенти на А1, които сключат договор за А1 Кредитна карта в периода от 20.05.2019 г. до 30.06.2019 г., и чиято кредитна карта е активирана до 15.07.2019 г. ще могат да се възползват от специални промоционални условия - 0% лихва за първите 45 дни. \n  \n„Броят на хората, използващи и плащащи активно с карта нараства с всеки изминал ден и това е съвсем логично. С А1 Кредитна карта предоставяме на нашите клиенти още една възможност за управление на средствата, без да се налага да плащат такси за обслужване, разплащане и теглене от банкомат не само на територията на България, но и в чужбина. Продуктът е лесно достъпен и се радва на много висок процент на одобрение, като същевременно предлага редица преференциални условия, сигурност и повече контрол над собствените финанси – неща, които са от изключителна важност в нашето динамично ежедневие“, сподели Яна Янкова, старши мениджър „Финансови услуги“ в А1 България. \n  \nПроцесът по кандидатстване за А1 кредитна карта е максимално улеснен с цел удобство на клиентите - изисква се посещение на магазин на компанията и попълване на заявление. След това клиентът получава обаждане за детайлите и финализиране на процеса. \n \n", "date": "2019.06.11", "title": "Над 50% от българите предпочитат да плащат с карта"}
{"url": "https://blitz.bg/ikonomika/parnoto-ss-skok-ot-15-za-godina-smetkite-skachat-pak-ot-yuli_news678850.html", "text": "\n Зеленчуците поскъпнаха с близо 26% за година, сочат данните на Националния статистически институт към края на април. А цените на хляба и зърнените храни са нараснали с 11,3%. \n  \nГодишната инфлация към края на април е 3,7%, което е повторение на рекордната стойност от края на октомври миналата година. Основната причина за тази висока инфлация е именно поскъпването на храните и безалкохолните с 5,8%, пише \"Труд\". \n  \nОсвен поскъпването на зеленчуците и хляба, е регистрирано и покачване на цените на рибата и другите морски храни – средно с 2,6%. Инфлацията е значително по-висока от лихвите по банковите влогове, които за граждани вече са под 3% годишно. Затова инфлацията реално топи спестяванията на хората и бизнеса в банките. \n  \nСъществено значение за инфлацията в страната освен храните имат и парното и топлата вода. През април цените им са с близо 15% по-високи от същия месец на миналата година, сочат данните на НСИ. Газообразните горива са поскъпнали с 12,5%, а течните горива за бита – с 9%. \n  \nПриродният газ поевтинява от 1 юли, но ток, парно и топла вода поскъпват. \"Булгаргаз\" поиска намаление на цената на синьото гориво с 0,60% или около 0,27 лв. за мегаватчас. Така на практика през третото тримесечие на тази година цената става 44,90 лв./MWh без такса за достъп, пренос, акциз и ДДС. \n  \nОбяснението – \"Булгаргаз\" е купила по-евтин природен газ в сравнение с този, който получаваме по договор с руската \"Газпром\". Става въпрос за втечнен газ от САЩ, който идва у нас по договор с холандската KOLMAR NL.  Общият внос на природен газ, различен от руския, обаче ще бъде малко под 10% от общото годишно потребление в страната. \n  \nПри електроенергията средното увеличение ще бъде с 3,48%. Най-много ще поскъпне токът в Югоизточна България – с 3,59 на сто. За клиентите на ЧЕЗ повишението ще бъде 3,46%, а за тези на \"Енерго про\" – с 3,38 на сто. \n  \nОт КЕВР все пак се оправдаха, че не са приели исканията на трите електроразпределителни дружества. \n  \nПоскъпването обаче не спира до тук. Нагоре от юли са и цените на топлата вода и парното, като абонатите на топлофикациите ще го усетят най-сериозно с първите сметки след октомври, когато започва новият отоплителен сезон. \n  \nНай-голямо увеличение ще има в Разград, където ръстът на цената е със 17,53%, и в Габрово – с 12,53 на сто. Абонатите на най-голямата топлофикация – в София ще плащат с 4,3 на сто повече за топла вода и парно от юли. Или ако средно за един отоплителен сезон столичани плащаха по 1200 лева, то сега ще платят с 50 лева отгоре. \n  \nВ Пловдив регулаторът предвижда 7,4% увеличение, а в Плевен – малко над 6 на сто. \n  \nВ Бургас цената ще бъдe със 7,4 на сто отгоре, а във Враца и Велико Търново – с над 7 на сто. Русенци също ще получат по-високи сметки от юли, като повишението за местната топлофикация ще бъде с близо 4%. Във Варна регулаторът иска 1,96 на сто поскъпване на парното. В Перник ще е най-малкото увеличение – с едва 1,77%. Само в Сливен цената пада, но символично – с минималните 0,4 процента. \n  \nПовишението на цените няма да е последното за тази година. КЕВР трябва отново да решава с колко ще се променят те от октомври. \n  \n\"Поскъпването на цената на тока, парното и топлата вода от 1 юли е по причини извън България, върху които нито правителството, нито Комисията за енергийно и водно регулиране може да влияе\", оправда поскъпването председателят на КЕВР Иван Иванов. \n  \nПо думите му едната причина е резкият скок на емисиите въглероден диоксид на световните пазари, които на европейските борси достигнаха 25 евро за тон. Тези емисии се купуват от всички енергийни дружества, обясни Иванов. \n  \nВтората причина е усложнената обстановка в Иран и Венецуела, което предизвиква сътресения на пазара на суров петрол, който участва във формулата за изчисление на цената на природния газ. \n  \nСпоред изпълнителния директор на \"Булгаргаз\" Николай Павлов всички усилия на дружеството били насочени към намаляване цената на газа. \"Но тя е само един от факторите при формирането на цената на топлинната енергия\", обясни той. \n  \nБългария е сред страните, чиито жители могат да си купят най-малко газ със средната си заплата. Това показва проучване на РИА Новости, изготвено по данни на Центробанк, ОИСР, Евростат, статистическите комитети и регулаторните органи на страните. \n  \nСтраната ни заема 31-во място сред 33 държави по достъпност на населението до природен газ. Един жител у нас може да си купи 1 152,9 куб. м на месец със средната заплата в нашата страна. А цената у нас далеч не е най-ниската – 504,4 щатски долара за 1000 кубични метра. \n  \nНа дъното след нас са само Молдова и Украйна, които могат да си купят съответно 1056 и 1017,8 куб. метра газ със средните доходи в тези държави. Причината обаче не е цената, а ниските заплати там. Иначе в двете държави стойността на синьото гориво е съответно – 322,7 и 313,4 долара за 1000 куб. метра. \n  \nБългария е на второ място по евтин бензин и дизел сред страните в ЕС, показват данните от специализираната платформа fuelo. На първо място е Кипър, която продава горивата си на най-достъпни цени в сравнение с другите държави-членки. Бензин А95 струва 2,11 лв. за литър, а дизелът – 2,29 лв. \n \n", "date": "2019.06.11", "title": "Парното със скок от 15% за година, сметките скачат пак от юли"}
{"url": "https://blitz.bg/analizi-i-komentari/premiert-poslednite-dni-vidyakhme-plna-podkrepa-na-prezidenta-za-vsichko-koeto-pravi-gerb_news678893.html", "text": "\n Правителството продължава приоритетно с инвестиционната програма в жп транспортната инфраструктура. Влакът пести енергия, представлява 100% екологично чист транспорт и ще се спести трафик от стотици хиляди тонове товари. Това каза премиерът Бойко Борисов по време на инспекцията на ремонтите и строителните работи по проектите от Трансевропейската транспортна мрежа (ТЕН-Т), съобщиха от правителствената информационна служба.  \nОбщо 400 км железопътна инфраструктура ще бъде модернизирана по проектите, които министър-председателят Бойко Борисов инспектира днес заедно с министъра на транспорта, информационните технологии и съобщенията Росен Желязков, министъра на финансите Владислав Горанов и вицепремиера Томислав Дончев.\n \n„Важно е хората да видят свършеното. Ние работим здраво“, заяви министър-председателят. С инвестициите в националната жп инфраструктура ще се облекчи трафикът по магистралите. Премиерът Бойко Борисов даде пример с данните от натовареността по магистрала „Тракия“ - на националния празник трафикът е бил 53 000 автомобила, а в последния от почивните дни около 24 май – 57 000 автомобила“. \nВ района на гара Белозем министър-председателят Бойко Борисов направи оглед на извършените строителни дейности в отсечката Скутаре - Оризово. Тя е част от проекта „Рехабилитация на железопътната линия Пловдив - Бургас, фаза2“. В този участък са напълно подновени 28 км жп линия. Изградени са шумозащитни и предпазни стени в гара Маноле и Белозем и едно пешеходно пресичане с осигурен достъп за лица с намалена подвижност. Контактната мрежа е изцяло нова.\n \n„Последните дни видяхме пълна подкрепа на президента. Всичко, което правим, той го промотира съответно в Словения и в Санкт Петербург“, отбеляза министър-председателят Борисов и изтъкна изграждането на интерконекторите и магистралите. \n„Съжалявам, че върна закона за предварителното отчуждение, защото всичко това, което говоря, ако го няма този закон, няма да бъде построено, поне следващите 15-20 години. Но да речем, че някой го е подвел“, добави премиерът.\n", "date": "2019.06.11", "title": "Премиерът: Последните дни видяхме пълна подкрепа на президента за всичко, което прави ГЕРБ"}
{"url": "https://blitz.bg/layfstayl/skorost/razbiti-mitove-eto-kolko-benzin-kharchat-v-deystvitelnost-10-litrovete-koli_news678760.html", "text": "\n През последните години понятието \"даунзсайзинг\" се превърна в мръсна дума в шофьорския речник. Въпреки това производителите продължават да упорстват с намаляването на кубатурата на двигателите, в резултат на което пазарът се наводни с 1.0-литрови модели. \nЦелта, разбира се, е икономията на гориво. Ако се вярва на рекламите, автомобилите с работен обем под 1 000 кубика практически не харчат бензин. В действителност обаче разходът рядко съвпада с декларирания. \nВ опит да защитят читателите си от маркетинговите алабализми от британското сп. What Car показа какви са истинските разходи на гориво от малолитражките \n", "date": "2019.06.11", "title": "Разбити митове: Ето колко бензин харчат в действителност 1.0-литровете коли"}
{"url": "https://blitz.bg/obshtestvo/regioni/reka-dunav-izpravi-rusentsi-na-nokti_news678838.html", "text": "\n В Русе е обявена първа степен на опасност от заливане на Дунав. Това съобщи Спасимир Димитров, директор на дирекция „Обществен ред и сигурност” в общината. \nПърва степен „Повишено внимание” се въвежда, когато нивото на реката е в границите между 680 и 750 см. През последните 24 часа нивото на реката се е повишило с 20 см и в момента е 704 см. Нивото на реките Русенски Лом и Янтра също се следи непрекъснато, но при тях все още няма разливи. \nПо информация от общинската администрация, кметът Пламен Стоилов вече е подготвил и заповед за втора степен на опасност, която предвижда денонощно наблюдение на нивото на реката, информира TVN. \nМестата, които са без хидротехнически съоръжения за защита, могат да бъдат залети. По тази причина там не трябва да има инертни, насипни и опасни товари, предупреди директорът общинската дирекция “Обществен ред и сигурност” Спасимир Димитров. \n", "date": "2019.06.11", "title": "Река Дунав изправи русенци на нокти"}
{"url": "https://blitz.bg/intsidenti/katastrofi/mladezh-s-golf-zagina-pri-svirep-chelen-sblsk-v-trnovsko_news678833.html", "text": "\n 23-годишен младеж е загинал при тежка катастрофа във Великотърновско. Инцидентът е станал около 21 часа снощи на пътя Павликени – село Батак. \nПо първоначална информация лек автомобил \"Фолксваген Голф\", управляван от мъж от село Караисен се е ударил челно в насрещно движещ се лек автомобил \"Фолксваген Пасат\", управляван от 52-годишен от Павликени. При удара на място е загинал водачът на Голфа, а другият шофьор и 54-годишният му спътник са откарани във великотърновската болница, без опасност за живота. \nНа двамата водачи са взети кривни проби за химичен анализ. \nПричините за тежкото ПТП се изясняват. По случая е започнато досъдебно производство. \n", "date": "2019.06.11", "title": "Младеж с \"Голф\" загина при свиреп челен сблъсък в Търновско"}
{"url": "https://blitz.bg/obshtestvo/regioni/prof-nikolay-ovcharov-napravi-senzatsionni-razktiriya_news678915.html", "text": "\n Идентифицирани са имената на военните командири на цар Иван Шишман в последната му битка с османците през 1395 година, пише  . \nВ четвъртък археологът проф. Николай Овчаров ще обяви подробности около сензационните разкрития. \n Това ще стане на финала на археологическите разкопки на крепостта „Калето“ в Свищов. Тогава проучвателят ще посочи имената на военните командири на цар Иван Шишман. \n", "date": "2019.06.11", "title": "Проф. Николай Овчаров направи сензационни разктирия"}
{"url": "https://blitz.bg/layfstayl/za-damite/zabavni-minuti-s-rosi-prvi-stpki-v-kvilinga-snimkivideo_news678256.html", "text": "\n Съвсем наскоро от   стартираха нова и интересна рубрика \"Забавни минути с Роси\".  . \n Представихме ви първите стъпки в това интересно хоби, което като нищо може да се превърне и в доходоносен бизнес. \n Сега, както от   ви обещаха, ще продължат със забавните и увлекателни уроци на Росица Кръстева, които освен с увлекателен текст са придружени и с много снимки и видеа, които да ви дадат правилните насоки в първите стъпки в квилинга. \n \n", "date": "2019.06.11", "title": "Забавни минути с Роси: Първи стъпки в квилинга (СНИМКИ/ВИДЕО)"}
{"url": "https://blitz.bg/obshtestvo/gilotina-ot-ptna-politsiya-se-razvikhrikha-globikha-nad_news678924.html", "text": "\n За седем дни, от 3-9 юни, при операция срещу употребата на алкохол и наркотици на \"Пътна полиция\" са проверени повече от 20 000 водачи. При малко над 200 от тях е установена употреба на алкохол и в около 50 е установена употреба на наркотици.  \nТова стана ясно на брифинг във връзка с резултатите от операцията. \nИнспектор Илия Георгиев от \"Пътна полиция\" изнесе данни, че по време на акцията са установени и  300 случая на водачи шофиращи без застраховка \"Гражданска отговорност\" , на около  500 водача са отнети шофьорските книжки  поради незаплатени в срок глоби. \n  \nОсвен това са връчени около  3100 електронни фиша  на водачи и близо 300 на пътници в превозните средства. \n\"Пътна полиция\" е установила и  девет души, обявени за издирване по време на акцията. \n  \nПредвижда се подобни проверки да се извършват през цялата година, като акцентът ще е в по-големите градове и курортни комплекси.\n", "date": "2019.06.11", "title": "Гилотина: От \"Пътна полиция\" се развихриха, глобиха над..."}
{"url": "https://blitz.bg/layfstayl/skorost/vnimanie-shofori-eto-kakvo-vi-chaka-ako-reshite-da-pretsakate-tol-sistemata_news678755.html", "text": "\n Глоба от 2500 лв. ще плащат шофьорите, ако се опитат да излъжат тол системата и се движат по родните пътища с камион без да са платили такса.  \nСанкцията ще влиза в сила, ако хванатият в нарушение водача откаже да плати на място компесаторна такса, обясниха от Националното тол управление (НТУ), цитирани от \"Труд\". \nКомпесаторната такса е значително по-ниска от предвидените в закона санкции.  \n", "date": "2019.06.11", "title": "Внимание, шофьори! Ето какво ви чака, ако решите да прецакате тол системата"}
{"url": "https://blitz.bg/zdrave/lekarite-otkazhete-se-vednaga-ot-tezi-5-napitki_news678771.html", "text": "\n Всеки знае, че без вода няма как да оцелеем.  Всичко в телата ни зависи от водата. Според мнението на експертите, като жизнена необходимост водата отстъпва единствено на кислорода. Водата е основната съставка на повечето от клетките в организма ни (с изключение на мастните клетки), а също така поддържа и смазва мозъка и ставите ни. \n \n Не всеки човек обаче обича да пие чиста вода. Освен това има огромно разнообразие от напитки, които в днешно време се рекламират като отлично средство за хидратиране. Оказва се обаче, че лекарите не са съгласни с рекламните клипове. Някой течности е по-добре да бъдат избягвани. \n", "date": "2019.06.11", "title": "Лекарите: Откажете се веднага от тези 5 напитки"}
{"url": "https://blitz.bg/obshtestvo/stolitsa/silna-eksploziya-raztrsi-stolichen-kvartal-posred-noshch-snimka_news678856.html", "text": "\n Взрив нанесе сериозни щети на автокозметичен център в столичния квартал „Надежда 1” тази нощ. Няма пострадали. \nПо първоначални данни става дума за подхвърлена бомба. \nВ обекта на ул. „Дравски бой” 23 са спели двама от служителите. Пред bTV те разказаха, че не са чули някой да влиза в автомивката, но експлозията е било изключително силна. Те са се разминали без наранявания. \nОт МВР потвърдиха, че разследват бомбено нападение, извършено със самоделно устройство. То е било задействано около 1:30 часа днес. На мястото тече оглед. \nНазначена е експертиза за установяване вида на устройството. Предприети са оперативно-издирвателни действия за установяване на извършителя на престъплението. \nПо случая е образувано досъдебно производство и работата по него продължава под надзора на прокуратурата. \n", "date": "2019.06.11", "title": "Силна експлозия разтърси столичен квартал посред нощ (СНИМКА)"}
{"url": "https://blitz.bg/obshtestvo/znael-li-e-che-e-bolen-pokoseniyat-ot-masiven-infarkt-reyndzhr-v-karlovo-snimka_news678868.html", "text": "\n 46-годишният рейнджър от 61 Стрямска бригада Карлово е издъхнал от масивен инфаркт. Това е показала аутопсията в Съдебна медицина Пловдив.  \nКакто БЛИЦ съобщи, Ерол Бозали не е бил болен или поне не е знаел за това. Трагедията, която стана вчера, потресе близки и приятели на военния. Припомняме, че Бозали паднал и издъхнал внезапно в поделението, докато бил на работа. \nДнес следобед в Анево ще бъде погребението на мъжа, който остави вдовица и двама сираци. Преди това пред дома му Ерол Бозали ще бъде изпратен с военни почести.  Кристина ИВАНОВА, БЛИЦ \n", "date": "2019.06.11", "title": "Знаел ли е, че е болен покосеният от масивен инфаркт рейнджър в Карлово (СНИМКА)"}
{"url": "https://blitz.bg/obshtestvo/regioni/misteriozen-trup-sashchisa-plovdivchani_news678876.html", "text": "\n Безжизнено тяло на мъж в кола е открито на бул. \"Шести септември\" до заведение Vision по-рано днес, съобщава Канал 3.  \n  \nЗа момента още няма информация за причината на смъртта, както и за самоличността на лицето. По непотвърдена информация се касае за естествена смърт. \n  \nРайонът е бил отцепен от органите на реда. \n  \n", "date": "2019.06.11", "title": "Мистериозен труп сащиса пловдивчани"}
{"url": "https://blitz.bg/intsidenti/zmiya-se-namkna-v-selsko-kmetstvo-no-mestnite-ya-fiksirakha-i_news678885.html", "text": "\n Спасители от Монтана уловиха змия, промъкнала се в кметството на северозападното село Долно Белотинци. Местни жители забелязали в понеделник влечугото да се вмъква в приземния етаж на управата им и подали сигнал за неканената гостенка. \nВ ранния следобед в селото на 6 км от Монтана пристигнал екип на сектор „Специализирани оперативни дейности” и започнал издирване. След внимателен оглед на помещенията спасителите открили змията и я уловили с щипки. Според униформените влечугото било смок и не представлявало опасност за хората. Малко по-късно спасителите пуснали змията в тревите извън Долно Белотинци, пише \"Труд\".  \n„В селото има доста змии из запустелите дворове и къщи, но не са отровни и не се плашим. Да се настани обаче смок в кметството не е редно!”, коментираха местни хора. \n \n", "date": "2019.06.11", "title": "Змия се намъкна в селско кметство, но местните я фиксираха и..."}
{"url": "https://blitz.bg/obshtestvo/stolitsa/signal-do-blits-strashen-intsident-kray-metrostantsiya-obelya_news678882.html", "text": "\n Жена е пострадала при пътен инцидент в столичния квартал „Обеля”, съобщи за БЛИЦ очевидец. По думите му две коли са се ударили днес по обед на бул. „Ломско шосе”, близо до метростанция „Обеля”. \nПри произшествието е пострадала жена на около 40-годишна възраст, която е управлявала едната от колите. Тя е била откарана в болница. \n  \nКъм момента причините за сблъсъка между двата автомобила остават неясни. ОЧАКВАЙТЕ ПОДРОБНОСТИ В БЛИЦ! \nНа   БЛИЦ очаква новини, снимки и видео от своите читатели в цяла България и по света \n \n", "date": "2019.06.11", "title": "Сигнал до БЛИЦ: Страшен инцидент край метростанция \"Обеля\""}
{"url": "https://blitz.bg/intsidenti/katastrofi/izvnredno-v-blits-strashna-katastrofa-s-lineyka-na-am-khemus-blizo-do-sofiya_news678894.html", "text": "\n Страшна катастрофа с линейка и лек автомобил затрудни движението по АМ „Хемус”. За инцидента сигнализира читател на БЛИЦ, преминал край мястото. \nПо думите му, пътното произшествие е станало в района на 15-и км., в посока Варна. Движението в участъка е двупосочно, защото в едното платно се извършва ремонт. \nТочно там са се ударили двата автомобила. Ударът е бил толкова силен, че колата е изхвърчала от магистралата.   \nЧитателят ни съобщава още, че на мястото има много полиция. При катастрофата е пострадала една жена. Тя е имала наранявания по цялото тяло. Откарана е в болница. \nПричините за мелето все още не е ясна. ОЧАКВАЙТЕ ПОДРОБНОСТИ В БЛИЦ! \nНа   БЛИЦ очаква новини, снимки и видео от своите читатели в цяла България и по света \n \n", "date": "2019.06.11", "title": "Извънредно в БЛИЦ! Страшна катастрофа с линейка на АМ \"Хемус\" близо до София!"}
{"url": "https://blitz.bg/intsidenti/stikhii/stikhii-navodneniya-transporten-khaos-i-opasnost-za-zhivota-vv-velikobritaniya-snimki_news678899.html", "text": "\n Необичайно лошото време за месец юни във Великобритания не е нещо, което да пренебрегнем с лека ръка, предупреждават синоптици, цитирани от „Метро“. Ниските температури, силните дъждове и ветрове, доведоха до издаване на жълт код за „опасно за живота“ време. \n  \nПолицията в Кент призова хората да избягват пътуването освен, ако не е абсолютно наложително заради тежките наводнения. Именно придошлата вода доведе до затварянето на участъци от М25. Снимки в социалните мрежи от сутринта показват заседнали във водата превозни средства в Лондон и югоизточна Англия, а някои пътища са напълно непроходими заради проливните дъждове. Вчера бяха наводнени и релсовите линии около Regent's Park, което доведе до временно затваряне на станцията. \n  \nЗадръстванията, закъсненията на градския транспорт и прекъсвания на електрозахранването са най-честите проблеми, пред които ще се изправят британците и през днешния ден. На места количеството паднал дъжд ще достигне до 100 л./кв.м, за Лондон прогнозите са за между 50-60 л./кв.м \n  \nЛошото време ще продължи до края на седмицата, като от „Мет Офис“ предупреждават, че през следващите 6 часа се очаква нова порция гръмотевични бури. Възможни са потенциални наводнения и в части от южен Лондон, Нотингамшир, Уилтшир и Девън, пише \"Новини Лондон\". \n  \nГражданите са призовани да бъдат особено внимателни на пътя. \n \n \n \n \n \n \n \n \n", "date": "2019.06.11", "title": "Стихии: Наводнения, транспортен хаос и „опасност за живота“ във Великобритания (СНИМКИ)"}
{"url": "https://blitz.bg/intsidenti/katastrofi/nevizhdan-uzhas-na-e-79-zaradi-zrelishchna-katastrofa-snimka_news678904.html", "text": "\n Зрелищна катастрофа между ТИР-ове затапи днес трафика по международен път Е79 между Ружинци и Монтана. Инцидентът е станал в района на димовското село Медовница. \n Заради ПТП-то в района има огромни опашки от изнервени шофьори на камиони и леки автомобили. \n Към този момент липсват данни за тежко ранени или сериозно пострадали. \n Катастрофата е станала към 14.30 часа, съобщи очевидец, цитиран от \"Конкурент\". \n", "date": "2019.06.11", "title": "Невиждан ужас на Е-79 заради зрелищна катастрофа (СНИМКА)"}
{"url": "https://blitz.bg/intsidenti/katastrofi/snimki-pokazvat-neshcho-strashno-kray-varna_news678910.html", "text": "\n Катастрофа е станала между Нови Пазар и Провадия посока Варна, съобщава очевидец в групата Виждам те КАТ-Варна. \n От снимките става ясно, че автомобил се е забил в мантинелата. \n  \n \n Не е ясно дали има пострадали. \n", "date": "2019.06.11", "title": "СНИМКИ показват нещо страшно край Варна"}
{"url": "https://blitz.bg/intsidenti/krvav-ekshn-v-ruse-mzh-bere-dusha_news678906.html", "text": "\n 32-годишен мъж е с опасност за живота след скандал пред заведение, съобщиха от ОД на МВР – Русе. \n По случая във Второ РУ е започнато разследване, като е образувано досъдебно производство. Случката се е разиграла на 10 юни около 01.30 ч. в района на кръстовището между ул. Янтра и ул. Плиска. Според първоначалните данни, след възникнало пререкание 17-годишно момче е нанесло удар с ръка по главата на 32-годишен мъж. Той е паднал на тротоара след удара. При падането мъжът си е ударил главата в задната част и е загубил съзнание. \n Откаран е от екип на ЦСМП в болница, където при извършен медицински преглед му е установена фрактура на черепа и е настанен за лечение с опасност за живота. \n Случаят е документиран от полицията, извършен е оглед на място и е започнато е изясняването му. \n", "date": "2019.06.11", "title": "Кървав екшън в Русе, мъж бере душа"}
{"url": "https://blitz.bg/intsidenti/katastrofi/izvnredno-i-prvo-v-blits-krvav-ad-na-stolichniya-bul-tsar-boris-treti_news678919.html", "text": "\n Тежка катастрофа с пострадали е станала отново на столичния булевард \"Цар Борис Трети\". Този път адският сблъсък е бил на кръстовището с улица \"Йосиф Цанков в ж.к. \"Лагера\". За това сигнализира читател на БЛИЦ, който е помагал на част от пострадалите в ужаса.  \nПо думите му са се ударили лек автомобил и маршрутка. \"Веднага спряхме и с няколко човека се притекохме на помощ. Натоварихме трима души по колите и тръгнахме към \"Пирогов\". Шофьорът на лекия автомобил беше в шок, постоянно повтаряше, че е много болен и всичко е станало изведнъж\", заяви пред БЛИЦ читателят ни.  \nНе е ясно какво е състоянието на пострадалите и кой точно е виновен за инцидента.   Хората в района се вдигнаха на бунт, с настояване да бъдат взети мерки за убиване на скоростта по павираната отсечка. По думите им произшествията са ежедневие и трябва да се действа незабавно.  На   БЛИЦ очаква новини, снимки и видео от своите читатели в цяла България и по света  \n", "date": "2019.06.11", "title": "Извънредно и първо в БЛИЦ! Кървав ад на столичния бул. \"Цар Борис Трети\""}
{"url": "https://blitz.bg/zdrave/zdravni-novini/stana-yasno-na-kolko-godini-tyaloto-spira-da-se-bori-ss-stareeneto_news678500.html", "text": "\n Учените от Университета в Маями са стигнали до заключението, че ключовите генетични програми, които допринасят за дълголетието, работят до средната възраст.  Тяхното изследване е дадено в официално съобщение до пресата, публикувано на портала   EurekAlert!  \n \n", "date": "2019.06.11", "title": "Стана ясно на колко години тялото спира да се бори със стареенето"}
{"url": "https://blitz.bg/intsidenti/vzriv-i-evakuatsiya-na-predstavlenie-v-bansko-s-mamalev-tokmakchiev-i-kamen-vo-snimki_news678829.html", "text": "\nВзрив по време на втората вечер на Летните театрални празници „На публиката с любов” в Банско доведе до евакуация на цялата публика от салона на читалище „Никола Вапцаров” в Банско, съобщава struma.bg. \n  \nМалко след началото на спектакъла „Майсторите на комедията” с участието на  известните актьори Георги Мамалев,Тончо Токмакчиев и Камен Воденичаров повреда в кондензатора на един от прожекторите и запушване на залата с дим  наложи намесата на пожарната. \n  \nПринудителният антракт е направен след втория взрив. Първият, който се чул в залата, е майсторски отигран от Мамалев и публиката дори не е усетила че има повреда. Миризмата на бакелит и димът след втория взрив обаче наложило спектакълът да бъде прекъснат и всички са изведени навън. \n  \nПроблемът е отстранен много бързо и след оглед от служители към РСПБЗН- Банско спектакълът е продължил. При инцидента няма пострадали хора. Той е приет от зрителите като част от спектакъла, в който са  включени  скечове, текстове и образи от телевизионни и театрални формати. \n \n \n \nЕто какво обясняват и на официалната страница на община Банско:  \n\"Любимите актьори на България - Георги Мамалев ,Тончо Токмакчиев и Камен Воденичаров, ще помнят дълго гостуването си в Банско. Несъмнено и публиката в залата ще пази спомен от тяхната буквално взривяваща игра. Второто представление от афиша на Летните театрални празници \"На публиката-с любов\" премина през \"огън и вода\", както каза самият Мамалев. \nМалко след началото, \"Майсторите на комедията\" евакуираха всички присъстващи, заради задушаващ дим в салона. Първия взрив, който се чу зад сцената, беше майсторски отигран от Мамалев, но вторият предизвика неговото истинско безпокойство и представлението бе прекъснато с принудителен антракт. Публиката търпеливо изчака продължението и когато до един се върна обратно в залата, награди актьорския състав с бурни аплодисменти. Танци, песни и огромна доза забавление подари неповторимото трио на банскалии. Текстът сякаш бе писан специално за това гостуване, а приятелската атмосфера между актьори и публика, се усещаше във всяка минута. Камен и Тончо няколко пъти изказаха впечатленията си от бързата реакция на трите институции - полиция, пожарна и бърза помощ, които останаха \"на пост\" до напускането на последния човек в салона.  \n\"Това е рискът на живото предаване\", с усмивка каза Воденичаров и припомни на всеослушание подобна история от варненско турне. \nЯвно, с енергията, която не пестят и \"високото напрежение\" от смях, което предизвикват, \"Майсторите на комедията \" са способни да разпалват пожари от всеотдайна обич към своята публика. Ще ги чакаме отново!\" \n  \n \n \n \n", "date": "2019.06.11", "title": "Взрив и евакуация на представление в Банско с Мамалев, Токмакчиев и Камен Во (СНИМКИ)"}
{"url": "https://blitz.bg/zdrave/zdravni-novini/ucheni-posochikha-kak-i-koi-khora-zabolyavat-ot-rak-na-stomakha_news678493.html", "text": "\n Американски учени открили, че мъжете са изложени на риск от рак на стомаха два пъти повече от жените.  Заболяването е характерно за хора на средна възраст или възрастни хора.  За това пише здравния портал cancer.net \n \n", "date": "2019.06.11", "title": "Учени посочиха как и кои хора заболяват от рак на стомаха"}
{"url": "https://blitz.bg/zdrave/1800-zheni-vlyazokha-chisto-goli-v-moreto-zaradi_news678789.html", "text": "\nВ Ирландия около 1800 голи жени участваха в благотворителна кампания за борба с рака. Към благотворителната акция се присъединили както победилите смъртоносната болест, така и тези, които все още се борят с нея, пише \"Дейли Мейл\". \nОтбелязва се, че благодарение на приноса на участниците, организацията е успяла да събере повече от 700 хиляди евро за лечение на хората с рак. Превод и редакция: БЛИЦ \n  \n", "date": "2019.06.11", "title": "1800 жени влязоха чисто голи в морето заради..."}
{"url": "https://blitz.bg/zdrave/konsultatsiya-dlzhna-li-e-bolnitsata-da-mi-predostavi-kopie-ot-napravenite-izsledvaniya_news678870.html", "text": "\n \n \n Копия от изследванията, резултатът от които се получава след изписването на пациента, при поискване му се предоставят в писмен вид лично или на членове на семейството, или на упълномощени от пациента хора. \n", "date": "2019.06.11", "title": "Консултация: Длъжна ли е болницата да ми предостави копие от направените изследвания?"}
{"url": "https://blitz.bg/zdrave/tryabva-li-pri-iskhemichna-bolest-da-sprem-vsichkite-maznini_news678874.html", "text": "\n \n \n Исхемичната болест на сърцето възниква тогава, когато коронарните артерии са засегнати от атеросклероза. Поради холестеролните плаки, луменът на тези съдове намалява, сърцето изпитва недостиг на кислород и поради това не може да работи пълноценно. Ето защо, е много важно да се гарантира, че с храната не се приема прекалено много холестерол. Но това не означава, че трябва напълно да се откажете от мазните храни. \n", "date": "2019.06.11", "title": "Трябва ли при исхемична болест да спрем всичките мазнини?"}
{"url": "https://blitz.bg/zdrave/diagnostika-i-lechenie/zabravete-za-ostrite-bolki-navsyakde-po-tyaloto-s-tova-lechenie_news678877.html", "text": "\n Могат ли да се съчетават конвенционалната неврология, мануалната терапия и акупунктурата при болки в гърба и кръста? Какви заболявания повлиява най-успешно признатата официално от СЗО методика акупунктура? Кога дисковата херния предполага консервативно лечение, в т.ч. мануална терапия? Що е то фибромиалгия, как се овладяват многобройните прояви на това състояние? \n \n Отговор на тези и още въпроси вижте в интервюто с д-р Борян Бужов - специалист невролог, мануален терапевт, традиционна китайска медицина. В практиката си прилага мануална терапия при остри и хронични болки в кръста, шията и гърба; специализирани масажни техники при болки в кръста, гърба и шията; мануална мобилизация на периферни стави (например “замръзнало рамо”); акупунктура и електроакупунктура (вкл. аурикулотерапия) и рефлексотерапия при болести на опорно- двигателния апарат; акупунктура и електроакупунктура при болести на централна и периферна нервна система; козметична акупунктура.  \n", "date": "2019.06.11", "title": "Забравете за острите болки навсякъде по тялото с това лечение"}
{"url": "https://blitz.bg/zdrave/zdravoslovno/malko-izvestni-polzi-za-zdraveto-ot-sireneto_news678513.html", "text": "Сиренето има маловажна репутация, защото се смята, че пълнеем от този продукт. Въпреки това, любителите на сирене имат причини за радост.  То помага да отслабнете. Факт е, че повечето хора с наднормено тегло имат недостиг на калций. И многобройни изследвания са стигнали до извода, че приемът на храна с калций води до нормализиране на показателите за индекса на телесна маса. Сиренето е един от тези продукти. ", "date": "2019.06.11", "title": "Малко известни ползи за здравето от сиренето"}
{"url": "https://blitz.bg/zdrave/zdravni-novini/5-te-problema-koito-energiynite-napitki-nezabavno-prichinyavat_news678637.html", "text": "Разбира се, енергийната напитка помага, ако искаме да постигнем краткотраен и мощен прилив на енергия. Тези напитки обаче оказват отрицателно въздействие върху човешкото здраве.  Insomnia. Кофеинът отблъсква съня и понякога това е за дълъг период. освен това енергийната \"инжекция\" от кофеинът се комбинира и със захар, която може да причини продължително безсъние.  ", "date": "2019.06.11", "title": "5-те проблема, които енергийните напитки незабавно причиняват"}
{"url": "https://blitz.bg/layfstayl/za-damite/zashcho-zhenite-ne-biva-da-sedyat-s-krstosani-kraka_news678056.html", "text": "\n Досега в обществото има много неписани правила относно забраната за седене с кръстосани крака. Те някога са имали рационално обяснение, но са станали напълно безсмислени. Нека анализираме това правило по отношение на етикета и медицината. \n Защо в обществото жената не може да седи със скръстени крака \n Всъщност, модерният европейски етикет позволява на жените да правят това. Наистина, за много хора така дамата изглежда елегантна и привлекателна. Тази поза също говори за релаксация и следователно не винаги е приемана да се ползва в институции, които не предполагат релаксация: училища и университети, храмове, болници. Но отново дори тук няма изрична и строга забрана. \n   \n", "date": "2019.06.11", "title": "Защо жените не бива да седят с кръстосани крака"}
{"url": "https://blitz.bg/svyat/video-s-misteriozno-sshchestvo-pred-kolata-na-zhena-obleshchi-mrezhata_news678787.html", "text": "\nВ социалните мрежи набира популярност видео от камера за наблюдение, на което е запечатано тайнствено създание, много напомнящо на елфа Доби от филмите за Хари Потър. Кадрите са публикувани на страницата й във Facebook от американска потребителка на име Вивиан Гомес (Vivian Gomez). \nТя пише следното: И така, аз се събудих в неделя сутринта и видях това нещо на камерата си, сега се опитвам да разбера ... какво е то по дяволите? Отначало забелязах сянка, идваща от предната ми врата, след това видях това нещо ... дали някой друг е виждал подобно нещо на камерите си? Две други камери по някаква причина не записваха. \nВ краткото видео може да се види малка фигура на същество с тънки крака и големи уши, което върви, сякаш танцувайки. Публикацията на жената моментално стана вирусна и се разпространи в целия интернет. \nНо докато някои коментиращи си спомниха славния Доби и се натъжиха за загиналия елф, други заподозряха, че жената е извършила някаква измама, свързана с видеоклипа заради повече лайкове. Една солидна част от коментиращите в социалните мрежи обаче имат малко по-различно мнение. Факт е, че на страницата си в социалната мрежа Вивиан Гомес не прилича нито на шегаджия, нито на човек, който се интересува от паранормални явления. Нейната страница е доста стара и солидна, така че някак не е съвсем нормално да се подозира жената във фалшифициране. А и хуманоидът на видеото е очевидно малък, но е малко вероятно преоблечено дете да може да изобрази такава походка и движение, пишат в интернет.  \nТрябва да се спомене, че видеоклипът вече е събрал (само за три дни) десетки милиони показвания и потребителите в интернет продължават да са в недоумение ... Превод и редакция: БЛИЦ \nДоби от филмите за Хари Потър \n \n \n", "date": "2019.06.11", "title": "ВИДЕО с мистериозно същество пред колата на жена облещи мрежата"}
{"url": "https://blitz.bg/layfstayl/ptuvane/nay-zloveshchiyat-nadgroben-pametnik-v-sveta-e-vv-frantsiya_news678464.html", "text": "\n Във Франция наистина съществува традиция в изработването на надгробни плочи и паметници. Може би и заради това посещението на гробища там е нещо впечатляващо.  \n Този скелет е създаден в памет на Рене дьо Шалон, принцът на Оранж, убит на 25 години.  \nтрагедията в семейството му е била огромна - умира единственият наследник на двата най-силни рода в Холандия и Франция. Затова и те решават да го погребат по по-особен начин, прибягвайки до технологиите на древните египтяни.  \n", "date": "2019.06.11", "title": "Най-зловещият надгробен паметник в света е във Франция"}
{"url": "https://blitz.bg/layfstayl/skorost/unikalnite-proekti-na-zaporozhets-ot-60-te-godini-koito-taka-i-ne-vidyakha-byal-svyat-snimki_news678448.html", "text": "Елегантни роудстъри, кабриолети и спортни купета с футуристичен дизайн ... Жалко, че ръководството на \"Запорожец\" е избрало напълно различни проекти за реализация!\nПрез 60-те години на миналия век украинските дизайнери явно не са изоставали много от тези на американските компании Ford, Buick и Cadillac, които ежегодно изненадваха публиката с нови презентации, имайки предвид разработките, чертежите и макетите, които са събирали прах в забравени архиви и фокусираха вниманието върху себе си едва тези дни. Стана ясно, че някои неща от колекцията на Запорожкия автомобилен завод (ЗАЗ) се е удало да бъдат спасени от ентусиасти и един от тях сподели много интересните скици във Facebook. \n \n", "date": "2019.06.11", "title": "Уникалните проекти на Запорожец от 60-те години, които така и не видяха бял свят (СНИМКИ)"}
{"url": "https://blitz.bg/layfstayl/za-damite/zashcho-zhenite-ne-biva-da-spyat-goli_news678054.html", "text": "\n Въпросът дали можем да спим голи няма категоричен отговор. Някои източници твърдят, че това дори е полезно за здравето. Има обаче мнения и примери, които доказват обратното. \n Древно суеверие \n В древна Русия имало суеверие, което забранява на хората да спят голи. Нашите предци са вярвали, че по време на сън човек става най-беззащитен пред тъмните сили, а, ако е и без дрехи, тогава ще бъде много по-лесно да му вземат душата. Най-строгата забрана за спане без дрехи била наложена на нежния пол, защото те били смятани за най-привлекателни за демоните и, ако един от тях си хареса жена, той лесно ще я завладее и ще се премести в тялото й. \nВ крайна сметка обаче в наши дни хората гледат рационално на нещата и не вярват в суеверия. \n", "date": "2019.06.11", "title": "Защо жените не бива да спят голи"}
{"url": "https://blitz.bg/lyubopitno/mzh-izleze-na-balkona-i-se-khvana-za-glavata-ot-vidyanoto-v-nebeto-video_news678796.html", "text": "\n Създателят на канала YouTube „Абзац-ТВ“ Денис Саров снима летяща чиния над родния си град Самара и публикува видеоклипа в Интернет. \nТой споделя, че излязъл на балкона и изведнъж забелязал НЛО над високите сгради, съобщава Esoreiter.ru, цитиран от\"Флагман\". \nСпоред него няма съмнение, че неидентифицираният летящ обект не е земен. Той е три пъти по-голям от най-тежкотоварния самолет в света Ан-124, твърди Саров. \nЗаради голямото разстояние, от което е снимал извънземния кораб, обаче кадрите са с лошо качество.  \n  \n", "date": "2019.06.11", "title": "Мъж излезе на балкона и се хвана за главата от видяното в небето (ВИДЕО)"}
{"url": "https://blitz.bg/lyubopitno/pet-izobreteniya-na-drevnite-egiptyani-bez-koito-ne-mozhem-video_news678872.html", "text": "\n Обикновено асоциираме египетската цивилизация с мумиите и пирамидите, но тя всъщност е създала безброй изобретения, някои от които ползваме и до днес.  \nВижте ги: Презервативите \nЗнаете ли, че идеята за презерватива произхожда от Египет? \nОт Националния музей в Кайро твърдят, че изложена там кожена торбичка е първият презерватив и го е носил лично фараон Тутанкамон (1343-1325), управлявал Египет на възраст от 9 до 18 години. \nЕгиптяните използвали подобна обвивка от плат при секс, за да се предпазват от болести. \nИсторията твърди още, че в Древен Египет презервативът служил на мъжа за... украшение. Правели го от животински черва, украсявали го със скъпоценни камъни и при тържествени случаи го носели върху гърдите на горната си дреха, сякаш е медал. Токчетата \nНа Египет се дължи и изобретяването на тока на обувките. \nНо обувки с ток носели не фараонът или жреците, а обикновените селяни, на които той служел за опора при придвижване по разораната земя. \nВ Древен Египет обувките се изработвали от папирус. В началото те се носели само от фараона и приближените му. Съпругата на фараона обаче не била смятана за негова приближена и ходела боса. Хартията \nСмята се, че хартията е била изобретена от древните египтяни около 4000 г. пр. Хр, когато е носела името папирус. \nЕгиптяните използвали тръстика, която обработвали, за да се превърне в тънък, корав лист. Химикалката \nЗа химикалка в Древен Египет са използвали кости, метална пръчка или остри скали. Воден часовник \nЗаедно със слънчевите часовници водните са едни от най-древните. Смята се, че произхождат от Египет. \nВодният часовник е механизъм за измерване на времето чрез регулиране на потока (струята) на течност, обикновено вода. Днес по-често се използва за украса и като произведение на изкуството. \n  Източник: Дарик \n", "date": "2019.06.11", "title": "Пет изобретения на древните египтяни, без които не можем (ВИДЕО)"}
{"url": "https://blitz.bg/lyubopitno/likvidatori-ot-chernobil-razoblichikha-oshche-skandalni-lzhi-v-khitoviya-serial_news678848.html", "text": "\n Не са носили предпазно облекло, пили са пепси, а не водка и доброволно се качвали повторно на най-опасния покрив на света - ликвидатори на Чернобил разказват кое е истина и кое е измислица в нашумелия сериал \"Чернобил\". \n„Имаше ред. И никой не се е разхождал около ядрената централа в цивилни дрехи\", обяснява 72-годишният Владимир Бардалим, с когото гледаме нашумелия американски сериал \"Чернобил\", съобщава \"Дарик\". \nБардалим е един от хората, на които навремето е било възложено ликвидирането на Чернобил. „Палатките приличат на това, което помня\", допълва той и още веднъж подчертава, че в района е царяла военна дисциплина. \nПрез 1986 година Владимир Бардалим е майор в инженерно-сапьорните войски и служи в град Каунас, в Литва. На 1 май същата година, само няколко дни след аварията в Чернобил, изпращат батальона му на мястото на инцидента. Разбрал, че аварията е сериозна, когато видял как заради операцията посегнали към военна техника, която дотогава била пазена в склада като „неприкосновен запас\". След използването ѝ тази техника остава завинаги в Чернобил - послужила е за изсичането на горите около централата, чиито дървета първи поемат радиацията.\"Нито сме носили предпазно облекло, нито сме пили водка\" \nНо да се върнем към сериала, който ни показва военното градче, из което обикалят хора, облечени в костюми за химическа защита. „Никога не сме ходили с такива дрехи - беше толкова горещо, че това не би било възможно. Първоначално ни дадоха специални облекла, нещо като мушами. Но жегата просто не допускаше да ходим с тях - само след седмица ги свалихме и облякохме обичайните си униформи\", спомня си Бардалим. \nПрез това време на екрана разтоварват кашони с водка. „Нищо подобно не помня. Още в самото начало, когато пристигнахме, имаше червено вино. Но след това го прибраха и ни даваха само минерална вода и Пепси-Кола\", разказва очевидецът на събитията. По неговите думи, по онова време е бил установен сух режим, а селските магазини са имали забрана да продават алкохол на военните. „Войниците търсеха и намираха самогон (домашна ракия) из евакуираните села - по дворовете, под кучешките колибки. Мнозина от тях бяха местни и знаеха къде да търсят скривалищата. Аз не възразявах, само молех вечерно време да не вдигат шум.\" \nНа най-големия кинопортал IMDB.com сериалът „Чернобил\" вече има рекордно висок рейтинг, което се дължи в голяма степен на историческата му достоверност. Владимир Бардалим не оспорва достоверността на продукцията, но не крие, че не е успяла да го спечели. \nНа друго мнение е Елена Давидова от Минск. Лекарката, която е преглеждала хората в зоната на Чернобил няколко месеца след аварията, харесва сериала. „Той съвсем не е лош - и с драматизма, и с емоционалността си. Разбира се, глупости не липсват - като например използването на обръщението „другарю\" с повод и без повод. Но въпреки това в него има и много истина\", отбелязва Давидова. \nПосещавала е показаната в сериала знаменита Шеста болница в Москва, където са лежали болните с най-тежка форма на лъчева болест. Филмът представя тази болница напълно адекватно, разказва лекарката и обяснява, че не се дразни от предизвикалия много спорове епизод, в който една от героините трябва да плати подкуп, за да я пуснат при смъртно болния ѝ съпруг. \nЕдна от най-емоционалните сцени в сериала (минута и половина без никакъв монтаж) показва заетите с ликвидацията спасители, които свалят графита от покрива на централата. За тази минута и половина ликвидаторите получават едва ли не критична доза радиация. Владимир Бардалим също е бил на покрива и твърди, че неразборията е била много по-малка от показаната. Той си спомня, че на територията на централата е бил поставен макет на покрива в реални размери, за да могат хората да се подготвят и да знаят към коя част на покрива да се насочат. \nА на връщане долу ги чакали с пачки пари, като размерът на сумата бил в зависимост от чина. Имало хора, които доброволно искали да се качат отново. Разрешавали им и те отивали за още минута и половина, за още една доза. Обяснението за безразсъдството им се крие във факта, че опасността е била невидима. „Радиацията не се вижда. Никакъв стълб, насочен към небето (какъвто е показан във филма), не е имало. Чак по-късно започваха световъртежите, повръщането и всичко останало\", обяснява Бардалим. \nВ неговия батальон още първата година умират една трета от войниците. Бардалим предполага, че се е спасил, защото е отраснал в Кировоград, където се добива уран. Мъжът смята, че покрай това се е сдобил с някакъв имунитет. Елена Давидова пък няма да забрави колко сплотен е бил екипът, в който е работила. \nИ с какво уважение се отнасяли хората към тях. Но едва на третия път е могла да намери сили да изгледа докрай епизода, в който става дума за лъчевата болест. За мнозина от ликвидаторите преживяното в онези дни си остава и до днес непреодолима травма. Един от тях прекрати разговора с нас още след първата минута: „Извинявайте, но цели пет години се опитвах да забравя всичко това\".\n", "date": "2019.06.11", "title": "Ликвидатори от Чернобил разобличиха още скандални лъжи в хитовия сериал!"}
{"url": "https://blitz.bg/stsena/proliven-dzhd-napravi-spays-grls-na-mokri-kokoshki-na-stsenata-snimkivideo_news678891.html", "text": "\n Певиците от „Спайс Гърлс“ бяха мокри до кости на сцената на концерта си в Бристъл миналата вечер. Групата пя на открития стадион „Аштън Гейт“ под проливен дъжд, съобщава „Мирър“. \n  \nВъпреки лошото време концертът продължи, както беше планирано, а дамите дадоха всичко от себе си.\n \nТе се опитаха да опазят костюмите и грима си с дъждобрани и пяха със специални микрофони, но въпреки това заприличаха на мокри кокошки. \n \n \n \nДъждът бил толкова силен, че в един момент заглушил музиката, разказва фен, присъствал на концерта. \n  \n„Никога досега не съм виждал такъв дъжд на концерт. В един момент той блъскаше толкова силно, че музиката не се чуваше, заглушена от звука на падащата вода по качулките на хората“, разказва той. \n  \nСлед края на шоуто фенове поздравиха певиците в Туитър за това, че продължили с изпълненията си въпреки времето. Блондинката Ема Бънтън пък сподели своя снимка, на която се вижда съсипаната ѝ коса и грим.\n \n Превод и редакция: БЛИЦ  \n", "date": "2019.06.11", "title": "Проливен дъжд направи „Спайс Гърлс“ на мокри кокошки на сцената (СНИМКИ/ВИДЕО)"}
{"url": "https://blitz.bg/intsidenti/ptnichka-na-samolet-shokira-vsichki-kato-vmesto-vratata-na-toaletnata-otvori_news678782.html", "text": "Пътничка на самолет на \"Пакистанските авиолинии\" случайно е отворила аварийния изход, обърквайки го с вратата на тоалетната, съобщава \"Индипендънт\"\nСамолетът се е готвел да лети от Манчестър до Исламабад в петък вечерта, 7 юни. \nПо време на подготовката за излитане една от жените на борда, пренебрегвайки знака за поставяне на коланите за безопасност, отишла да търси тоалетна в самолета. Но вместо заветната врата на тоалетната, тя отворила тази на аварийния изход, който автоматично инсталира надуваемия трап на машината. \nВсичките 37 пътници трябвало да напуснат самолета, а полетът бил отложен с осем часа. \nАвиокомпанията разследва инцидента и призовава пътниците да следват инструкциите за безопасност, така че всички останали да не страдат от желанието на един пътник. Превод и редакция: БЛИЦ \n", "date": "2019.06.11", "title": "Пътничка на самолет шокира всички като вместо вратата на тоалетната отвори...."}
{"url": "https://blitz.bg/intsidenti/dvoyka-izpolzvala-pistolet-v-seks-igra-no-vsichko-se-obrkalo-fatalno-snimki_news678788.html", "text": "Жена е била застреляна от любимия си след като двойката е използвала зареден пистолет и секс играта е излязла извън контрол. 23-годишният Андрю Чарлз Шинаут е заявил пред полицията, че двамата с 24-годишната Палома Уилямс са използвали пистолета за „сексуално удовлетворение и възбуда“, пише \"Сън\".\nМъжът случайно е застрелял жертвата, с която се е срещал от две седмици, в дома си във Валрико, Флорида, САЩ. Шинаут е казал на полицията, че е бил на ръба на леглото си, а Палома между краката му, когато се е случил фаталният инцидент. \nАмериканецът е заявил още, че двамата търкали 9-милиметров пистолет Taurus по телата си, преди той случайно да дръпне спусъка. Шинаут, който е арестуван за непредумишлено убийство, след това е започнал да крещи и да вика родителите си да дойдат и да му помогнат. \nПалома, която е имала сериозна рана в гръдния кош, е била транспортирана в болница, но по-късно е починала. \nМъжът е казал пред органите на реда, че и двамата са били под влиянието на наркотици по време на произшествието. Два часа преди инцидента той бил взел метамфетамин, а Палома фентанил - мощен опиоид. \nСтрелецът предполага, че любимата му по невнимание е изключила предпазителя, докато е играела с пистолета, съобщава британското издание. \nПолицаите, обаче не са убедени в тази теория, тъй като е трудно да се премести случайно. \nРазследването продължава. Превод и редакция: БЛИЦ \n", "date": "2019.06.11", "title": "Двойка използвала пистолет в секс игра, но всичко се объркало фатално (СНИМКИ)"}
{"url": "https://blitz.bg/intsidenti/video-ot-poleta-na-khelikoptera-sekundi-predi-da-rukhne-v-nyu-york_news678791.html", "text": "Очевидци в Ню Йорк са заснели хеликоптера няколко секунди преди да се вреже в небостъргач в центъра на града. Кадрите са публикувани в акаунта в Туитър на Breaking News.\nНа кадрите се вижда как пилотът се опитва да се справи с управлението. Тежките метеорологични условия му пречат да извърши безопасно кацане. Въздушните потоци постоянно натискат хеликоптера почти вертикално надолу. \nКакто   вече ви информира, инцидентът се случи на 10 юни. Хеликоптерът се блъсна в 54-етажна сграда в Манхатън, след което избухна пожар. В резултат на инцидента пилотът загина, а хората от небостъргача бяха евакуирани. \nПилотът, загинал при произшествието, е бил идентифициран. Тим МакКормак е работел за частна компания от няколко години. Притежавал е летателни права от 2004 г. Превод и редакция: БЛИЦ \n \n \n", "date": "2019.06.11", "title": "ВИДЕО от полета на хеликоптера, секунди преди да рухне в Ню Йорк"}
{"url": "https://blitz.bg/intsidenti/stikhii/voden-ad-sprya-toka-v-sevlievo-snimki_news678797.html", "text": "\nПроливен дъжд се изля над Севлиево. Измерените количества са 57 литра на кв. м. з​а по-малко от час, съобщават от Общината. Заради пороя за кратко беше прекъснато електрозахранването. Бяха получени десетки сигнали за наводнен и мазета, включително и в детски градини.  \nСитуацията в общината остава спокойна. Екипите, отговорни за защита на населението, се отзовават своевременно на сигналите на хората по места.​​ \nПроблемите в енергийната мрежа на средно напрежение вече са отстранени.  \nНаблюдават се​ язовирите​ и нивата на реките​ в общината​.  \n \n \n \n \n", "date": "2019.06.11", "title": "Воден ад спря тока в Севлиево (СНИМКИ)"}
{"url": "https://blitz.bg/intsidenti/katastrofi/katastrofa-blokira-am-trakiya-kray-plovdiv_news678802.html", "text": "\n Временно движението при км 148 на АМ “Тракия“ в посока Бургас се осъществява в изпреварващата лента поради ПТП.  \nШофьорите да се придвижват с повишено внимание и съобразена скорост, като спазват указанията на \"Пътна полиция\". \nВсички граждани и транспортни фирми могат да получават информация за актуалната пътна обстановка от интернет страницата на АПИ – www.api.bg, както и по всяко време от денонощието на тел. 0700 130 20 в АПИ.  \n", "date": "2019.06.11", "title": "Катастрофа блокира АМ \"Тракия\" край Пловдив"}
{"url": "https://blitz.bg/intsidenti/dzhip-porshe-se-vzrivi-na-bulcherni-vrkh-v-stolitsata-snimki_news678794.html", "text": "\n Джип \"Порше\" се запали на бул.\" Черни връх\" под Околовръстното около 23,30 ч снощи, съобщава БНТ. Няма пострадали. \nОгънят е тръгнал от предния капак по време на движение, разказа собственикът на джипа. \nТой е отбил от пътя и докато слезе, колата се взривява пред магазин на булеварда. Няма нанесени щети. \nПожарната се отзовала за минути и пожарът е бил потушен. Няма версии за умишлено увреждане на джипа. \nТехническа експертиза ще установи причината за запалването. \nСнимки: БНТ\n", "date": "2019.06.11", "title": "Джип \"Порше\" се взриви на бул.\"Черни връх\" в столицата (СНИМКИ)"}
{"url": "https://blitz.bg/obshtestvo/regioni/blizkite-na-mlad-dupnichanin-se-natknakha-na-zloveshcha-gledka-v-doma-mu_news678819.html", "text": "\n Млад мъж от Дупница се обеси в дома си. Трагедията станала около 8:30 часа тази сутрин.  \nБлизките на 38-годишният В. П. се натъкнали на зловещата гледка и веднага се обадили на телефон 112. На място пристигнала линейка и екип криминалисти, които все още са на мястото. Медиците констатирали смъртта на младия мъж, съобщава \"Струма\".  \nПричините за трагедията се изясняват. \n \n", "date": "2019.06.11", "title": "Близките на млад дупничанин се натъкнаха на зловеща гледка в дома му"}
{"url": "https://blitz.bg/zdrave/zdravni-novini/cherven-piper-za-rastezh-na-kosata-naistina-li-pomaga_news678643.html", "text": "\n В народната медицина и  козметологията , червеният пипер отдавна е известен. Лютата съставка е чудесна за подобряване на растежа на косата. Ползите от червения пипер за косата, противопоказания и методи, които наистина помагат за отглеждане на гъста и красива грива, нека поговорим за това в тази статия. \n \n  \n", "date": "2019.06.11", "title": "Червен пипер за растеж на косата: наистина ли помага?"}
{"url": "https://blitz.bg/zdrave/zdravni-novini/kak-da-piem-vodata-s-maksimalna-polza-za-zdraveto_news678683.html", "text": "\n Може ли да се пие вода по време на хранене, как да се подобри обмяната на веществата, с какво е най-добре да комбинираме алкохола, за да намалим натоварването върху бъбреците и за какво сигнализира постоянната умора? Отговорите на тези въпроси ще научите в тази статия. \n Всички отдавна са разбрали, че здравето зависи до голяма степен от количеството и качеството на водата, която пием, но все още остават някои въпроси по тази тема: от колко литра течност се нуждае човек всеки ден, вредни ли са газираните води и дали е възможно да се пие минерална вода, без препоръки на лекаря? \n  \n", "date": "2019.06.11", "title": "Как да пием водата с максимална полза за здравето?"}
{"url": "https://blitz.bg/zdrave/prof-d-r-barzilay-veche-izsledvame-na-lekarstvo-protiv-stareene_news678693.html", "text": "\n Проф. д-р Нир Барзилай е директор на Института по изследвания на стареенето в медицинския колеж “Албърт Айнщайн” в Ню Йорк; професор в областта на медицината, генетиката и лекар ендокринолог. Т.е., от една страна, той е напълно наясно с устройството на нашия организъм, разбира всички тънкости на действията на лекарствата. А от друга страна, проф. Барзилай е учен, изследовател, един от световните класици в изучаването на удължаването на живота. Предлагаме ви интервю в превод с проф. Барзилай, проведено на последния Конгрес по повод стареенето в Берлин.  \n -  Проф. Барзилай, последният подобен голям форум на тема стареене беше преди 5 години, което не е много, но все пак: какво се промени по отношение удължаването на живота за тези години? \n - Промени има и то какви! По-рано аз имах само надеждата, че ще се появят сериозни изследвания за стареенето и някой ден ще започнат опити за практическото им прилагане. А сега вече става дума за въплъщаване на научните открития в живота. Ние подготвяме пълноценни клинични изпитания. Макар че мен, както и много учени, ни огорчава фактът, че основният проблем си остава. Както и преди, самото стареене още никъде не е признато за мишена на профилактика на държавно ниво. \n", "date": "2019.06.11", "title": "Проф. д-р Барзилай: Вече изследваме на лекарство против стареене"}
{"url": "https://blitz.bg/zdrave/zdravni-novini/konsultatsiya-ima-li-pravo-lichen-lekar-da-otkazhe-da-me-prieme-za-patsient_news678701.html", "text": "Искам да сменя личния си лекар, но не съм избрала нов все още. Във връзка с това, избраният от мен личен лекар има ли право да откаже да ме приеме като нов пациент? Биляна Димитрова, гр. Бургас", "date": "2019.06.11", "title": "Консултация: Има ли право личен лекар да откаже да ме приеме за пациент?"}
{"url": "https://blitz.bg/obshtestvo/intervyu/svetilo-v-meditsinata-oglasi-plasheshchi-danni-za-pushachite-nenavrshili-50-godini_news678769.html", "text": "\n Един от най-големите глобални проблеми е борбата с тютюнопушенето. Всеки ден чуваме за все повече нови и нови изследвания, които показват колко вредни са цигарите и защо трябва да се спрат. Това бе и темата провеждащия се за втори път научен форум за намаляване на вредата от тютюна: нови продукти, научни изследвания и политики, проведен в Атина в периода 29-30 май. \n \n По време на събитието световно известни лектори представиха своите виждания за вредата от тютюнопушенето и бъдещите методи за редоцирането ѝ. Един от тях бе д-р Дмитрий Рихтер – ръководител на кардиологиното отделение в болницата Euroclinic в Атина. Той е специалист по лечение на липиди и хипертония, корронарна алтернативна превенция и лечение. Ето как д-р Рихтер отговори на въпросите ни за бъдещето на цигарите и борбата с тютюнопушенето. \n", "date": "2019.06.11", "title": "Светило в медицината огласи плашещи данни за пушачите ненавършили 50 години"}
{"url": "https://blitz.bg/kriminalni/prestplenie/bezchinstvoto-vv-vlaka-tsiganite-naleteli-i-na-mayka-s-dve-detsa-ednoto-e-v-shok-video_news678842.html", "text": "\n Клиповете, на които се вижда саморазправа между гратисчии и контрольор, обиколиха социалните мрежи. Това се е случило в неделя във влака между Септември и Пловдив. А повод за скандала е билет, който струва 2 лв. Майка, която решила да доведе до Пловдив децата си на разходка с влака, е станала свидетел на скандала. \n  \n„На гара Стамболийски се качиха мъж и жена. Служител на БДЖ придружи ромите до мястото, където ще седнат, за да провери имат ли билети. Те проявиха агресия към служителя. Имаше и заплахи – „Ако се повтори, ще излетиш през прозореца“. След което започна да псува, да говори неприлични думи. Аз им направих забележка, защото има две деца в купето, да се съобразява какъв тон държи. При което ромите се обърнаха с агресията си към мен“, разказа жената пред Нова телевизия. \n  \n„Ще ви вадя един по един“, заканил се циганинът. „Повече няма да говориш, защото ще стане лошо. Млъкни си“, заплашила и жената с него. \n  \nНамесил се млад мъж, който защитил майката с двете деца. Малката ми дъщеря се разстрои и започна да плаче, изпадна в неудържим рев. При което аз се развиках и се обадих на 112. На БДЖ служителя каза, че не за първи път това се случва“, добави тя. \n  \n„След като започнаха да се разправят с мен, кондукторката и мъжът просто се дръпнаха. Децата ми вече отказват да пътуват с влак, страхуват се“, каза още майката. \n  \n„Подобна агресия във влаковете не е толкова честа, но все пак такива неща се случват. БДЖ работи с МВР с цел превенция. Във влаковете, които сме ги определили като рискови, има задължително патрулиращ полицай. В конкретния случай не е имало такъв. Няма как обаче във всеки вагон да има полицейско присъствие”, заяви директорът на секция  \"Пътнически превози\" - Пловдив, БДЖ Ангел Даскалов. \n  \n", "date": "2019.06.11", "title": "Безчинството във влака: Циганите налетели и на майка с две деца, едното е в шок! (ВИДЕО)"}
{"url": "https://blitz.bg/kriminalni/sreshchu-100-000-lv-pusnakha-bivshiya-shef-na-dabch-arestuvan-za-izmamite-s-blgarsko-grazhdanstvo_news678855.html", "text": "\n Бившият шеф на ДАБЧ Петър Харалампиев излиза от ареста срещу парична гаранция от 100 000 лв., реши Апелативният спецсъд. Адвокатът  му Николай Кокинов нарече решението на магистратите справедливо, съобщава bTV. \n  \n„В крайна сметка след 18 дни изтича максималният срок за задържане“, каза той. В края на октомври 2018 г. Харалампиев бе арестуван след разследване на корупционна схема за незаконно издаване на удостоверение за българско гражданство, а при спецакцията в агенцията задържани бяха общо над 20 души. \n  \nОбвиняемите обаче бяха редуцирани до четирима, а от тях само Харалампиев и секретарят на агенцията Красимир Томов бяха задържани под стража. \n  \nВ края на миналия месец спецсъдът остави в ареста бившия шеф на ДАБЧ, след като той за първи път поиска по-лека мярка за неотклонение. \n \n", "date": "2019.06.11", "title": "Срещу 100 000 лв. пуснаха бившия шеф на ДАБЧ, арестуван за измамите с българско гражданство"}
{"url": "https://blitz.bg/kriminalni/prestplenie/eto-ya-zasukanata-bankova-sluzhitelka-ograbila-ofisa-s-lyubovnika-si-v-karlovo_news678853.html", "text": "\n Пенка Д., на 35 г. от Карлово, с корени от хисарското село Старосел, е служителката на кредитната институция, която беше арестувана миналият ден и след това освободена с 2 000 лева парична гаранция.  , Пенка е сътворила подла схема. Тя е извикала любовника си, разбили са касата на офиса, задигнали са 8 900 лева. Пред полицията жената казала, че някой е откраднал от касата 22 500 лева. По този начин тя е искала да прикрие липсите от парите, за които отговаря. След като взломили офиса, Пенка е дала на любовника си награда за стореното в размер на 3 000 лева. При ареста в мъжа са открити 1 500 лева, предполага се, че с другата половина той е погасил борчовете си. Пари в служителката не са открити. \nШефовете на ограбената банкова институция започват финансова проверка в офиса, паралелно с това полицията продължава да работи по случая. Любовникът-съучастник остава в ареста, днес съдът ще гледа мярката му за неотклонение. \nКакто съобщихме, Пенка Д. и любовникът й са имитирали, че друг е извършил обира. След 5 дни денонощна работа карловските полицаи, водени лично от шефа си главен инспектор Сълко Литов, разкриха схемата. С БЛИЦ се свързаха хора, завлечени от въпросната Пенка Д. Те твърдят, че са завлечени с измама от жената. По наша информация това са хора, които преди време са теглили кредит от въпросната финансова институция. Години след това Пенка е пазила личните им данни и е кандидатствала от тяхно име. Прибирала е сумите за себе си. Става въпрос за над 80 човека. \nБЛИЦ разбра, че още преди инсценировката на обира, фирмата е започнала вътрешно разследване за злоупотреби още преди да направи обира.  Кристина ИВАНОВА, БЛИЦ \n", "date": "2019.06.11", "title": "Ето я засуканата банкова служителка, ограбила офиса с любовника си в Карлово"}
{"url": "https://blitz.bg/kriminalni/prestplenie/ot-mvr-s-goreshchi-podrobnosti-za-krvaviya-ekshn-noshches-v-stolichniya-kv-lyulin_news678880.html", "text": "\n Мъж е с опасност за живота след инцидент в жк „Люлин“, съобщиха от пресцентъра на МВР.  , екшънът се е разразил снощи.  \nСигналът за ранен мъж в столичния жк „Люлин“ е подаден около 23.00 часа в Девето РУ. Към адреса незабавно са насочени екипи на полицията и спешната помощ. Пострадалият е 41-годишен и е откаран в болнично заведение за оказване на медицинска помощ. Настанен е за лечение с опасност за живота. \nНа място е задържана 37-годишна жена, с която потърпевшият живеел на семейни начала. \nНа местопроизшествието е извършен оглед, а по случая е образувано досъдебно производство. Работата по изясняване на всички факти и обстоятелства около случилото се продължава под надзора на Софийска градска прокуратура. ОЧАКВАЙТЕ ПОДРОБНОСТИ В БЛИЦ! \nНа   БЛИЦ очаква новини, снимки и видео от своите читатели в цяла България и по света \n \n", "date": "2019.06.11", "title": "От МВР с горещи подробности за кървавия екшън нощес в столичния кв. \"Люлин\""}
{"url": "https://blitz.bg/kriminalni/pedofil-gavril-se-s-13-godishna-i-pokazval-video-ot-sluchkata-se-izpravi-pred-sda_news678886.html", "text": "\n Разпоредително заседание по дело за блудство се проведе днес в Районен съд Благоевград. Случаят е от преди година, когато 51-годишният благоевградчанин Б. Ризов извършил действия с цел да възбуди и удовлетвори половото си желание без съвкупление с 13-годишно момиче, съобщава struma.com. \n  \nПерверзникът използвал мобилен апарат и създал порнографски видеоклип, изобразяващ реалните блудствени действия с участието на детето. Случката се разиграла в дома на Ризов в ромската махала в областния град. \n \n \n \nСлед преживяното и заради клюките, които плъзнали из махалата, се наложило родителите на момичето да я омъжат, за да затворят устите на хората и да измият срама, разказа майката на жертвата. \n  \nДнес момичето не се яви в съдебна зала, тъй като едва преди няколко дни е родила първото си дете. \"Беше добра ученичка. Сега вместо да си играе с кукли, ще си играе с бебе!\", проплака младата баба. \n \n \n \nБойко Ризов бе доведен в съдебна зала от затвора в Бобов дол, където е задържан. Мярката му остана непроменена. Предстои да бъдат изслушани свидетели, експерти, както и да се изгледа скандалния видеоклип, който Ризов заснел. \n  \nСледващото заседание ще бъде разгледано при закрити врата, тъй като ще бъдат представени подробности от интимния живот на страните по делото. Към момента жертвата вече е навършила 14 години, но не желае да се явява в съда и е представлявана от майка си и баба си. \n \n \n \n \n", "date": "2019.06.11", "title": "Педофил, гаврил се с 13-годишна и показвал видео от случката, се изправи пред съда"}
{"url": "https://blitz.bg/kriminalni/nakazanie/izvnredna-novina-za-zagoreliya-gotvach-iznasilvach-ot-slnchev-bryag_news678905.html", "text": "\n Окръжен съд – Бургас потвърди взетата от Районен съд - Несебър мярка за неотклонение „Задържане под стража“ спрямо Божидар И., привлечен като обвиняем за опит за изнасилване. Определението на въззивната инстанция е окончателно. \n \n Бургасинфо припомня, че мъжът е обвинен в опит за изнасилване, който е останал недовършен поради независещи от дееца причини. Направил опит да се съвкупи с лице от женски пол, като я принудил към това със сила – бутал я към стаята и я удрял с юмруци в областта на главата, гърдите, корема, областта на бъбреците, удрял я с коляно в дясната част на ханша, огъвал ухото й. Пострадалата е успяла да избяга. \n", "date": "2019.06.11", "title": "Извънредна новина за загорелия готвач изнасилвач от Слънчев бряг!"}
{"url": "https://blitz.bg/obshtestvo/regioni/zaraliya-se-nafirka-metna-rakhovets-prez-balkona-a-posle-stana-oshche-po-strashno_news678901.html", "text": "\n По искане на Районна прокуратура - Стара Загора на 10 януари 2019 г. съдът взе постоянна мярка „Задържане под стража“ спрямо Г.М. на 39 години, привлечен като обвиняем по досъдебно производство за това, че на 04.06.2019 г. в гр. Стара Загора се причинил средна телесна повреда на Т.А.К., изразяваща се в разстройство на здравето, временно опасно за живота, като деянието е извършено по хулигански подбуди - престъпление по чл. 131, ал. 1, т.12, вр. чл. 129, ал. 2 вр.ал. 1 от Наказателния кодекс. \nВ хода на образуваното производство е установено, че обвиняемият Г.М на 04.06.2019 г. бил в дома си в гр. Стара Загора. След употреба на алкохол същия влязъл в конфликт с майка си, по време на който изхвърлил готварската печка марка “Раховец“ през терасата на жилището. Печката паднала в близост до пострадалия и негов приятел, които се намирали пред жилищната кооперация. През това време майката на обвиняемия напуснала жилището, за да спре конфликта, но той я последвал крещейки. \nПред жилищния блок, след отправена забележка от пострадалия, обвиняемия го нападнал и му нанесъл побой. Веднага били сигнализирани органите на полицията, като на място били изпратени екипи на 02 РУ на МВР – гр. Стара Загора и ЦСМП – гр. Стара Загора. Пострадалият бил отведен в лечебно заведение, където бил настанен на лечение, а обвиняемия се заключил в жилището си. Наложило се органите на реда да използват сила, за да задържат обвиняемия Г.М. \nВ хода на разследването под ръководството на Районна прокуратура – гр. Стара Загора се установи, че Г.М. е криминално проявен и осъждан за престъпления от общ характер. \nРайонен съд – гр. Стара Загора е преценил, че от събраните по делото доказателства може да се направи обосновано предположение, че Г.М. е извършил престъплението, за което е привлечен като обвиняем и съществува реална опасност да се укрие или да извърши друго престъпление. \nВзетата спрямо него мярка за неотклонение може да се обжалва и протестира пред Окръжен съд – гр. Стара Загора, съобщиха от пресцентъра на прокуратурата в Р България.\n", "date": "2019.06.11", "title": "Заралия се нафирка, метна \"Раховец\" през балкона, а после стана още по-страшно"}
{"url": "https://blitz.bg/kriminalni/prestplenie/ralo-ralev-ss-smoking-i-maratonki-v-sda_news678913.html", "text": "\n Кметът на пловдивския район „Северен“ инж. Ральо Ралев беше докаран преди минути в Специализирания съд в столицата, пише   Той пристигна в съдебната зала облечен в син смокинг, дънки и маратонки. В храма на Темида са и негови роднини. \n В момента магистратите разглеждат подадената от адвоката му Сузана Алекова жалба срещу наложената мярка за неотклонение „задържане под стража“. Срещу районния кмет са повдигнати обвинения за корупционни действия и търговия с влияние. \n Съдиите ще разгледат и протеста на прокуратурата срещу пускането под гаранция на сочения за съучастник на Ральо Ралев Иван Делевски. Той беше освободен в замяна на 60 000 лева. \n БЛИЦ припомня, че Ралев и Делевски бяха задържани при спецакция на 30 май. Преди около 5 месеца строителен предприемач поискал разрешение за строеж. Главният архитект на общината обаче започнал да го мотае, като впоследствие му предлагал различни варианти да си заплати. Строителният предприемач подал сигнал до премиера Бойко Борисов, а той съответно до спецпрокуратурата и КПКОНПИ. \n Така пет месеца Ралев и неговия приятел били подслушвани, а според прокуратурата в СРС-та има достатъчно доказателства, че двамата са упражнявали натиск над главния архитект, а впоследствие било неизбежно и той да поиска подкуп от строителния предприемач. \n \n", "date": "2019.06.11", "title": "Ральо Ралев със смокинг и маратонки в съда"}
{"url": "https://blitz.bg/analizi-i-komentari/prof-dronzina-obyavi-koe-e-nay-strashnoto-sled-opita-za-teror-v-plovdiv_news678930.html", "text": "\n Преди три години бяха дадени първите сигнали, че в България текат процеси на радикализация. Сега това дава резултат. Това каза в предаването \"Лице в лице\" по bTV преподавателят по политология в Софийския университет \"Св. Климент Охридски\" проф. Татяна Дронзина по повод случая с вербувания от Ислямска държава ученик от Пловдив. \n В тези случаи не става за бедност и в гетата не става въпрос за заплащане. Радикалните групи са в състояние да предоставят социални услуги, които държавата не предоставя. Например, че ако дъщеря ти сложи бурката, няма да бъде открадната, ако някой я пипне, веднага ще бъде наказан. Моделът на радикализация в гетата работи като по часовник. Ако някой, който сложи бурката, иска да напусне групата, той няма шанс, следва незабавно възмездие. Така хората влизат в един цикъл от радикалиация, от който няма измъкване. Това се превръща в перпетуум мобиле и няма нужда от финансиране. Това е страшната работа, заяви проф. Дронзина. \n Ще бъде голяма грешка, ако оставим семейството на ученика от Пловдив сами. Това семейство е постъпило правилно, като е подало сигнал до институциите, посочи тя. \n Смятам, че има връщане назад, защото това дете не е прекрачило границата. Ако човек наистина има намерение да убива, няма да държи в дома си материали за бомби. За това момче има път назад, има обратен път, подчерта университетският преподавател. \n Допускам, че е възможно да са попаднали на детето случайно, но оттук нататък няма нищо случайно, с него е работено, то е отделено от приятелите си, заяви проф. Дронзина. Според нея момчето се е срещало и на живо с вербовчика си. \n Факт е, че в България има вербовъчна мрежа. Невероятно е да има вербовъчна мрежа и тя да работи с един единствен човек, каза още проф. Татяна Дронзина. \n", "date": "2019.06.11", "title": "Проф. Дронзина обяви кое е най-страшното след опита за терор в Пловдив!"}
{"url": "https://blitz.bg/layfstayl/za-damite/eksperti-opredelikha-nay-dobrata-dieta-za-zheni-nad-40-godini_news678462.html", "text": "Британски диетолози споделиха мнението си за това кои групи храни са вредни за жените над 40-годишна възраст. Невероятно! Какво ще стане тялото ни, ако ядем 2 белтъка на ден цяла седмица Експертът по хранене Джаклин Колдуел-Колинс подхвана темата за закуската, а накрая, друг британски диетолог дава ценни съвети за консумацията на мазни храни. ", "date": "2019.06.11", "title": "Експерти определиха най-добрата диета за жени над 40 години"}
{"url": "https://blitz.bg/layfstayl/skorost/unikalno-video-shofor-na-chevrolet-avtomatik-go-prevklyuchi-na-zadna-po-vreme-na-dvizhenie_news678580.html", "text": "\n Автомобилни експерти публикуваха 10-минутен видеоклип в YouTube, който показва какво става с колата, ако превключите автоматичната скоростна кутия в режим \"P\" или \"R\", докато шофирате напред със скорост 64 км / ч. За теста е използван стар Chevrolet Prizm от 1998 година. \nChevrolet Prizm е \"взел\" доста от Toyota Corolla. Този модел е създаден в съвместно предприятие между Toyota и General Motors. Пускана е в Калифорния и между другото, в тази централа сега се правят електромобили Tesla. \n", "date": "2019.06.11", "title": "Уникално ВИДЕО: Шофьор на Chevrolet автоматик го превключи на задна по време на движение"}
{"url": "https://blitz.bg/svyat/pomnite-li-zhivata-barbi-nyama-da-poznaete-valeriya-sled-kato-izleze-ot-obraza-na-kukla-snimki_news678605.html", "text": "\n Стереотипите за женската красота в днешно време са пряко наложени от социалните мрежи. Много млади момичета се тревожат твърде много за външния си вид. Те са готови да инвестират много пари, усилия и дори да издържат на физическа болка, за да постигнат перфектния вид. \n Както и в случая с известната украинска красавица - 34-годишната жива Барби Валерия Лукянова.  \n", "date": "2019.06.11", "title": "Помните ли живата Барби? Няма да познаете Валерия, след като излезе от образа на кукла (СНИМКИ)"}
{"url": "https://blitz.bg/layfstayl/skorost/zashcho-folksvagen-proizvezhda-kolbasi-po-tayna-retsepta-i-gi-prodava-poveche-otkolkoto-koli_news678634.html", "text": "\n Знаете ли, че през последните десет години компанията Фолксваген е продала повече колбаси, отколкото коли?  \n Заводът на германската компания във Волфсбург произвежда вурстове от 46 години насам, а самите те присъстват и в каталога с резервни части под номера \"199 398 500 A.\" \nИ през по-голямата част от това десетилетие VW е продала повече колбаси, отколкото автомобили с тази марка, пише The Wall Street Journal, цитирана от money.bg. \n", "date": "2019.06.11", "title": "Защо \"Фолксваген\" произвежда колбаси по тайна рецепта и ги продава повече, отколкото коли"}
{"url": "https://blitz.bg/svyat/nelepo-mayka-pregazi-3-godishnoto-si-dete-dokato-parkira_news678916.html", "text": "\n 3-годишно дете е починало в неделя вечерта, след като майка му, при опит да паркира своя офроуд джип, го е прегазила. Нелепият инцидент е станал на паркинг в центъра на градчето Монблан, разположено в североизточната провинция Каталуния. \n По информация на местната полиция жената е заявила, че нито е видяла детето, нито е знаела къде точно е било застанало. \n На мястото на произшествието веднага пристигнали две линейки и хеликоптер, но усилията на медицинския екип да го реанимират не дали резултат и то издъхнало. \n Заради трагедията кметската управа в Монблан е взела решението да свали наполовина знамето на града и да обяви тридневен траур, съобщи ''La Vanguardia\". \n По случая е започнало разследване под наблюдението на прокуратурата. \n", "date": "2019.06.11", "title": "Нелепо! Майка прегази 3-годишното си дете, докато паркира"}
{"url": "https://blitz.bg/svyat/politsai-namerikha-ryadka-izostavena-kola-i-sega-ya-prodavat-snimki_news678597.html", "text": "\nПрез следващите дни полицейско управление ще се превърне във филиал на известната аукционна къща Sotheby’s. Там ще се продава изумителна кола, привличаща колекционерите е то с минимален пробег. \nПолицейският началник наскоро се натъкнал на това истинско съкровище, скрито в изоставено частно хранилище. Намирането на собственика чрез VIN-номер не дало резултат, така че сега колата отива на търг. Красивият автомобил, въпреки изоставения си външен вид, изглежда е в отлична форма. Боята и интериорът са много добре запазени. \n \n", "date": "2019.06.11", "title": "Полицаи намериха рядка изоставена кола и сега я продават (СНИМКИ)"}
{"url": "https://blitz.bg/svyat/belaruskiyat-prezident-km-sinoptitsite-zapochnete-da-poznavate-ili-shche-vi_news678926.html", "text": "\n Аз ще разтуря метеорологическата служба, е заявил беларуският президент Александър Лукашенко. \n По думите на държавния глава на бившата съветска република синоптиците не познават какво ще бъде времето. \"Процентът на сбъднатите прогнози не надвишава 70, а това е малко, дори прекалено малко. Ако ситуацията не се подобри, аз ще бъда принуден да закрия службата\", категоричен е бил той. \n Лукашенко също е казал, че военните се справят по-добре с прогнозите за времето, отколкото синоптиците. \"Хората под пагон имат по-добра представа за това какво ще бъде времето\", е заявил още президентът на Беларус. \n", "date": "2019.06.11", "title": "Беларуският президент към синоптиците: Започнете да познавате, или ще ви..."}
{"url": "https://blitz.bg/svyat/strashna-zaraza-vazhno-za-vseki-koyto-shche-pochiva-v-grtsiya-tazi-godina-golyama-opasnost-ima-zaradi_news678909.html", "text": "\n Актуализиран пътеводител за британци, които желаят да посетят Гърция, бе публикуван на уебсайта на Foreign Office, който включва, наред с други неща, информация за вируса на Западния Нил в Гърция, дългото време за чакане на контролно-пропускателни пунктове и контрол на капитала. \nМинистерството информира британските туристи, че от 7 април 2019 г. гръцката полиция е въвела системни паспортни проверки за всички европейски граждани, пътуващи до/от дестинации извън Шенгенското пространство (включително Обединеното кралство). \nЩо се отнася до комарите, указането за пътуванията отбелязва, че през 2018 г. в Гърция има няколко избухвания на вируса от Западния Нил и призовава британските туристи да бъдат внимателни, например да използват мрежи против комари или ленти за насекоми, когато са на открито и да затварят на врати и прозорци. \nВ указанието се отбелязва, че в Гърция има контрол върху капитала, което води до ограничения на дневния лимит, наложен от гръцката банкова система (обикновено 600 евро) или дневния лимит, наложен от британския издател на картата. \nУказанието за пътуванията подчертава стриктното отношение на гръцките власти към тези, които пиян прекомерно и налагането на глоби или лишаване от свобода на хора, които се държат неприлично. Не на последно място, се отбелязва, че „не може да се изключи възможността за терористични атаки“.\n", "date": "2019.06.11", "title": "Страшна зараза! Важно за всеки, който ще почива в Гърция тази година, голяма опасност има заради..."}
{"url": "https://blitz.bg/svyat/egipet-poiska-ot-velikobritaniya-da-spre-prodazhba-na-auktsion_news678783.html", "text": "Египетското външно министерство поиска от Обединеното кралство да върне каменния бюст на фараона Тутанкамон, който ще бъде пуснат на търг. Аукционът, на който ще бъде представен артефактът, ще се проведе на 4 юли в лондонския Christie's, съобщават световните издания.\nМинистерството на външните работи и Министерството по древността на Египет призоваха Christie's и UNESCO да спрат продажбата на бюста на египетския фараон и да изяснят данните за сегашните му собственици. \n\"Египетското посолство в Лондон, от своя страна, апелира към британското външно министерство и аукционната къща, като посочва правото на Египет към паметника и поиска да бъде върнат\", казват от дипломатическия отдел. \nЕкспертите твърдят, че бюстът на Тутанкамон с дължина от 28,5 сантиметра, чиято възраст е над 3 хиляди години, е бил преди това в Карнакския храм в Луксор. Превод и редакция: БЛИЦ \n", "date": "2019.06.11", "title": "Египет поиска от Великобритания да спре продажба на аукцион"}
{"url": "https://blitz.bg/svyat/finlandskite-granichni-sluzhiteli-si-pomislikha-che-vizhdat-triglavo-chudovishche-snimki_news678784.html", "text": "Финландската брегова охрана обърка руска яхта, замаскирана като стара руска лодка, с \"триглаво чудовище\", съобщава Ilta-Sanomat. На 9 юни граничните служители били информирани за неидентифициран съд във Финския залив. По време на проверката в мъглата патрулните служители открили странен обект, който те нарекли „триглаво чудовище“ на своята страница във Facebook.\nОказало се, че под \"камуфлажа\" е обичайна руска яхта с екипаж от седем души. \n„За нас оглеждането на кораб, който се приближава до границата, е обичайна практика, но този път случаят се оказа по-забавен”, разказа един от командирите на бреговата охрана Ярмо Хакинен. \nЯхтата преминава през териториалните води на Финландия и Швеция до Осло на фестивал. Превод и редакция: БЛИЦ \n  \n", "date": "2019.06.11", "title": "Финландските гранични служители си помислиха че виждат триглаво чудовище (СНИМКИ)"}
{"url": "https://blitz.bg/svyat/kuche-zapya-i-trogna-mrezhata-video_news678785.html", "text": "\nВидеото с куче, което пее, стана популярно в интернет. Кучето разтърсва с главата си звънливи тръбички и мелодично издава звуци. Потребителите в мрежата бяха възхитени от музикалното куче и съобщиха, че самите те пеят по този начин след събиране в бара и когато идват сметки за плащане. \nНа портала Reddit, този очарователен видеоклип събра повече от 30 хиляди харесвания и над 400 коментара от трогнати слушатели. Превод и редакция: БЛИЦ \n  \n", "date": "2019.06.11", "title": "Куче запя и трогна мрежата (ВИДЕО)"}
{"url": "https://blitz.bg/layfstayl/skorost/ekspertite-ot-tuv-obyavikha-top-15-na-nay-zdravite-koli-na-10-11-godini_news678442.html", "text": "\n От Немският съюз за технически контрол на автомобилитеTUV  ежегодно публикуват рейтинг за надежността на употребяваните автомобили, които официално се продават на германския и европейския пазари. \nЕкспертите от TUV изготвят този рейтинг на база на резултатите от техническите прегледи на  9 милиона конкретни модела от различни марки, като вземат предвид над 100 технически критерия. \nВъв финалния резултат обаче, се съдържат данните само за 18-те най-важни от характеристики, сред които кормилно управление, окачване, спирачки, осветление, изпускателна система и задвижване (включително скоростната кутия). \n", "date": "2019.06.11", "title": "Експертите от TUV обявиха топ 15 на най-здравите коли на 10-11 години"}
{"url": "https://blitz.bg/svyat/otkrikha-ostankite-ot-nay-golyamoto-morsko-chudovishche_news678786.html", "text": "Международна група учени е открила на остров Сеймур в Антарктида останките на древно морско влечуго - еласмозавър, съобщава National Geographic.\nПървите вкаменени останки от еласмозавър са открити от американския учен Уилям Зинсмайстер от университета Пердю през 1989 година. Поради метеорологичните условия експертите успяха да завършат разкопките едва през 2017 г. След анализ на събраните проби, международният екип от учени успя да идентифицира животното. \nПредполага се, че еласмозаврите са живели на планетата в периода на късната Креда, теглото им варира от 5 до 11 тона. \nОткритият в Антарктика представител на този вид се явява едно от най-големите морски животни. Според учените той е бил с дължина 12 метра, а теглото му е било от 11.8 до 14.8 тона. Превод и редакция: БЛИЦ \n", "date": "2019.06.11", "title": "Откриха останките от най-голямото морско чудовище"}
{"url": "https://blitz.bg/layfstayl/skorost/mercedes-amg-c-43-4matic-noviyat-germanski-shedovr_news678749.html", "text": "\n Автомобилите Mercedes-Benz могат да развълнуват всеки, който има бензин в кръвта и обича да шофира за удоволствие.  \nИ ако германският гигант конструира дизелови автомобили за комфортно и икономично пътуване, спортното подразделение AMG създава коли за удоволствие, пише  . \nС тях не е задължително да пътувате към определена дестинация – достатъчно е само да седнете зад волана, да настъпите газта и да се понесете като хала по пътищата, без цел и посока, единствено за да се наслаждавате на колата. \n", "date": "2019.06.11", "title": "Mercedes-AMG C 43 4Matic - новият германски шедьовър"}
{"url": "https://blitz.bg/svyat/razkrikha-vazhna-informatsiya-za-tsru-i-ubitiya-brat-na-kim-chen-un_news678793.html", "text": "Доведеният брат на лидера на КНДР Ким Чен Нам, който бе убит през 2017 г. в малайзийско летище, е бил информатор на Централното разузнавателно управление на САЩ и се е срещал няколко пъти с негови сътрудници, съобщава Wall Street Journal.\nМежду ЦРУ и г-н Ким е имало връзка, съобщава вестникът, позовавайки се на своя източник. \nСпоред информацията, Ким Чен Нам е отишъл в Малайзия през февруари 2017 г., за да се срещне с лицето за контакт от ЦРУ. Той също така прекарал няколко дни в курорта Лангкави, където се срещнал с неидентифициран мъж от корейско-американски произход, за което полицията съобщи по време на процеса за убийството на брата на Ким Чен Ун. \nРедица бивши американски служители заявиха, че \"Ким Чен Нам, който живеел предимно в китайския анклав Макао, почти със сигурност е контактувал със службите за сигурност на други държави, особено тази на Китай\", отбелязва изданието. Превод и редакция: БЛИЦ \n", "date": "2019.06.11", "title": "Разкриха важна информация за ЦРУ и убития брат на Ким Чен Ун"}
{"url": "https://blitz.bg/svyat/putin-rezhe-glavite-na-dvama-generali-zaradi-arestuvaniya-zhurnalist_news678942.html", "text": "\n Руският вътрешен министър Владимир Колоколцев ще прати петиция до президента Владимир Путин с искане да уволни ръководителите на два отдела на Главната дирекция на МВР за Москва заради случая с журналиста Иван Голунов. \nКакто е посочено в прессъобщението, вътрешният министър говори за началника на полицейското управление генерал-майор Андрей Пучков и ръководителя на отдела за контрол на наркотрафика – генереал-майор Юрий Девяткин. \nПо-рано стана ясно, че Голунов ще бъде освободен под домашен арест. \nЖурналистът е заподозрян в опит за продажба на наркотици. Той твърди, че са му били подхвърлени. \nДНК на няколко души бе намерена върху пакетите с дрога. \nОт Кремъл заявиха, че следят подробностите около случая. Превод и редакция БЛИЦ \n \n", "date": "2019.06.11", "title": "Путин реже главите на двама генерали заради арестувания журналист"}
{"url": "https://blitz.bg/svyat/izvnredno-trmp-e-poluchil-pismo-ot-kim-chen-un_news678945.html", "text": "\n Президентът на САЩ Доналд Тръмп обяви, че е получил много сърдечно писмо от лидера на КНДР Ким Чен-ун, наричайки кореспонденцията \"красива\", информира \"Ройтерс\". \nПред журналисти в Белия дом Тръмп каза, че той смята, че ще се случи нещо положително с Пхенян, но не разкри подробности. \nПо-рано днес държавната медия на КНДР призова САЩ да \"се откажат от враждебната си политика\" към Пхенян или постигнатите споразумения на срещата на върха в Сингапур преди година може да се превърнат в \" чист лист хартия\". \n", "date": "2019.06.11", "title": "Извънредно! Тръмп е получил писмо от Ким Чен Ун"}
{"url": "https://blitz.bg/layfstayl/kopie-na-nasko-kolev-pokaza-rozovi-bokserki-i-plochki-na-korema-snimkivideo_news678835.html", "text": "\n Третото издание на BG Music Festival в Летния тетаър на Сандански премина изключително успешно, а някои от участниците направиха сериозна заявка за сериозна професионална кариера.  \nНямаше как и тази година да не видим участници, които са подвластни на вече популярни техни колеги. На сцената се появи младо момче, което на външен вид имаше лека прилика с тийнсензацията Наско Колев. След като запя обаче всички в публиката зяпнаха с отворена уста. Момчето е доловило едно към едно тембъра на популярния си колега, че дори и специфичния му диалект.  \n", "date": "2019.06.11", "title": "Копие на Наско Колев показа розови боксерки и плочки на корема (СНИМКИ/ВИДЕО)"}
{"url": "https://blitz.bg/layfstayl/ptuvane/shok-v-tekheran-zatvorikha-nad-500-restoranta-zaradi-pokvara-i-nelegalna-muzika_news678824.html", "text": "\n Иранската полиция затвори 547 ресторанта и кафенета в Техеран за неспазване на „принципите на исляма“. Това обяви през уикенда шефът на полицията в столицата, цитиран от „Гардиън“. \n„Собствениците на ресторантите и кафенетата, в които ислямските принципи не се спазват, бяха повикани и по време на тази операция 547 заведения бяха затворени, а 11 нарушители арестувани“, посочи Хосеин Рахими в официално изявление. \nОперацията е проведена в последните 10 дни. „Съблюдаването на ислямските принципи е една от основните задачи и отговорности на полицията“, изтъква още Рахими. \n", "date": "2019.06.11", "title": "Шок в Техеран! Затвориха над 500 ресторанта заради поквара и нелегална музика"}
{"url": "https://blitz.bg/layfstayl/za-damite/brz-test-s-lzhitsa-razkriva-kup-zdravoslovni-problemi_news678677.html", "text": "\n Хубаво е от време на време, без значение колко добре се чувствате, да проверявате здравословното си състояние. За целта понякога не е нужно да ходите на лекар.  \nМожете да го направите у дома с помощта на прости тестове. \nДнес ще ви разкрием как можете да проверите здравословното си състояние с помощта на обикновена лъжица. Колкото и да не ви се вярва, този прибор може да разкаже много за вашето здраве, стига да знаете как да го използвате. \nПроцедурата е много проста. Вземете една лъжица (чиста, разбира се) и я оближете. След това я огледайте внимателно и вижте какъв е цветът й.  \n", "date": "2019.06.11", "title": "Бърз тест с лъжица разкрива куп здравословни проблеми"}
{"url": "https://blitz.bg/layfstayl/zlatka-nikoleta-i-galena-zarabotikha-milioni-kato_news678847.html", "text": "\n Кой колко печели от българските ВИП-ове извън риалити форматите и участията си, пише \"Телеграф\". Златка Райкова вече пет години се изявява като дизайнерка на дрехи, а през 2018 г. отбелязва истински връх в приходите от продажбата на своите тоалети. \nПрез 2014 г. модната й линия започна с печалба от 10 000 лева, през следващите две години спадна на 3 и 2 бона, а през 2017 се закрепи на 13 000. След участието си във „ВИП Брадър“ с актуалния си мъж Благо Джизъса 33-годишната Златка е ударила истинско бинго, като е отчела 390 000 лв. В тази сума е възможно да е включен хонорарът й за участието в риалити шоуто. \n", "date": "2019.06.11", "title": "Златка, Николета и Галена заработиха милиони като..."}
{"url": "https://blitz.bg/layfstayl/ptuvane/nov-superlayner-shche-vozi-tsyal-grad-a-zabavleniyata-vtre-sa-bezkrayni-snimki_news678846.html", "text": "\n Новият круизен кораб “Spectrum of the Seas” на компанията “Royal Caribbean” направи дебюта си тази седмица на пищна церемония в Шанхай. Очаква се той да бъде изключителен хит сред туристите, особено за семействата. \nПървият кораб на компанията от клас Ultra Quantum предлага изключително разнообразие от забавления, сред които симулатор на скачане с парашут, скално катерене, басейн, ресторанти, подходящи за деца, видеоигри и новата атракция Скайпад, в която се смесват скачането с батут и виртуалната реалност. \nРазбира се, на кораба няма да е забавно и приятно само за децата. И родителите има много какво да правят в басейна, киното, казиното и безбройните места за хранене. \n", "date": "2019.06.11", "title": "Нов суперлайнер ще вози цял град, а забавленията вътре са безкрайни (СНИМКИ)"}
{"url": "https://blitz.bg/layfstayl/za-damite/tazi-vkusna-ribka-chekhov-e-vzpyal-ne-v-edno-i-dve-proizvedeniya-i-ima-zashcho_news678680.html", "text": "\n \"Били ли сте, господа, някога във Варшава? Там така го правят... Взимат най-обикновени каракуди, още живи, и в мляко... Плуват един ден в млякото, след това в сметана и във фурната. И тогава, братко мой, няма нужда от твоите ананаси!\", пише в едно от произведенията си големият руски писател и драматург Антон Павлович Чехов.   \nМежду другото, несравнимите каракуди в сметана се споменават в много негови творби. Тази невзрачна на пръв поглед риба е едно от любимите ястия на великия класик. \nЗа да си приготвите Чеховите каракуди, се нуждаете от по-малки рибки, на които няма нужда да режете главите. Малките каракуди са сладки, не миришат на кал, по време на приготвяне на ястието костите омекват, а опашката става много хрупкава. \n", "date": "2019.06.11", "title": "Тази вкусна рибка Чехов е \"възпял\" не в едно и две произведения! И има защо"}
{"url": "https://blitz.bg/politika/edin-ot-tezi-10-dushi-shche-e-sledvashchiyat-britanski-premier_news678803.html", "text": "\n Десет кандидати бяха номинирани да участват в надпреварата за наследник на Тереза Мей като лидер на Консервативната партия и премиер на Великобритания. Това съобщи т.нар. Комитет 1922 на торите, цитиран от \"Ройтерс\". \n  \nСред кандидатите са фаворитът и бивш външен министър Борис Джонсън, наследникът му на поста Джереми Хънт, министърът на околната среда Майкъл Гоув, бившият министър за Брекзит Доминик Рааб, министърът на здравеопазването Мат Ханкок и този на вътрешните работи Саджид Джавид. \n  \nОстаналите кандидати са министърът на международното развитие Рори Стюарт, бившият министърЕстер Маквей, бившият лидер на Камарата на общините Андреа Ледсъм и депутатът от консерваторите Марк Харпър. \n  \nПо-рано от състезанието обяви, че се оттегля депутатът Сам Джима. Той беше единственият кандидат, който подкрепяше идеята да бъде организиран нов референдум за Брекзит. \n  \nВ четвъртък ще бъде първият тур на гласуванията сред депутатите на торите, в които те постепенно ще стесняват броя на кандидатите, докато не останат само двама. \n  \nПоследните двама, които останат, след това ще се явят на вътрешни избори, на които ще гласуват членовете на партията.\n", "date": "2019.06.11", "title": "Един от тези 10 души ще е следващият британски премиер"}
{"url": "https://blitz.bg/politika/pkhenyan-prizova-vashington-da-spre-s-vrazhdebnata-politika-zashchoto-v-protiven-sluchay_news678806.html", "text": "\n Севернокорейската информационна агенция КЦТА призова Съединените щати да се откажат от враждебната си политика към Пхенян, съобщава \"Ройтерс\". \nВ противен случай, изтъкна КЦТА, споразуменията от миналогодишната историческа среща в Сингапур могат да станат само обикновени листове хартия. \nИзявлението на севернокорейската информационна агенция е отражение на задънената улица, в която влезе преговорният процес между Пхенян и Вашингтон след втората среща на американския президент Доналд Тръмп и севернокорейския лидер Ким Чен-ун през февруари във виетнамската столица Ханой. \nВ Ханой американските искания за денуклеаризация на Северна Корея се сблъскаха със севернокорейските искания за значително облекчаване на санкционния режим срещу Пхенян. \"Арогантната и едностранна американска политика никога няма да сработи с КНДР, която цени суверенитета си\", заяви КЦТА. \nСпоред Пхенян има опасност съвместната декларация на Тръмп и Ким от 12 юни миналата година, с която те поеха ангажимент да работят за нови отношения между двете страни, да се превърне в обикновен лист хартия, тъй като Съединените щати не я прилагат. \nЮжнокорейският президент Мун Дже-ин изрази мнението си, че преговорите между Северна и Южна Корея, както и между Северна Корея и Съединените щати скоро ще продължат. \nМун Дже-ин каза по време на официално посещение във Финландия, че вървят преговори за трета среща между Северна Корея и Съединените щати, \"така че не мисля, че това е ситуация, в която има нужда от намесата на трета страна. \nАмериканският президент Доналд Тръмп каза миналата седмица, че няма търпение да се срещне с Ким в подходящ момент.\n", "date": "2019.06.11", "title": "Пхенян призова Вашингтон да спре с \"враждебната политика\", защото в противен случай..."}
{"url": "https://blitz.bg/analizi-i-komentari/gardin-koga-zapadt-shche-priznae-che-rusnatsite-pobedikha-khitler_news678844.html", "text": "\n Миналата седмица ефирът беше изпълнен с просълзени ветерани и опечалени политици, спомнящи си деня D от 1944. Това е подходящо, когато участниците в него са все още сред нас, и когато емоциите на войната са живата памет и трябва да благодарим на тези, които се бориха да направят нашия живот безопасен. Това е най-малкото, което може да обедини британците, дори и да е само минало. Но когато припомнянето свърши, тогава какво? Припомнянето на миналите войни е най-опасното нещо, което една нация може да направи, коментира Саймън Дженкинс в \"Гардиън\", цитиран от \"Труд\". \nПрекаленото припомняне лежи в основата на почти всеки конфликт в историята на Европа. Ние казваме, че научаваме уроците на войната, но рядко го правим. Паметта изкривява и емоционализира историята. По своята същност тя се занимава с обиди, вражда и възмездие. Защо всички си спомняме войната, но никога мира? Няма и най-малката опасност британците да забравят Първата или Втората световни войни. Ние сме пристрастени към тях, до степен, която озадачава чужденците, но радва лобито на отбраната. \nВитрините на книжарниците са затрупани с военни книги. Телевизионните програми денонощно ни зареждат с битки, кръв и вътрешности. Ние празнувахме 50-та годишнина на деня D, неговата 60-а, 65-а, 70-а и сега 75-ата. Със сигурност ще празнуваме и неговата 80-а и неговата 100-тна годишнина. Ритуалът ще бъде повторен и през следващата година, както беше повторен миналата година с актьори за войници. Военните мемориали и маковите дни станаха част от годишния кръг. Не заклеймявам тази церемония като цяло, но тя рискува да загуби своята пропорция и преценка. Тези войни преминават в историята под плаща на партизанството. \nРепортажите на Би Би Си за церемонията във вторник в Портсмут означаваше, че в деня D Великобритания е спечелила войната срещу Хитлер и е „повратната точка“ на победата. Нямаше признание за ролята на Америка, да не говорим за последвалите кървави сблъсъци от 1944-45-а. Що се отнася до евентуалната победа, именно руснаците се биеха в най-ожесточените битки, претърпяха най-големите загуби и заслужават най-голямото признание за победата над Хитлер. Не можем ли да пораснем и да го признаем? \nСкоро ветераните ще си заминат заедно с нашата благодарност към тях. В този момент тези поетапни изблици на национална скръб и благодарност стават някак изкуствени. Ние не си припомняме Мейфкинг, Балаклава или Ватерло с телевизионни сълзи. На критиците за разпалването на Първата световна война бе казано от Би Би Си, че е важно да си спомнят уроците. \nНо може ли някой да си спомни какви бяха? Ние имахме само безсмисленото клише, което беше „войната е края на войните“, което със сигурност не е. Урокът от тази война бе предсказан още по онова време от Лойд Джордж, да не наказвате врага си толкова жестоко, че да направите следващата война неизбежна. \nОсакатяването от страна на съюзниците на германската икономика и нейната възникваща демокрация през 20-те години на XX век е основната причина за втория голям пожар. Хитлеризмът бе подхранен в лоното на Версайския договор от 1919 година. Този урок бе научен през 1945 г., когато Германия бе подкрепена да се вдигне отново на крака. Но главният мотив за това беше преградата срещу сталинизма, с намека, че скоро може да се води друга война. \nВ резултат на това студената война имаше своята страхотна цена, но тя не се превърна в гореща. Наличието на НАТО и на ядреното равновесие между силите Изток-Запад принудиха страните да стоят на ръба. При цялата си войнственост студената война беше и време на зловещ мир. Сега рискуваме да извлечем погрешен урок от деня D, че силните съюзи и масивните армии са жизненоважни за защитата на нашите брегове и свободи. \nТова беше вярно, докато студената война продължаваше, но оттогава съюзът на Великобритания със САЩ и членството u в НАТО само я въвлече в поредица от неуспешни интервенции, като тези в Афганистан, Ирак и Либия и които нямат нищо общо с нашата национална сигурност. Прокси агресията уби британски войници и ни струваше скъпо, оказвайки само влияние върху популистката войнственост на американските президенти и на нашите премиери. Единственият урок от тях е, че полезността на НАТО намалява. \nОстава на Доналд Тръмп да се зададе неизбежния въпрос: защо Америка трябва да продължи да предлага на Европа ядрен щит срещу Русия при огромните й собствени разходи? Съветският комунизъм е мъртъв. Русия не заплашва военно вече нито Америка, нито Великобритания. И все още Западна Европа се отнася към Русия, така както се отнасяше с Германия през 1920-те. Тя изтика НАТО и неговия ядрен щит до руските граници. Тя налага на Русия все по-тежки икономически санкции. Това накара нейния лидер, Владимир Путин, да превърне Русия в автократична крепост, чийто естествена реакция е неспокойната войнственост. \nНе помним ли 1918-а? Истината е, че историята може да бъде поучителна, стига да научите урока, който искате. Но когато това се подхранва от емоциите на войната, вероятно ще научите погрешния. Може би спомените за миналите войни трябва да ни изолират срещу тяхното повторение. Но те не го правят. Сега трябва да поставим XX век зад гърба си и да застанем в XXI век. Трябват мозъци, а не смелост. Опасностите за британската сигурност сега са на хиляди мили от плажовете на Нормандия. \nТе се крият в дигиталното хакерство, корумпирането на демокрацията и съблазънта на прокси войните. Тези опасности не могат да бъдат посрещнати с реактивни изтребители или гигантски лайнери като „Куин Елизабет“, с които се демонстрираха мускули по време на празненствата в Портсмут. Пред Великобритания няма сериозна заплаха. Тези рискове, пред които сме изправени, изискват по-скоро интелигентна полиция, а не войски и тя се нуждае от мозъци, а не от смелост.\n", "date": "2019.06.11", "title": "\"Гардиън\": Кога Западът ще признае, че руснаците победиха Хитлер"}
{"url": "https://blitz.bg/svyat/ruski-su-27-prikhvana-shvedski-i-amerikanski-razuznavachi-do-granitsata-video_news678869.html", "text": "\n Изтребител Су-27 прихвана два самолета, единият на ВВС на САЩ, а другия на Швеция, на руската граница, съобщават от руското министерство на отбраната, цитирано от световни агенции. \n  \nИнцидентът е станал вчера над Балтийско море. В официално съобщение се казва, че руският изтребител се е приближил на безопасно разстояние от два самолета-разузнавачи RC-135 и „Гълф Стрийм“. Пилотът на Су-27 е съпроводил летателните апарати далеч от руската граница, за да не нарушат въздушното пространство на страната. \n  \nОт министерството на отбраната подчертават, че действията на изтребителя им по никакъв начин не са нарушили международните спогодби за използване на въздушното пространство. \n  \nВ последните няколко месеца тези инциденти са зачестили. На няколко пъти самолети и безпилотни устройства са се приближавали опасно близко до границите на Руската федерация. \n  \nПрез 2018 г. руските военновъздушни сили са прихванали и съпроводили далеч от границите повече от 980 000 летателни апарата. Около 3000 от тях са боли военни самолети, 1000 от които разузнавачи. \n  \n  \n", "date": "2019.06.11", "title": "Руски Су-27 прихвана шведски и американски разузнавачи до границата (ВИДЕО)"}
{"url": "https://blitz.bg/layfstayl/za-damite/neveroyatnata-istoriya-na-edinstvenoto-bebe-rodeno-v-zabranenata-zona-na-chernobil_news678687.html", "text": "\n Лекарите казват на майка й, че има тумор, а се оказва, че е Мария - единственото дете, родено в Чернобил след ядрена катастрофа. Изхвърляли я на студа, заключвали я в неотоплена колиба, увивали я в мръсни чували, но тя оцеляла и днес е прекрасна 19-годишна жена, която учи в университета в Киев.  \nЖивотът на Марийка, официално несъществуващ, не си струва и една счупена гривна. Тя е трябвало да се роди като мутант, като изрод.   \nНо Марийка се оказва прекрасно здраво дете със сини очи, руси коси, розови бузки и бяла кожа - като ангелче от кутия за бонбони.   \nВластите не я признават. Но тя дава на хората надежда: Чернобил ще се прероди и ще върне у дома бившите си обитатели. \n", "date": "2019.06.11", "title": "Невероятната история на единственото бебе, родено в забранената зона на Чернобил"}
{"url": "https://blitz.bg/svyat/sashch-nalagat-tezhki-sanktsii-na-turtsiya-zaradi-ruskite-s-400_news678892.html", "text": "\n Камарата на представителите на Конгреса на САЩ одобри единодушно резолюция, в която се съдържа призив за цялостно налагане на санкции спрямо Турция в рамките на приетия през 2017 г. закон \"За противодействие на противниците на Америка чрез санкции\" (CAATSA), ако Анкара получи руските зенитно-ракетни системи С-400, предадоха осведомителните агенции. \nВ резолюцията, одобрена вчера, се съдържа призив към американския президент Доналд Тръмп за налагане на санкции в съответствие със закона CAATSA, ако турското правителство не отмени решението за купуване на руските системи С-400. Конгресмените осъждат тази сделка и смятат, че тя \"поставя под заплаха целостта на американско-турския съюз и подкопава НАТО\". \nТурция, изглежда, ще купи противоракетните системи С-400 въпреки предупрежденията от страна на Съединените щати. Турският президент Реджеп Тайип Ердоган заяви наскоро, че е изключено Турция да се откаже от сделката си с Москва. \nСАЩ смятат, че закупуването на ракетни системи С-400 ще застраши сигурността в НАТО и програмата Ф-35, която е гордост на американската бойна авиация. Турски пилоти вече не участват в обучителните програми с изтребители Ф-35 в щата Аризона, заявиха източници от Пентагона. Анкара обаче не показва признаци, че ще се откаже от сделката с Москва.\n", "date": "2019.06.11", "title": "САЩ налагат тежки санкции на Турция заради руските С-400"}
{"url": "https://blitz.bg/stsena/kim-kardashiyan-pokaza-novorodeniya-si-sin-snimka_news678895.html", "text": "\n Риалити звездата Ким Кардашиян сподели в социалните мрежи първата снимка на новородения си син. Фотографията, качена в Instagram, показва в близък план спящото момченце, кръстено Псалм Уест (името в САЩ се произнася Сам).  \nЧетвъртото отроче на Ким Кардашиян и рапъра Кание Уест, родено от сурогатна майка, се появи на бял свят преди около месец. Звездната двойка има още три деца - Норт, Сейнт и Чикаго, на възраст между пет години и 16 месеца. \nКим Кардашиян публикува снимката на сина си скоро след като беше съобщено, че риалити звездата харчи 1 милион долара годишно за отглеждането на децата.\n \n", "date": "2019.06.11", "title": "Ким Кардашиян показа новородения си син (СНИМКА)"}
{"url": "https://blitz.bg/layfstayl/ptuvane/zagadchen-virus-ubiva-turisti-na-ekzotichni-ostrovi-poseshchavani-i-ot-blgari-snimki_news678751.html", "text": "\n Загадъчен вирус убива един след друг американски туристи на екзотични острови. Вече са регистрирани пет случая с фатален край, съобщават местни медии.  \nПървата жертва е от щата Пенсилвания. 41-годишната Миранда Шауп-Вернер се почувствала зле, докато със съпруга си празнувала годишнина от сватбата в Bahia Principe Hotel в Доминиканската република. Жената загубила съзнание и после починала. Причината за кончината й все още се разследва.  \n След няколко дни в същия хотел е регистриран нов смъртен случай. 49-годишната Синтия Дей и 63-годишният й партньор Едуард Натал Холмс са намерени мъртви в стаята си на 30 май тази година. Аутопсията е показала, че съпрузите от щата Мериленд са починали от дихателна недостатъчност. \nС това обаче фаталните случаи обаче не приключват. Преди дни стана ясно за още една млада двойка, повалено от мистериозната болест във Фиджи.  \n \n  \n \n", "date": "2019.06.11", "title": "Загадъчен вирус убива туристи на екзотични острови, посещавани и от българи (СНИМКИ)"}
{"url": "https://blitz.bg/layfstayl/vulgarna-snimka-na-kristian-kostov-potrese-fenovete-mu_news678852.html", "text": "\n Момчето чудо Кристиан Костов, който ни накара да се гордеем с рекордното за България второ място на Евровизия, влезе в задочна война с родните си фенове, пише HotNews.bg. В причина за това се превърна снимка, публикувана в социалните мрежи от изпълнителя на \"Beautiful Mess\", която според почитателите му е повече от неприлична. \nНа нея Крис позира на бял фон, а с мултимедия върху него е прожектирана рисунка на пенис. \"Писна ми от хора, които хиперболизират. Престанете да бъдете толкова драматични спрямо всичко. Аз съм себе си, винаги съм бил и ще продължа да бъда. Не ви моля да харесвате всичко, което правя\", пише той.  \n", "date": "2019.06.11", "title": "Вулгарна СНИМКА на Кристиан Костов потресе феновете му"}
{"url": "https://blitz.bg/layfstayl/ptuvane/velikata-baltiyska-anomaliya-otkrita-prez-2011-g-prodlzhava-da-ozadachava-uchenite_news678857.html", "text": "\n Аномалия в Балтийско море обърква експертите от откриването й през 2011 г. от шведския екип на Ocean X. \n Докато изследва дъното, изследователският екип направи снимка със сонар, показващ странен обект с необичайни характеристики, разположен на дъното на Балтийско море. \n Скоро след откриването на тази аномалия някои уфолози започнаха да твърдят, че загадъчният обект може да бъде извънземно НЛО, което вероятно се е разбило в морето. \n", "date": "2019.06.11", "title": "Великата балтийска аномалия, открита през 2011 г., продължава да озадачава учените"}
{"url": "https://blitz.bg/layfstayl/za-damite/11-neshcha-koito-shche-vi-izbavyat-ot-populyarnite-zhenski-problemi_news678682.html", "text": "\n На всяка една жена й се иска да изглежда красива, млада и да бъде здрава! И ако е възможно - всичко това да стане бързо и лесно, без да има нужда да се харчат много пари и време за нужните процедури.  \nИзобщо - най-добре е, ако тези неща могат да се случват сами.  \nАко и вие мечтаете за това, днес е най-доброто време да превърнете мечтите си в реалност! \nПодготвили сме ви списък с няколко неща, които да правите всеки ден. Те ще ви помогнат да останете здрава и красива, а изпълнението им ще отнеме само няколко минутки.   \n", "date": "2019.06.11", "title": "11 неща, които ще ви избавят от популярните женски проблеми"}
{"url": "https://blitz.bg/layfstayl/rodna-miska-zabi-svetovnoizvesten-kinoprodutsent-snimka_news678863.html", "text": "\n След Световния конгрес по естетична медицина в Монте Карло, Галина Долапчиева разпуска в Турция става ясно от снимки, които миската публикува в социалните мрежи . Тя залива стената си с предизвикателни фотоси само по бански и демонстрира перфектните си форми. Кадрите със сигурност спират дъха на последователите й. \nНа един от фотосите Мисис България е в компанията на световноизвестния филмов продуцент Ави Лернер - собственик на Милениум Филмс и студио Ню Бояна. На друга снимка Галина Долапчиева се забавлява по женски с Дарина Павлова и актрисата Мартина Вачкова. От кадрите не става ясно дали всички са в обща компания. Красавицата е отседнала в най-скъпия хотел в Истанбул – „Кемпински Палас Чираган“. \n \n", "date": "2019.06.11", "title": "Родна миска заби световноизвестен кинопродуцент (СНИМКА)"}
{"url": "https://blitz.bg/obshtestvo/ralev-se-ozhali-ot-diskomfort-iska_news678923.html", "text": "\n Солидна агитка от близки и роднини дойде да подкрепи кмета на пловдивския район “Северен” Ральо Ралев по време на днешното заседание на Апелативния спецсъд, който трябваше да реши дали да остави управника за постоянно в следствения арест, пише Trafficnews.bg. \n  \nБлизо хиляда пловдивчани са се подписали в защита на Ралев, обяви неговият адвокат Христо Ботев, който връчи подписката на съда. Магистратите обаче подчертаха, че това няма никакво отношение по делото, а от страна на прокуроратурата заявиха, че гражданите нямат компетентността да определят каква да е мярката на обвинения в корупция кмет. Освен това държавното обвинение заяви пред магистратите, че не е ясно чии са тези подписи и дали наистина са на хората, чиито имена са написани в петицията. \n  \nАдвокат Ботев настоя също да бъде направена медицинска експертиза на клиента му заради влошено здравословно състояние. \nРалев се оплакал, че усеща уголемяване на черния си дроб, което му създава дискомфорт. \nОсвен това кметът стопил 6 кг по време на престоя си в ареста, макар видимо това да не личало. Ралев се появи в съдебната зала със сако, дънки и маратонки.  \n  \nПрокуратурата обаче възрази да бъде правена медицински експертиза, тъй като направеният преглед в болницата към следствения арест не показал Ралев да има сериозни заболявания, които да не позволяват да остане в ареста. В крайна сметка съдът реши, че експертиза на този етап не е необходима и отхвърли искането. \n  \nРальо Ралев и соченият за негов помагач бивш тв бос Иван Делевски, който в момента е на свобода по гаранция, бяха задържани  \nза корупционна схема. Според строителния предприемач Здравко Ангелов той бил изнудван от името на кмета да даде 60 000 лева рушвет, за да може да реализира проект за кооперация в пловдивския район \"Северен\".   \nМалко по-късно съдът реши да остави в ареста кмета на район „Северен“ инж. Ральо Ралев.\n", "date": "2019.06.11", "title": "Ралев се ожали от дискомфорт, иска..."}
{"url": "https://blitz.bg/obshtestvo/zdraveopazvane/kiril-ananiev-km-manolova-g-zho-ombudsman-ne-iskam-izvinenie-ot-vas-za_news678931.html", "text": "\n Уважаема госпожо Омбудсман, не приемам спекулациите Ви относно възнагражденията на медицинските специалисти и обвиненията, че „парите изтичат“. \nПредполагам, че става въпрос за отпуснатите от Министерския съвет допълнителни средства по бюджета на МЗ, както и за 50-те млн. лв. – разблокирани средства от резерва на НЗОК за увеличение на клинични пътеки, чиито цени години наред не са променяни. В тази връзка обръщам внимание на нещо, което, отново предполагам, отлично знаете, а именно – че болниците са търговски дружества и аз, като министър, няма как, колкото и да искам, да вдигам заплатите на персонала в лечебните заведения. \nТова гласи отговора на здравния министър Кирил Ананиев към омбудсмана Мая Манолова във връзка с протестите на медицински сестри в Стара Загора, пише novini.bg. \nТова, което мога да направя, е да защитя допълнителен ресурс за извършена медицинска дейност. Убеден, че българските професионалисти по здравни грижи и българските лекари заслужават достойни възнаграждения, го направих. Към момента лечебните заведения са получили единствено 30 млн. лв. - средствата, които Министерският съвет отпусна на 20 февруари – предназначени основно за общински и областни болници. Средствата, отпуснати с постановление на МС от 10 април, както и средствата, предвидени за увеличение на клиничните пътеки, ще достигнат до медицинските специалисти с юнските и юлските възнаграждения. Този ресурс приоритетно ще отиде за възнаграждения за персонала на база извършена дейност, какъвто ангажимент действително съм поел, припомня министър Ананаиев. \n„Обещах методика. Тя е готова. Представих я пред социалните партньори в Отрасловия съвет по здравеопазване. В момента постъпват техните предложения и се надявам в кратки срокове да бъде финализирана. Госпожо Манолова, не съм обещавал „до 20 април т.г. да има нови проекти на закони за съсловните организации“, както твърдите. Обещах единствено да проведа разговори с партиите от управляващото мнозинство по темата и го направих. Оттук насетне в техни ръце е законодателната инициатива. Г-жо Омбудсман, не искам извинение от Вас за хаоса, който създавате в системата“, завършва министърът на здравеопазването. \n", "date": "2019.06.11", "title": "Кирил Ананиев към Манолова: Г-жо Омбудсман, не искам извинение от Вас за..."}
{"url": "https://blitz.bg/layfstayl/emiliya-razkri-koy-komandva-muzikalnata-y-kariera-snimki_news678696.html", "text": "\n Откакто е в плен на любовта Емилия сякаш се преобрази. Но промяната на фолкдивата съвсем не е само във визията й, но рефлектира и върху музикалната й кариера, пише \"Хотарена\", цитиран от  \nЩе се изненадате да разберете обаче, кой е човекът, който държи под контрол във всеки един момент музикалната кариера на Емилия, както и избора за това какви песни да пее. \n", "date": "2019.06.11", "title": "Емилия разкри кой командва музикалната й кариера (СНИМКИ)"}
{"url": "https://blitz.bg/obshtestvo/grmotevichni-buri-udryat-vv-vtornik-chasti-ot-blgariya-eto-kde_news678932.html", "text": "\n През нощта над Западна България и на места в централните райони на Северна ще се развива купеста и купесто-дъждовна облачност и ще има краткотрайни валежи с гръмотевици. Това съобщи дежурният синоптик Боряна Маркова от Националния институт по метеорология и хидрология (НИМХ).  \nНад останалата част от страната облачността ще се разкъса и намалее. Утре ще е предимно слънчево с временни увеличения на облачността. На места ще има краткотрайни валежи с гръмотевици, а в планинските райони ще са и по-значителни. Ще духа слаб до умерен вятър от запад-северозапад. Максималните температури ще са 28° и 33°. Атмосферното налягане бавно ще се повишава и ще е по-високо от средното за месеца.  \nПо Черноморието ще преобладава слънчево време, с временни увеличения на облачността. На отделни места със слаби превалявания. Ще духа слаб до умерен северозападен вятър. Максимални температури между 27° и 30°. Температурата на морската вода е 23-24°, по-ниска на север от нос Калиакра – около 19°. Вълнението на морето ще е 1-2 бала. \nНад планините облачността ще е по-често значителна и отново ще има краткотрайни валежи от дъжд с гръмотевични бури. Ще духа до умерен вятър от север-североизток. Максималната температура на височина 1200 метра ще е около 22°, на 2000 метра – около 14°. \nПрез следващите три дни валежите чувствително ще намалеят, и като разпространение, и като интензивност, а температурите бързо ще се повишат. Ще преобладава слънчево време, в следобедните часове с временни увеличения на облачността, главно над източните и планинските райони, но само на отделни места там краткотрайно ще превали. Ще духа слаб, в източните райони до умерен вятър от изток-североизток. Преобладаващите максимални температури ще бъдат между 29° и 34°. \n \n", "date": "2019.06.11", "title": "Гръмотевични бури удрят във вторник части от България, ето къде"}
{"url": "https://blitz.bg/obshtestvo/kray-na-przhenite-khrani-tortite-vaflite-i-bonbonite-v-detskite-gradini_news678934.html", "text": "\n Пържени храни, торти, вафли и бонбони вече няма да присъстват в менютата на детските градини, домовете за деца и детските лагери. Забраната е записана като промяна в наредбата за здравословното хранене на децата на възраст от 3 до 7 години, предаде Дарик. \n Новите текстове предвиждат консумирането на поне три вида пресни плодове и пресни зеленчуци седмично, айран без добавена сол и на конфитюри с екстра качество. Децата няма да могат да хапват и морски дарове, като миди, раци и калмари,  ще се допуска единствено консумацията на риба. \n Досега правилата за здравословно хранене в детските заведения позволяваха прием на пържени храни, както и на торти, пасти, сладкиши, вафли и бонбони до два пъти седмично. В проекта на наредбата отпада възможността за сладките изделия, а консумацията на пържено се забранява. \n Въвежда се изискване децата да хапват поне по 3 вида пресни плодове и още толкова вида пресни зеленчуци седмично, а подкрепителната закуска преди обяд вече ще може да бъде и от зеленчуци, но без добавена сол или захар. \n Предлага се нова група храни, наречени добавени мазнини, която включва растителни и млечни масла, а приемът на мазнини  се ограничава до там, че те да бъдат между 25 и 35 процента от енергийната стойност на храната. Подобни ограничения има за захарта - до 10 процента от стойността на храната, и за солта - до 4.5 грама на ден. \n Според новите текстове децата трябва да консумират пълнозърнести продукти поне 5 пъти в седмицата, да ядат конфитюри и мармалади само с екстра качество, сирене, кашкавал и извара - само от краве мляко, а месото да няма тлъстини и да не е обработено по друг начин, освен охладено. Няма да се допускат фабрично приготвени кайма, кюфтета и кебапчета. \n В наредбата са разписани и препоръчителни храни в количества, съобразени с възрастта на децата, като децата са разделени на две групи - от 3 до 4 години и от 5 до 7 години. \n", "date": "2019.06.11", "title": "Край на пържените храни, тортите, вафлите и бонбоните в детските градини"}
{"url": "https://blitz.bg/obshtestvo/stolitsa/samo-v-blits-lyatna-burya-udari-sofiya-v-lyulin-sa-pod-voda-snimkivideo_news678936.html", "text": "\n Лятна буря удари София. За минути от първоначално ясното небе заваляха големи капки дъжд, които по-късно се превърнаха в порой в някой части на града. Силният дъжд бе придружен и от гръм и мълнии, които изплашиха софиянци. \n\"Светна за секунди и след това се чу тътен, целият квартал се разтресе\", разказва наша читателка, която живее в ж.к. \"Света Троица\".  \nДруг читател ни изпрати снимки и видео от ж.к. \"Люлин\". От тях се вижда, че улиците буквално са като реки. \nПрипомняме,че прогнозата на синоптиците за днес бе, че ще има повече слънце над Западна България, докато над Северна и Източна облачността ще е по-често значителна – купеста и купесто-дъждовна. Очакваха се превалявания, придружени с гръмотевици и временно усилване вятъра, възможни са и градушки.  \n \n", "date": "2019.06.11", "title": "Само в БЛИЦ! Лятна буря удари София! В \"Люлин\" са под вода (СНИМКИ/ВИДЕО)"}
{"url": "https://blitz.bg/obshtestvo/istorik-predlozhenieto-na-severna-makedoniya-za-gotse-delchev-e-brutalna-provokatsiya-sreshchu-blgariya_news678938.html", "text": "\n Прави се нужното, за да се преодолеят предразсъдъци, изграждани в продължение на десетки години. Това каза в предаването \"Още от деня\" по БНТ историкът и член на межуведомствената комисия за общата ни история със Северна Македония проф. Иван Илчев. \n Процесът в никакъв случай не може да бъде бърз, говорим за 4-5 поколения хора. Съзнанието на хората се променя изключително бавно, заяви проф. Илчев. \n Напредъкът не е малък, но ако препоръките на комисията не бъдат приложение на практика, все едно нищо не сме направили, добави той. \n От страна на научните факти работата на комисията има смисъл, каза историкът доц. Милен Михов. \n Предложението за Гоце Делчев (от македонска страна е предложено заедно да се чества 7 октомври - денят, в който костите на Гоце Делчев са предадени от комунистическата власт в София на Скопие) е брутална провокация срещу България. Това е предизвикване на България дали тя ще направи компромис по такъв жизненоважен въпрос. Ако приемем това предложение, на практика отново ще признаем, че в Пиринска Македония съществува едно небългарско население, заяви доц. Михов. \n", "date": "2019.06.11", "title": "Историк: Предложението на Северна Македония за Гоце Делчев е брутална провокация срещу България"}
{"url": "https://blitz.bg/obshtestvo/kultura/senzatsionno-razkritie-za-fatalnata-zhena-v-lyubovniya-triglnik-yavorov-lora-i_news678928.html", "text": "\n Манипулирала ли е Лора Дора Конова, тогава 19 годишна студентка по биология с думите: „Дора, Яворов те обича...” Играе ли си непрекъснато с огъня като в пиеса на Шилер? \nПетър Величков, който е между най-големите ни литературни изследователи,  представя на 13 юни,  сряда  от 18 ч.  в Националната библиотека св.св.Кирил и Методий книгата си „Лора, Яворов и аз” . \n \n \nВ книгата за първи път, цели 48 години подир смъртта й,  е публикуван пълният дневник на Дора Конова, включително със задраскванията и редакциите правени лично от  нея, с подробно описание на годините и дните, в които Дора неизменно присъства в живота на Лора и Яворов. Тя е пряк свидетел и участник в разигралата се драма Яворов-Лора. След фаталните изстрели Дора е демонизирана като причинител на трагедията. За нея няма вече живот в София и тя  бяга в провинцията, става учителка, а в края на живота си живее в старчески дом, погребана е в общ гроб.  -Г-н Величков, книгата ви още е в предпремиера, а вече не се намира по книжарниците. Ще стане ли „Книга на годината”? \n-Това само читателите ще кажат. Аз  доборосъвестно преставям за първи път цялостният дневник  на  фаталната Дора Конова, но не безпомощна Дора Конова. Била е както я наричат „малката годеница” на Михаил Кремен, приятел на Яворов. Дора е имала неконсумиран кратък брак с Кремен, защото се е влюбила в Яворов. В дневника си във фаталната зимна нощ на 30 ноември 1913г. , когато се прибират и вървят по улицата заедно с Лора,  Дора Конова пише: ”Аз мислех: „На живот и на смърт с Яворов”. Бях сигурна, че на другия ден Яворов ще уреди въпроса с Лора и Кремен и ще дойде да ме отведе – в дворец или колиба ми беше съвсем безразлично...” -Значи е имало любовен триъгълник: Лора, Яворов, Дора Конова? Според дневника, Лора постоянно манипулира и двамата, подтиква ги дори, „наблюдава ги”,  играе си с огъня с едно  жестоко любопитство и тормоз към себе си и мъжа си Пейо. Правила го е и с други жени... -К ато литературен историк моят свят е светът на мъртвите писатели. Колкото съдбата и хората са били по-жестоки към тях, толкова повече съм се амбицирал да направя нещо за тях.  \nОт 1985 г. насам през очите ми минаха буква по буква творбите на Яна Язова, четирилогията на Фани Попова-Мутафова „Асеновци“, антологията „1943\", „Запомни ме\" на Вероника Здравкова, „Дилетант\" на Чавдар Мутафов, „Тъмни зори\" на Кирил Христов, „Между пустинята и живота“ на Николай Райнов, „Иван Милев\" на Евдокия Петева-Филова, „Изобретателят\" на Борис Шивачев, „Княжество България\" от Г. Димитров, „Кръв“ на Константин Константинов и др. Все забранявани, цензурирани, скрити за четене творби. Но вече са достъпни – в библиотеки, книжарници, онлайн, като аудио-книги.\n \n -Последна в списъка ти е Дора Конова и нейните спомени „Лора, Яворов и аз“...  \nОставих я за тази година, за да отбележа 65-годишнината си. През 2013 г. излезе последната ми авторска книга „Какво хапнаха и пийнаха великите българи“, в която имам текст за Яворов. Разглеждайки архива му, подарен от Ганка Найденова-Стоилова, негова племенница -  на Националната библиотека, попаднах на копие от спомените на Дора Конова. Реших, че каквито и да са реакциите на явороведи или роднини на засегнатите в спомените лица, те трябва да излязат в пълния си вариант. -Потръпна ли от това, че влизаш в един интимен свят от трима? \nВ този интимен свят влиза кой ли не и не в това е  проблемът. А как, излизайки от него, го осмисляш. Аз смятам, че появата на спомените на Дора Конова, предшествани от новото издание на „Романът на Яворов“ на бившия съпруг на Дора Конова - Михаил Кремен, са достатъчен материал за размисъл. И повдигане отново на въпроса: „Кой кого уби – Лора Яворов или Яворов Лора?“. -Какво най те впечатли от прочетените листа на „Малката годеница”, както Лора нарича Дора Конова? \n-Спомените са написани вълнуващо и проследяват кинематографично семейна драма, разиграла се не на сцената, а в реалността според мен. Режисьор на драмата е Лора Каравелова, тя е изпълнителка и на главната роля, а другите две роли е отредила на Яворов и на Конова. Спомените покрай другото разкриват защо при редовните скандали от ревност, които Лора Каравелова устройва на Яворов, нещастието се случва точно след сбирката у Тихови.\n \n  \n -Какво време посвети на издирването? \n-Подобна книга би трябвало да се подготви за 6 месеца, ако не правиш нищо друго. За съжаление у нас такива книги се разчитат от хора като мен на техни разноски и то в извънработното им време. Плащаш за ксерокс, за снимки, за безброй копирания от различни изследвания, за да направиш бележките под линия. -Как започна да приготвяш спомените? \n-Най-напред трябваше да издиря и други копия на ръкописа на Дора Конова, още повече, че в копието на Ганка Найденова имаше липси. Понеже през 1977 г. са публикувани 3 откъса във вестник „Труд“ от копие в Института по литература към БАН, попитах първо там, но ми отговориха, че копието не е налично. Отидох в къща-музей Яворов. Там копието беше съвършено различно, прередактирано, изсушено, но в него липсваха същите страници. Едно прикрепено писмо към копието - по повод смъртта на Конова, което  публикувах в началото на книгата „Лора, Яворов и аз“, ме насочи към старческия дом в с. Фатово, Смолянско. Обадих се. Управителката любезно ми обясни, че Дора Конова е погребана в общото гробище на дома, без надгробен камък, и че архивът на дома от това време е в Областен държавен архив – Смолян. Тя провери, но в смолянския архив се оказа, че няма ръкопис на Дора. Отидох в ЦДА, където има фонд на Дора Конова и почнах да поръчвам всичко. В този фонд има две копия с ръкописни поправки на спомените, правени от Дора Конова до последно. Именно тези две копия ползвах, като съм възстановил всички съкращения. Всичко от Дора Конова е иззето и два дни след смъртта й постъпва в ЦДА. \n \n \n  \n -Случаят със смъртта на Лора и първия опит за самоубийство на Яворов не е спрян да се коментира през столетието? \n-За фаталната драма на семейство Яворови са изписани купища статии, че и книги, които могат да съставят цяла библиотечка, от хора, които са ги познавали и най-вече от други, които не са виждали нито Лора, нито Яворов, а камо ли Дора Конова. Затова всеки ред на очевидец, намерен днес и публикуван, е ценен. Не случайно на Запад в архивите се пазят до последното листче. А какво да кажем за спомените на Дора Конова, която незаслужено е обвинявана като кокетка и виновница за края на Лора Каравелова!? Цял живот й се отказва да разкаже как тя вижда случилото се, а и десетилетия след смъртта й нейните записки  не можеше да излязат в пълния си вариант. \n \n \n  \n -Потресен ли си? Можеш ли да вземеш страна, като си прочел всичко ? \n-Не след случая „Яна Язова“ няма какво да ме впечатли. Все пък съм потресен когато съпоставях писмата на Лора със спомените на Дора Конова. Индиректно тя обяснява защо Дора е предпочетена от Яворов пред Лора. Но не мога да взема страна, защото едва ли някой би искал да бъде въвлечен в подобна драма като Дора Конова, която опустошава целия й живот. В едно писмо от 26 септ. 1954 г. на Михаил Кремен до Христо Радевски (ученик на Дора Конова и застъпник за издаването на спомените й), Кремен си изпуска нервите. След куп обиди по неин адрес и яд, че се е развела с него и не му е позволила да консумира брака, Кремен пише: „Защо всички се пазят от мисълта, че двама вече съзрели мъже – един Поет и едно, уютно отказващо да порасне в неговата сянка,  голямо момче  – са успели да прехвърлят своите дялове от вината на безгласното и „посредствено“ същество, което е имало нещастието да се озове между тях? И защо им помага цялото общество, превръщайки Дора в изкупителна жертва?“.  -Поетът е Яворов, непорасналото момче е Кремен, нали? \n-Да, писмото е открито от Евелина Белчева. Да попитам: „Ако Дора Конова е била „посредствено“ същество, то тогава защо Кремен не я забравя, а й отмъщава с двутомника си за Яворов, излязъл чак през 1960-1965 г.? \n \n \n \n  \n -Само спомени или нещо повече е написала Дора Конова? \n-Тя е направила разследвания, част от които по-късно са огласени от други, но без да се споменава, че са нейни. Но спомените й всъщност придобиват елементи на модерните днес психотрилъри. Лора Каравелова би била достойна героиня на роман на Стивън Кинг, а Яворов на Джон Гришам. -Има ли и днес подобни истории или всичко е по-постно и обикновено? \n- Не. Днес криминалната хроника е по-ужасяваща. Но и няма хора като Конова, които да се откажат от охолен семен живот с Кремен и да посветят целия си живот на мъртвия си кумир – Яворов. \n  -Имаш големия шанс да си създател на книгата на годината. Вероятно и тиражът ще е голям. Но сигурно твоят хонорар няма да прескочи обичайните нашенски граници. За подобно нещо в чужбина щеше да получиш кой знае какви пари? \n-Появата на „Лора, Яворов и аз“ не е за хонорар, а за поправяне на една дълголетна несправедливост. И аз, и издателството „Библиотека България“ я направихме с любов и като поклон пред една незаслужено оплюта българка. Искахме и успяхме 48 години след смъртта й да й дадем думата. Най-сетне. -Какво ще последва след спомените на Дора Конова? \n-Неизвестни писма на поета Трифон Кунев към неговата любима – украинката Маша Крилова. Писма за една трудна любов, посрещната на нож от неговите и от нейните роднини, но с мрачен хепиенд – късна сватба и ранна смърт на Маша Крилова. \n  Савка ЧОЛАКОВА, БЛИЦ \n \n", "date": "2019.06.11", "title": "Сензационно разкритие за фаталната жена в любовния триъгълник Яворов, Лора и..."}
{"url": "https://blitz.bg/politika/prezidentstvoto-kabinett-zadraska-prozrachnata-protsedura-za-f-16zatova-blgarite-shche-plashchat-poveche_news678940.html", "text": "\n Президентската институция не участва по никакъв начин в разговорите, провеждани  от българската правителствена делегация в САЩ. Правителството \"задраска\" прозрачната процедура за придобиване на Ф-16, затова българите ще плащат повече и при неясни условия.  \n Това заявиха от пресцентъра на държавния глава във връзка с изявлението на премиера Борисов пред граждани на гара Белозем, че в последните дни правителството има пълната подкрепа на президента Румен Радев за закупуването на самолетите Ф-16. \n В отговор на въпрос дали стигнат парите, след като ще се купуват и нови изтребители за армията, министър-председателят отговори: \"Има изискване - ако искаш да членуваш в НАТО, 2% от БВП трябва да отиват за въоръжение. Като искаш да членуваш в НАТО, трябва да имаш надеждна система за сигурност. Тези, които имат морета - и кораби. И авиация, сухопътни сили. Така че - купуваме и пазариме за максимално намаляване на цената на самолетите, за да имаме най-надеждната авиация...Видяхте в последните дни - пълна подкрепа на президента! Това, което правим, той го промотира - съответно в Словения и в Санкт Петербург (б.р. - премиерът има предвид участието на държавния глава във форума \"Три морета\" в Словения и в икономическия форум в Русия). \n \"Единствената подкрепа, заявена от държавния глава, беше за провеждането на прозрачна състезателната процедура за придобиване на нови изтребители като гарант за постигане на най-добрите условия за България. Тази процедура  беше „задраскана“ от правителството, което прие българите да плащат при неясни условия и да плащат повече\", заявиха пред Епицентър.бг от офиса на държавния глава.  \n Ето цялото изявление на пресслужбата на президента Радев: \n \"Регионалните инициативи за транспортна и енергийна свързаност, в които България участва, нямат отношение към проекта за нов изтребител за българските ВВС. \n Президентската институция не участва по никакъв начин в разговорите, провеждани  от българската правителствена делегация в САЩ. \n Единствената подкрепа, заявена от държавния глава, беше за провеждането на прозрачна състезателната процедура за придобиване на нови изтребители като гарант за постигане на най-добрите условия за България. \n Тази процедура  беше „задраскана“ от правителството, което прие българите да плащат при неясни условия и да плащат повече. Неясни са и важните за българската икономика условия за индустриално сътрудничество и офсет.  Към този много важен проект не трябва да се подхожда с лозунги и заклинания, а с реални аргументи. \n Президентът очаква от българското правителство да не посяга на заложените условия и на способностите на новите изтребители, в стремежа си да намали цената, защото това ще обезсмисли целия проект.\" \n", "date": "2019.06.11", "title": "Президентството: Кабинетът задраска прозрачната процедура за Ф-16,затова българите ще плащат повече!"}
{"url": "https://blitz.bg/obshtestvo/mrezhata-spori-koy-e-s-predimstvo-na-tova-krgovo-snimka_news628834.html", "text": "\n Потребителите в мрежата влязоха в гореща полемика заради задача за шофьори. В публикувана картинка се задава въпросът кой от двамата водачи, единият от които е в кръгово кръстовище, е с предимство. В самата ситуация липсва знак, който да посочва това. Така според част от потребителите, когато си навлязъл в кръгово, няма как да спреш, за да пропуснеш друго превозно средство. Според други обаче това не е така. \n  \n \n \nNikolai Tusundjiev До сега несам видял кола да влезе във кръговото и да спре да пропуска другите.. Който е влязал той е с предимство... \nВладимир Фърцов Да се върнат на мястото им откраднатите знаци защото ще има ПТП-та \nAngel Statulov По принцип, който е в кръговото е с предимство, но във Варна е този, който кара по - бързо\", гласят част от коментарите. \n", "date": "2019.06.11", "title": "Мрежата спори: Кой е с предимство на това кръгово (СНИМКА)"}
{"url": "https://blitz.bg/layfstayl/za-damite/nyama-po-dobri-lyubovnitsi-ot-tezi-3-zodii_news678621.html", "text": "\n Спали ли сте някога с някой, който ви е накарал да се чувствате толкова добре, че да не можете да свържете едно цяло изречение след като сте приключили? Сещате се за онзи, който ви е пратил в други измерение и ви е накарал да обръщате очи, докато получавате оргазъм? \n \n Не всеки зодиакален знак има такива способности, но има три, които са абсолютни господари в леглото.  \n", "date": "2019.06.11", "title": "Няма по-добри любовници от тези 3 зодии!"}
{"url": "https://blitz.bg/layfstayl/snimka-ot-plazha-aleks-srchadzhieva-na-prvo-more-bez-ivan-laskin_news678660.html", "text": "\n Алекс Сърчаджиева за пореден път потвърждава колко силна е психически. Потвърждение за това е снимка от морския бряг, която актрисата наскоро пусна в социалните мрежи, пише  . \nИ въпреки че мнозина предполагаха, че Александра няма да иска да почива това лято, а ще се отдаде на активна работа след жестоката загуба на съпруга си Иван Ласкин през януари тази година, ето, че тя все пак успява да надвие тъгата си. \n", "date": "2019.06.11", "title": "СНИМКА от плажа: Алекс Сърчаджиева на първо море без Иван Ласкин"}
{"url": "https://blitz.bg/layfstayl/nesvizhkiyat-zamk-italiansko-arkhitekturno-bizhu-v-belarus-video_news678689.html", "text": "\n Едно от най-красивите и посещавани места в Беларус е Несвижкият замък. Той се намира близо до столицата Минск и е в списъка за световно наследство на ЮНЕСКО. \nДворецът е построен през 16-и век от династията Радзивил. Строителството на замъка е започнато от княз Николай Радзивил \"Сирачето\" през 1582 г. \n„Този замък отразява историята не само на Беларус, но и на целия регион. Собствениците му – Радзивилови, са били свързани с кралските семейства в цяла Европа – Хохенцолнерите, Романови и Хабсбургите“, обяснява пред „Евронюз“ историкът Виталий Бедрицки. \n", "date": "2019.06.11", "title": "Несвижкият замък: италианско архитектурно бижу в... Беларус (ВИДЕО)"}
{"url": "https://blitz.bg/layfstayl/skorost/zakhar-v-rezervoara-shche-se-schupi-li-dvigatelyat-na-avtomobila_news624473.html", "text": "От детство знаем, че шепа захар, изсипана в резервоара с бензина, е способна за доста дълго време да стъжни живота на собственика на автомобила. Във знаменитата френско-италианска комедия The Sucker от 1965 година, в която участва и краля на хумора Луи дьо Финес, този три сработи безупречно и на всички беше смешно.\n Трудно е да се каже колко точно резервоари са били подложени оттогава на подобно издевателство: добрите хора по света са много. Алгоритъмът за отстраняването на последствията от подобни шегички си е доста труден. За целта бе направен съответният експеримент.  \n \n \n", "date": "2019.06.11", "title": "Захар в резервоара? Ще се счупи ли двигателят на автомобила"}
{"url": "https://blitz.bg/layfstayl/za-damite/kak-da-napravite-pozata-ezdachka-nezabravima-18_news678608.html", "text": "\n Позата \"ездачка\" обикновено се харесва и от двамата партньори. При нея жената има контрол над действията и мъжът има красива гледка към нея. \n И той не може да излъже, че това не е така. \n", "date": "2019.06.11", "title": "Как да направите позата ездачка незабравима (18+)"}
{"url": "https://blitz.bg/layfstayl/galena-se-sbleche-i-podari-drekha-na-skandalna-pevitsa-snimka_news678663.html", "text": "\n Поп фолк дивата Галена зарадва победителката от Евровизия 2018 Нета Барзилай, като й подари цветното си яке. \nДвете се видяха по време на изявите си пред паметника на Съветската армия, където дадоха тон за песен по повод шествието на LGBTQ общността у нас София Прайд. \n", "date": "2019.06.11", "title": "Галена се съблече и подари дреха на скандална певица (СНИМКА)"}
{"url": "https://blitz.bg/layfstayl/za-damite/novo-prouchvane-dokaza-po-shchastlivi-li-sa-neomzhenite-zheni_news678659.html", "text": "\n Миналата седмица новината, че „жените, които нямат съпруг и деца, живеят по-дълго и по-щастливо от  семейните”, се разпространи широко в медиите и социалните мрежи . Изявлението се основава на книгата Happy Ever After (името може да бъде преведено като: „И заживели щастливо след това”) от поведенческия психолог Пол Долан. \n В него той твърди, че е анализирал резултатите от проучване на американското Министерство на труда как живеят американците. Ново проучване обаче изненада аудиторията с резултатите си.  \n", "date": "2019.06.11", "title": "Ново проучване доказа по-щастливи ли са неомъжените жени!"}
{"url": "https://blitz.bg/kriminalni/nakazanie/sdt-reshi-sdbata-na-ralo-ralev_news678929.html", "text": "\n Кметът на район „Северен“ инж. Ральо Ралеви и соченият за негов съучастник Иван Делевски остават в ареста. \n Това решиха преди минути магистратите от Апелативния специализиран съд. Определението е окончателно, съобщава Марица. \n Припомняме, че прокуратурата настоя за налагане на най-тежката мярка спрямо двамата. Според свидетелските показания, проектът за процесния строеж не е имал сериозни пороци и е трябвало да бъде придвижен по-бързо, но е бил възпрепятстван. \n", "date": "2019.06.11", "title": "Съдът реши съдбата на Ральо Ралев"}
{"url": "https://blitz.bg/layfstayl/rok-tigritsata-milena-raztrsi-s-emotsionalen-apel-video_news678668.html", "text": "\n Певицата Милена от години насам държи винаги пръста си на \"спусъка на справедливостта\" за случващото се в нашата страна, пише  \nРок тигрицата не остава безучастна, особено когато става въпрос за живот. Тя разкри неподозирани факти за изключително нечовешки тормоз... \n", "date": "2019.06.11", "title": "Рок тигрицата Милена разтърси с емоционален апел (ВИДЕО)"}
{"url": "https://blitz.bg/layfstayl/iznenada-poshchalont-peyo-se-razvede-snimki_news678673.html", "text": "\n Пощальонът Пейо, който нашумя преди години в предаването \"Имаш поща\", обяви, че се е развел със съпругата си Мария след 19 години, пише \"Хотнюз\", цитиран от  . \nЧаровникът, който преди години се радваше на голямо внимание от страна на тв водещата Гала, поема по нов път в живота си, а причината ще ви смае. \n", "date": "2019.06.11", "title": "Изненада! Пощальонът Пейо се разведе! (СНИМКИ)"}
{"url": "https://blitz.bg/layfstayl/toto-se-izgavri-zhestoko-s-megz-snimki_news678685.html", "text": "\n Битката между Тото и Мегз става все по-гореща, нищо че от участието им във \"ВИП Брадър\" вече са минали месеци, пише \"Хотнюз\", цитиран от  \nОще след финала стана ясно, че напрежението между тях тепърва ще ескалира. Този път инициатор на скандала стана Тото, който така се изгаври с Мегз, че на нея едва ли скоро ще й мине. \n", "date": "2019.06.11", "title": "Тото се изгаври жестоко с Мегз (СНИМКИ)"}
{"url": "https://blitz.bg/obshtestvo/stolitsa/palezh-v-kabelna-shakhta-na-chez-ostavi-stolichniya-druzhba-bez-tok_news678943.html", "text": "\n Умишлен палеж на кабелна шахта на ул. „Цветан Лазаров“ в столичния кв. „Дружба“ предизвика повреда на кабелна линия и остави без електрозахранване около 5500 домакинства и фирми в района на ж.к. „Дружба 2“, кв. Гара Искър и 7-ми км. „ЧЕЗ Разпределение“ възстанови електрозахранването по алтернативно трасе. За умишления палеж са уведомени органите на МВР и представители на район Искър, пише  . \n По информация на жители от източния столичен квартал обаче от началото на юни по 4 часа на ден (по 2 часа сутрин и вечер) токът се спира. На телефона на ЧЕЗ се чува записан отговор на оператор, обясняващ, че става дума за авария. \n От пресцентъра на ерепето информираха, че дружеството извършва мащабна реконструкция на стойност 4,5 млн. лв. на подстанция „Фестивална“, която доставя електроенергия на кв. „Дружба“ и други столични квартали. За периода на изпълнение на подобни обекти се използва алтернативно електрозахранване на потребителите. Това води до риск от претоварване на мрежата и е възможно възникване на аварии, както се случи в кв. „Дружба“ предходни дни. Най-късно до средата на юли трябва да завършат основните работи по реконструкцията, които крият известни рискове от спиране тока. Завършването въпросния проект по план е към края на ноември, уточниха за „Монитор“ от ЧЕЗ. \n Оставяните без ток абонати на ерепето се питат по какъв начин ще бъдат компенсирани за причинените неудобства да бъдат оставени без ток, най-често сутрин при тръгване за работа и вечерно време, след като вече са в къщи. \n", "date": "2019.06.11", "title": "Палеж в кабелна шахта на ЧЕЗ остави столичния „Дружба“ без ток"}
{"url": "https://blitz.bg/obshtestvo/stolitsa/panika-na-tsentralna-gara-v-sofiya-teche-evakuatsiya_news678944.html", "text": "\n Сигнал за бомба затвори Централната гара в София , съобщава БНР. \n Полицията е получила сигнала тази вечер. В момента екипи на МВР проверяват района. \n Гарата е евакуирана. Не се допускат и автомобили, допълва радиото. \n От пресцентъра на МВР поясняват, че към 18.30 часа днес на телeфон 112 е получено злоумишлено телефонно обаждане за района на Централна жп гара в София. Веднага към мястото са насочени специализирани екипи. Предприемат се стандартни процедури в района и действия за изясняването на сигнала. \n", "date": "2019.06.11", "title": "Паника на Централна гара в София, тече евакуация"}
{"url": "https://blitz.bg/intsidenti/katastrofi/patrulka-v-chelen-sblsk-ss-100-kilogramov-gligan-uniformenite-si-vzekha-trupa-snimka_news678946.html", "text": "\n Диво прасе се оказа жертва на пътен инцидент тази нощ, след челен сблъсък с патрулен автомобил. Животното изскочило внезапно пред колата на униформените в района на пазарджишкото село Бяга, потвърдили от пресцентъра на МВР, цитирани от \"Трафикнюз\". По думите на очевидци, сблъсъкът бил неизбежен, а скочилото на пътното платно животно наподобявало \"почти 100-килограмов звяр\".  \n При инцидента няма пострадали хора. Предницата на автомобила обаче била тежко пострадала от неочаквания сблъсък.  \n Полицаите веднага уведомили колегите си за случилото се. На място пристигнал друг екип от РУ-Пазарджик, който се заел да извърши оглед на местопроизшествието. Уведомен бил и представител на местното горско стопанство. \n Именно горските прибрали животното. По-рано днес обаче те преотстъпили трупа на органите на реда. \"Уловът\" бил натоварен в багажника на автомобил и посрещнат на паркинга пред полицейското управление.  \n Вероятно след нужните изследвания, полицаите от Пазарджик ще направят пищен купон с деликатесното месо на глигана.  \n", "date": "2019.06.11", "title": "Патрулка в челен сблъсък със 100-килограмов глиган! Униформените си взеха \"трупа\" (СНИМКА)"}
{"url": "https://blitz.bg/obshtestvo/skrbna-vest-blgarskoto-kino-zagubi-yarka-lichnost_news678900.html", "text": "\n Режисьорът и университетски преподавател доц. Юлия Кънчева почина на 63 години. Тя е починала в болница в столицата, по-малко от месец преди рождения си ден, съобщава БГНЕС. \nЮлия Кънчева е родена на 1 юли 1956 г. в София. През 1980 г. дипломира кино и телевизионна режисура във ВИТИЗ „Кр.Сарафов”. \nТя е автор и режисьор на 17 документални филма, две телевизионни постановки, една игрално-документална новела, един телевизионен игрален филм в две части по 54 мин.; няколко телевизионни предавания за БНТ. Автор е също и на едноактна пиеса и два сценария за игрални филми. Има множество публикации в специализирания печат и пресата. \nЮлия Кънчева има редица номинации и престижни награди, сред които: номинация PRIX EVROPA за документалния филм “FOR SALE” – гр. Берлин, 2009г.; Специалната награда на журито на МФФ ”Златен Витяз” – гр. Москва, 2007г. за филма „Черният път на Христовите невести”.; Главна награда за документален филм “СРЕБЪРЕН ДРАКОН” на Международния фестивал в гр.Краков – Полша, 1989г. за филма “Животът е пред нас”.; Наградата на публиката и наградата на “Сейко” на Световния фестивал в Токио – 1989г. за филма “ Без упойка”.; Наградата на PRIX EVROPA – гр. Страсбург, 1989г. за филма “ Без упойка”.;Награда за режисура „Златна пролет” за филма “Галоп, галоп…” – 1983г.;Две национални награди за режисура и дебют за филма “Галоп, галоп…” – 1984г. \nОт 2000 г. е щатен преподавател в департамент „Кино, реклама и шоубизнес” на Нов Български Университет. \nТворчеството на Юлия Кънчева е представяно като специално събитие в Музея на жените в изкуството във Вашингтон, Д.С. – 2002г. и в Културния център на България в гр. Берлин – 2009г., както и през 2011г. \nПрез 2016 г. тя представи авторския документален филм „В огледалото”. \nПогребението ще е в петък, 14 юни, от 13.30 часа в църквата Св. София.\n", "date": "2019.06.11", "title": "Скръбна вест! Българското кино загуби ярка личност"}
{"url": "https://blitz.bg/obshtestvo/ptnata-politsiya-obyavi-nachaloto-na-poreditsa-ot-letni-aktsii-katadzhiite-shche-debnat-za_news678922.html", "text": "\n От 3 до 9 юни бе проведена специализирана полицейска операция на Пътна полиция по линия на Tispol, която покри територията на всички европейски страни. Основният акцент бе установяването на водачи, управляващи автомобили след употребата на алкохол и наркотици. Проверени бяха над 20 000 водачи на превозни средства. В 200 случаи е установена употреба на алкохол и 50 на наркотици. Това обяви инспектор Илия Георгиев от Пътна полиция, предаде Novini.bg. \nЗа сравнение, миналата година са били проверени около 19 000 са проверени миналата година, посочи той. \nОт изнесената информация стана ясно, че 300 души са управлявали без сключена задължителна застраховка \"Гражданска отговорност\", на около 500 са отнети шофьорските книжки, поради това, че не са заплатили глобите си в срок, 9 са обявени за издирване и са връчени около 310 електронни фиша на водачи и 300 електронни фиша на пътниците. \nОт Пътна полиция призоваха всички участници в движението да спазват правилата за движение. \nОтчетено бе, че повишаването на пътната безопасност е основен проблем, който ние сами можем да решим. \nПодобни акции се предвиждат и през летния сезон, предупредиха от КАТ. \nМария Ботева от Пътна полиция, коментира, че и това лято се предвиждат множество полицейски акции. Част от тях са насочени към защита на децата през лятото. От 1 юни започна акция „Ваканция. Да пазим живота на децата на пътя“ и „Безопасно лято“. \nОсобено силно е полицейското присъствие в района на учебните заведения, за да се обезпечи живота и здравето на децата. „Прави впечатление, че родителите не използват обезопасителните колани и столчета за деца в автомобила, освен това спират върху пешеходните пътеки, пречейки на другите деца-пешеходци. Призивът ми е да бъдем родители за всички деца и да се отнасяме с уважение към всички участници в движението. Затова да подберем правилното място за спиране. Децата не знаят от коя страна е правилно да се слиза, а именно от дясно в близост до тротоара“, обясни Ботева. \nПредстоят и засилени проверки на автобусите, возещи деца на екскурзии през лятото. \nДруг проблем е, че собствениците, които предоставят мотопеди и други атракциони, не изискват от туристите свидетелства за правоспособност, както и не се поставя защитна каска. \nПрез летните месеци голяма част от пострадалите деца при катастрофи са се возили при свои близки и родители. Най-голяма част от децата, пострадали или загинали, са били пътници. Най-вече между 10 и 14 години. Не винаги шофьорът е виновен за настъпилото ПТП, важно е да разберем, че не сме сами на пътя и да пазим не само себе си, но и останалите. Най-честата грешка е неизползването на колани, а в по-малките населени места и возенето на деца на предните седалки, отчитат още от Пътна полиция.\n", "date": "2019.06.11", "title": "Пътната полиция обяви началото на поредица от летни акции, катаджиите ще дебнат за..."}
{"url": "https://blitz.bg/layfstayl/skorost/prevozno-sredstvo-shokira-vodachite-i-gi-nakara-da-si-trkat-ochite-nevyarvashcho-video_news678446.html", "text": "\n Желанието на автомобилните ентусиасти някак си да се откроят на пътя води до например появата на пикапи с двигатели от косачки или обвити с дърво седани. Но тази двойка, както се казва, постави всички в джоба си. \nНа пръв поглед може да изглежда, че необичайното превозно средство се управлява от известни шоумени, но всъщност журналистите все още не са успели да разберат кой е авторът му. \n \n", "date": "2019.06.11", "title": "Превозно средство шокира водачите и ги накара да си търкат очите невярващо (ВИДЕО)"}
{"url": "https://blitz.bg/analizi-i-komentari/zakharieva-skastri-makedontsite-ne-iskame-da-promenyat-istoriyata-a-da-kazhat-istinata-gotse-delchev-e-blgarin_news678812.html", "text": "\n Не искаме Северна Македония да променя историята, а да каже истината. Това заяви вицепремиерът и министър на външните работи Екатерина Захариева. \n„Няма как да направиш компромис с истината. Аз много пъти съм казвала, че ние не искаме да правим компромис с истината. Той и самият Гоце Делчев е казвал много пъти, че е българин. Това, което за мен е абсурдно и подчертавам, че не е предложение на тяхното правителство, беше за общото празнуване на Гоце Делчев на 7 октомври. Много българи дори не я знаят тази дата, тя е най-голямото предателство и няма как да го честваш“, посочи външният министър и обясни, че на 7 октомври под натиск на Сталин Георги Димитров изпраща костите на Гоце Делчев в Скопие. „Това предложение е абсурд“, коментира Захариева пред bTV. \nТя посочи, че правителствата на България и Северна Македония биха искали да видят много по-бързи темпове в работата на Комисията по исторически въпроси. „Защото те продължават да лъжат децата си, а няма как да се опитваме да ги възпитаваме във фалшив национализъм. България няма претенции към историята на Македония след 1944 г.“, коментира тя. \n„За изминалите 30 години не сме имали такова развитие между двете държави, каквото се случва през последните няколко години“, посочи външният министър.  \nПо думите й, преговорите били трудни, но се виждала промяна в отношенията. „Но те трябва да кажат истината. Ние не искаме да променят историята, а просто да кажат истината. И затова толкова се фокусираме върху учебниците - защото докато продължават да възпитават учениците си във фалшив национализъм, нищо няма да се промени. Въпросът е да започне промяна в манталитета“, подчерта тя. \n„Дали ще има промени в кабинета и в ГЕРБ може да каже само премиерът Бойко Борисов. Промените в едно правителство и партия са нещо напълно нормално. Мисля, че сме близо до договорка за изтребителите F-16. Цената, която се споменава в медиите, не е крайната. Тепърва предстоят още преговори. Процедурата в САЩ е много по-различна отколкото в България. Българските летци заслужават най-доброто и аз съм убедена, че ще го получат“, каза още външният ни министър. \n„В България нямаме регистрирани бойци, които са се сражавали в Сирия или Ирак на страната на „Ислямска държава“. Това, че ИД е разгромена не означава, че битката е спечелена. Всички трябва да бъдем много внимателни“, каза Захариева, коментирайки темата с вербувания от \"Ислямска държава\" 16-годишен ученик от Пловдив. \n \n", "date": "2019.06.11", "title": "Захариева скастри македонците: Не искаме да променят историята, а да кажат истината - Гоце Делчев е българин!"}
{"url": "https://blitz.bg/analizi-i-komentari/prof-antoaneta-khristova-predupredi-ako-gerb-vzeme-strana-v-sporovete-mezhdu-obedineni-patrioti_news678834.html", "text": "\n Ако ГЕРБ вземе страна в споровете между малката коалиция „Обединени патриоти“, има възможност конфликтът да се разрасне. Това каза политическият психолог проф. Антоанета Христова, цитирана от \" .  \nТя коментира и предложението на лидерът на Атака Волен Сидеров за оставката на лидерът на ВМРО Красимир Каракачанов. „В момента темите за прайда и закупуването на F-16 са несериозни за искане на оставка на Красимир Каракачанов. За мен това са повече PR-ски изхвърляния, отколкото стъпки, които реално ще бъдат направени“ каза тя. \nСпоред проф. Антоанета Христова нито една от политическите партии в малката коалиция нямат интерес от предсрочни избори и да показват неустойчивост. Проблемите на трите партии трябва да се решат вътре в коалицията, уточни тя. \nНито един от лидерите на тези партии няма да се оттегли и трябва да намерят начин за мирно съвместно съществуване. ВМРО въпреки успеха на изборите е нужно да докажат устойчивост, а не случайност на избора, каза още проф. Христова. \n", "date": "2019.06.11", "title": "Проф. Антоанета Христова предупреди: Ако ГЕРБ вземе страна в споровете между „Обединени патриоти\"..."}
{"url": "https://blitz.bg/politika/bsp-stara-zagora-prizova-korneliya-ninova-da-ottegli-ostavkata-si_news678843.html", "text": "\n Лидерът на социалистите Корнелия Нинова да оттегли оставката си. \nЗа това призова Общинският съвет на БСП-Стара Загора на разширено заседание, което отчете действията в предизборната кампания за ЕП, съобщиха от пресцентъра на партията. „Резултатите от евроизборите не са повод за подобен акт. БСП е единствената партия, която повиши подкрепата си, въпреки че остана втора политическа сила”, направиха равносметка членовете на партийния съвет, които анализираха в детайли резултатите.  \nВ дискусия те изразиха своето несъгласие и заявиха, че Нинова трябва да остане начело на партията, за да води БСП към успешни местни избори.  Членовете на общинското ръководство с притеснение и загриженост обсъдиха темите за вътрешно партийно разделение и се обявиха за действия, които да обединяват и  обновяват партията. \n", "date": "2019.06.11", "title": "БСП Стара Загора призова Корнелия Нинова да оттегли оставката си!"}
{"url": "https://blitz.bg/politika/borisov-zaryaza-dzhipa-kray-pazardzhik-i-se-metna-na-video_news678854.html", "text": "\n Министър-председателят Бойко Борисов направи оглед на приемното здание на гара Пазарджик. Гарата в Пазарджик е финансирана по Оперативна програма „Транспорт“ на стойност 3,63 млн. лв., от които 3,085 млн. лв. са от ЕС.  \nТя е завършена за 9 месеца в периода януари-септември 2014 г. Преди началото на проекта през гарата са минавали 231 000 пътници годишно. След модернизацията на гарата и на жп отсечката Септември - Пловдив броят на пътниците е нараснал на 260 000 души.  \nОт гара Пазарджик премиерът Борисов се качи на влак, с който ще премине по трасе за скоростно движение, изградено по европейските стандарти за проектиране на скоростни линии за пътнически превози.  \n\"Пътуваме с новия влак по високоскоростната отсечка от Пазарджик до гара Тодор Каблешков. След ремонта на линията, влаковете могат да развиват скорост до 160 км. /ч.\", съобщи министър-председателят на профила си във Фейсбук и постна видео, запечатало пътуването.  \n  \n", "date": "2019.06.11", "title": "Борисов заряза джипа край Пазарджик и се метна на... (ВИДЕО)"}
{"url": "https://blitz.bg/politika/opredelikha-tochnata-data-za-predsrochnite-izbori-v-grtsiya_news678883.html", "text": "\n Парламентарните избори в Гърция ще се проведат на 7 юли. Те ще се организират след загубата на управляващата партия на евроизборите, за да бъде избегнат продължителен период на политическа нестабилност, съобщава „Български новини“. \n  \nГръцкият президент Прокопис Павлопулос прие искането да свика предсрочни парламентарни избори, което беше представено пред него от премиера на страната Алексис Ципрас. Павлопулос одобри искането, позовавайки се на член 41, параграф 2 от гръцката конституция. \n  \nЦипрас поиска от президента да разпусне парламента и да свика предсрочни избори, за да бъде избегнат продължителен период на политическа нестабилност в Гърция, който ще навреди на икономическото ѝ възстановяване. Двамата се срещнаха днес в президентската резиденция. \n  \n„След евроизборите има усещане, че Гърция се намира в продължителен кампаниен период от близо четири месеца, за който съм длъжен да забележа, че създава възможни опасности за гръцката икономика. \n  \nКато се има предвид, че в момента сме навлезли в един цикъл на нормалност, това при никакви обстоятелства не бива да бъде прекъсвано, тъй като би било знак, че жертвите и усилията на гръцкия народ са застрашени”, заяви Ципрас, мотивирайки искането си за предсрочни избори. \n  \nМинистър-председателят реши да изтегли парламентарните избори по-рано, след като партията му СИРИЗА понесе тежко поражение на вота за Европейски парламент миналия месец. Основната опозиционна сила в Гърция – консервативната Нова демокрация, спечели изборите с преднина от 9,5%. \n  \nПо-рано правителството съобщи, че иска предсрочните избори да бъдат насрочени за 7 юли. Проучванията сочат, че Нова демокрация вероятно ще спечели и тези избори. \n  \nФинансовите пазари приветстваха перспективата за вота, като гръцките ценни книжа достигнаха 13-месечен максимум днес, покачвайки се с 3,3%. \n \n", "date": "2019.06.11", "title": "Определиха точната дата за предсрочните избори в Гърция"}
{"url": "https://blitz.bg/layfstayl/unizikha-zhestoko-slavena-vtova-miskata-be-natirena-publichno-ot-snimki_news678651.html", "text": "\n Славена Вътова набързо си навлече гнева на продавачка на пазара с това, което й каза, пише \"Уикенд\", цитиран от  \nИ въпреки че в случая миската има пълно основание за тази си реакция, накрая остана обидена и с пръст в уста. \n", "date": "2019.06.11", "title": "Унизиха жестоко Славена Вътова! Миската бе натирена публично от... (СНИМКИ)"}
{"url": "https://blitz.bg/politika/ataka-pita-fandkova-kakvo-ni-struva-gey-paradt-v-sofiya_news678867.html", "text": "\n Общинският съветник от „Атака” в София Станил Станилов очаква отговор от столичния кмет Йорданка Фандъкова на редица въпроси, свързани с провелия се гей парад в събота. \nТой се интересува на каква стойност и за чия сметка са разходите по охраната на шествието в столицата. \nМестният парламентарист настоява да разбере и кой е определил маршрута на парада, който започна и мина покрай знакови за българската история паметници. \n„Защо беше ограничено за гражданите на София и нейните гости изконното човешко право на свободно придвижване в центъра на столицата”, пита остро Станилов. \nТой очаква от Фандъкова писмен отговор на въпросите му. \nПрипомняме, че в събота Волен Сидеров, депутати от „Атака”  и симпатизанти на партията направиха жива верига около паметника на Апостола на свободата Васил Левски в София и не позволиха парадът на хомосексуалността да премине покрай тази светиня за българския народ. \n \n", "date": "2019.06.11", "title": "„Атака” пита Фандъкова: Какво ни струва гей парадът в София?"}
{"url": "https://blitz.bg/politika/ataka-pita-fandkova-kakvo-ni-struva-gey-paradt-v-sofiya_news678866.html", "text": "\n Общинският съветник от АТАКА в София Станил Станилов очаква отговор от столичния кмет Йорданка Фандъкова на редица въпроси, свързани с провелия се гей парад в събота. \nТой се интересува на каква стойност и за чия сметка са разходите по охраната на шествието в столицата. \nМестният парламентарист настоява да разбере и кой е определил маршрута на парада, който започна и мина покрай знакови за българската история паметници. \n„Защо беше ограничено за гражданите на София и нейните гости изконното човешко право на свободно придвижване в центъра на столицата”, пита остро Станилов. \nТой очаква от Фандъкова писмен отговор на въпросите му. \nПрипомняме, че в събота Волен Сидеров, депутати от АТАКА и симпатизанти на партията направиха жива верига около паметника на Апостола на свободата Васил Левски в София и не позволиха парадът на хомосексуалността да премине покрай тази светиня за българския народ. \n \n", "date": "2019.06.11", "title": "АТАКА пита Фандъкова: Какво ни струва гей парадът в София?"}
{"url": "https://blitz.bg/politika/borisov-razgleda-unikalen-transporten-obekt-na-zhp-gara-todor-kableshkov-snimki_news678875.html", "text": "\n Премиерът Бойко Борисов посети намиращия се в близост до жп гара Тодор Каблешков Интермодален терминал Пловдив (ИМТ), съобщиха от пресслужбата на Министерски съвет.  \nИМТ Пловдив е даван за пример за най-успешното публично-частно партньорство в България, като обемът на товарите през последната година надвишава трафик прогнозите по проекта. Към момента се обработват около 40 000 TEU (товарни контейнери) годишно, а пълен капацитет на работа се очаква да бъде достигнат през 2020 г. Дневно се обработват 1,5-2 влака в посока от и към Турция. \n  \nИМТ Пловдив създава условия за оптимално взаимодействие и интеграция на различните видове транспорт и по този начин подобрява интермодалността в югоизточния регион на ЕС. Чрез проекта се създават оптимални условия за подобряване на екологичната обстановка в страната, подпомага се транспортния и логистичен сектор, което дава сериозен тласък в общото икономическо развитие на регионално и национално ниво. \n  \nПроектът е финансиран по Оперативна програма „Транспорт“ с обща стойност 11,9 млн. лв., от които 2,1 млн. безвъзмездна помощ от ЕС. Изграден е в периода май 2015 – март 2017 г., а през декември 2017 г. е отдаден на концесия. \n  \nТерминалът се намира до жп гара Тодор Каблешков, която е част от железопътен възел Пловдив и е разположена на магистралната жп линия София-Пловдив. Върху площ от 71 450 м² са изградени терминална площадка за товаро-разтоварни операции на контейнери от вагон на автомобил и обратно,  площадка за складиране на контейнерите, площ за повредени контейнери и техника, специални места за хладилни товарни единици, административна сграда за обслужване на клиентите, площи за митнически контрол и митнически склад, зона за обслужване на мобилната техника на терминала, паркинги за товарни и леки автомобили и контролно-пропускателен пункт. \n  \n \n \n \n \n \n", "date": "2019.06.11", "title": "Борисов разгледа уникален транспортен обект на жп гара Тодор Каблешков (СНИМКИ)"}
{"url": "https://blitz.bg/politika/borisov-razkri-kak-vrvyat-pazarltsite-za-f-16-video_news678889.html", "text": "\n Като искаш да членуваш в НАТО, трябва да имаш надеждна система за сигурност – кораби, авиация и сухопътни сили. Така че – купуваме и пазарим. Нищо не е приключило. Това заяви пред журналисти министър-председателят Бойко Борисов.  \n\"Пазарим се, това е точната дума, за максимално намаляване на цената на самолетите, за да имаме най-надеждната авиация.Когато имаш голям клас изтребители. Тогава влизаш в други планове на НАТО. Всички в НАТО я знаят нашата фрегата, белгийската, и когато има учения на военноморски сили, тя винаги е там\", добави той. \n„Службите направиха всичко каквото трябва”, каза Борисов във връзка с 16-годишния ученик от Пловдив, вербуван от джихадистите от „Ислямска държава”. „И ви съветвам – по-малко коментари, а да гледате повече картина, която ви показах. \n  \n", "date": "2019.06.11", "title": "Борисов разкри как вървят пазарлъците за F-16 (ВИДЕО)"}
{"url": "https://blitz.bg/layfstayl/izvestnite-rozhdenitsi-na-11-yuni_news678792.html", "text": "\n  Днес повод за празнуване и почерпка имат: \n  У нас: Ана Баракова , бивш депутат. Бисер Михайлов , областен управител на Благоевград Петко Маринов , треньор по баскетбол Проф. Симеон Тасев , юрист \n  По света: Брайън Перо , канадски фентъзи писател, автор на известната у нас поредица книги “Амос Дарагон“ Джеки Стюърт ,    бивш шотландски пилот от Формула 1, трикратен световен шампион – през 1969, 1971, 1973 г. Джошуа Джаксън , канадско-американски актьор, най-известен с ролите на Чарли Конуей в поредицата „Великите патета“, Пейси Уитър в телевизионния сериал „Кръгът на Доусън“ и Питър Бишъп в сериала „Експериментът“. Жан Алези , бивш френски пилот от Формула 1 Клеър Холт , австралийска актриса. Най-известните ѝ роли са на Ема Гилбърт в сериала „H20: Просто добави вода“ и на Ребека Майкълсън в сериала „Древните“ и в същата роля в „Дневниците на вампира“ Кристоф Льометр , френски лекоатлет, спринтьор, първият бял лекоатлет, бягал 100 м под десет секунди Питър Динклидж , американски театрален и филмов актьор, носител на „Златен глобус“ и по две награди „Еми“ и „Сателит“. Известни филми с негово участие са „Човешката природа“, „Ласи“, „Виновен“, „Хрониките на Нарния: Принц Каспиян“, „Рицари от съвремието“ и сериалите „Аз съм с нея“, „Клъцни/Срежи“, „Рокфелер плаза 30“. Високият 135 см. актьор изигра великолепно ролята на джуджето Тирион Ланистър в „Игра на тронове“ и го превърна в един от най-обичаните и обсъждани персонажи Робин Уорън,  австрийски патолог, Нобелов лауреат, преоткрил бактерията Хеликобактер пилори, която е виновник за язви, гастрит и дуоденит, а може би и рак на стомаха Хю Лори ,   британски актьор, популярен у нас като д-р Грегъри Хаус в „Д-р Хаус“ Шая Лебьоф,   американски актьор и режисьор, носител на награди Еми и БАФТА. Известни филми с негово участие са „Ангелите на Чарли: Газ до дупка“, „Аз, роботът“, „Константин“, „Трансформърс“, „Трансформърс: Отмъщението“, „Трансформърс 3: Тъмната страна на Луната“, „Индиана Джоунс и кралството на кристалния череп“, „Уолстрийт: Парите никога не спят“ и други. \n \n", "date": "2019.06.11", "title": "Известните рожденици на 11 юни"}
{"url": "https://blitz.bg/layfstayl/sanya-borisova-udari-dnoto-nyama-da-povyarvate-koy-ya-izdrzha_news678572.html", "text": "Саня Борисова щеше да умре от глад, ако не беше нейната сестра, убедени са хора от родния на актрисата град Видин. Вече близо 2 години тя се чудела как да свързва двата края, след като мъжът й Ники Илиев решил да сложи край на брака им. Благодарение на сестра си обаче успяла да се отлепи от дъното.\nКакто обикновено става с жените, които градят кариера благодарение на мъжете си, кризата в личния живот на Саня бързо довела и до сериозен финансов срив. Дълго познатите на актрисата се чудели от какво живее тя, след като роднините на бившия й съпруг отрязали всички контакти с нея и я оставили без работа. Оказва се, че основният й източник на доходи в момента е нейната сестра Ирена, която е манекенка в Дубай, пише \"Уикенд\". \nМомичето изкарвало луди пари от реклами на световно известни компании. Това личи от луксозния начин на живот, който демонстрира. Говори се, че лети само в първа класа и то с арабските авиолинии, които се славят като най-луксозните в света. Редовно е гост на партита на модни марки като „Шанел” и „Версаче”, а в България идва рядко, само за кратки срещи с роднините. Със Саня обаче поддържали тясна връзка чрез социалните мрежи и всеки път, когато си звънели, пишман актрисата се оплаквала, че няма работа и е на червено.  В крайна сметка Ирина, която в Дубай е популярна като Рене, задействала връзки, за да извади сестра си от дупката . Уредила й три договора за реклама като инфлуенсър. В момента Саня е ангажирана да пуска в социалните мрежи снимки с продуктите на трите фирми, за което получавала хонорари. Това обаче далеч не бил основният й източник на доходи. Всъщност парите, с които живеела, идвали най-вече от спечеленото от сестра й. „Саня отдавна е на хранилка при Ирина. Тя й праща поне по 2000 лева всеки месец, отделно я обзавежда със скъпи дрехи, обувки и козметика, които получава като манекенка от различни фирми. Но Саня пак не е доволна”, твърдят хора от Видин.  Бившата г-жа Илиева не искала подаяния,  а мечтаела сама да трупа пачки по примера на сестра си. Напоследък тя се е отдала на опити да става инфлуенсър, след като никой вече не я иска като актриса. Освен това правела сериозни напъни да пробие в арабския свят, където синеоките блондинки като нея са издигнати на пиедестал. Засега обаче е много далеч от успеха на своята родственица. Рене има близо 360 хиляди последователи в Инстаграм, докато тези на Саня са малко над 17 хиляди. Оттам и цената й като инфлуенсър е доста незначителна.\n", "date": "2019.06.11", "title": "Саня Борисова удари дъното! Няма да повярвате кой я издържа"}
{"url": "https://blitz.bg/layfstayl/izvesten-muzikant-se-prebi-na-stsenata-v-sandanski_news678821.html", "text": "\n Третото издание на BG Music Festival е вече в историята, а най-добрите участници си тръгнаха със статуетки. Един от музикантите обаче до такава степен се развълнува на сцената, че оплете краката си в кабелите на земята и се сгромоли пред публиката в летния театър в Сандански.  \nПодскачането на музиканта до такава степен изнерви снимачния екип, че от самото начало на изпъленнието те очакваха да завърши с гаф. И не след дълго, излязъл от позволените параметри на сцената, той се озова на земята. А на следващия ден, на награждаването, се появи с множество рани по ръцете и колената.  \n", "date": "2019.06.11", "title": "Известен музикант се преби на сцената в Сандански"}
{"url": "https://blitz.bg/layfstayl/azis-progovori-za-tseluvkata-s-rut-koleva-snimkavideo_news678887.html", "text": "\n Певицата Рут Колева клекна пред чалгата и се снима в последния клип на Азис. Нещо повече, виждаме я в интимни сцени с Краля на фолка. Нейните фенове се възмутиха от постъпката й, след като години наред бе против този стил на музика.   \nСега Рут е решила да се продаде на чалгата и да участва в доста скандално видео на един от най-явните представители на тази музикална индустрия. А целувката им уста в уста смути дори най-заклетите им почитатели.  \n", "date": "2019.06.11", "title": "Азис проговори за целувката с Рут Колева (СНИМКА/ВИДЕО)"}
{"url": "https://blitz.bg/layfstayl/silviya-katsarova-s-prvi-dumi-sled-operatsiyata_news678878.html", "text": "\n Cилвия Kaцapoвa ce peши нa гoлямa пpoмянa във външния cи вид, мaĸap и нa тaзи възpacт. Πeвицaтa e c нoв нoc, ĸoйтo cтpyвa мнoгo пapи. \nEcтpaднaтa звeздa Cилвия Kaцapoвa, ĸoятo гoдини нapeд cтpaдaшe oт гoлeмия cи нoc, нaй-нaĸpaя ce пpecтpaши и гo oтpязa. \n \n", "date": "2019.06.11", "title": "Силвия Кацарова с първи думи след операцията"}
{"url": "https://blitz.bg/layfstayl/milko-kalaydzhiev-vze-vazhno-reshenie-za-mustaka-si_news678655.html", "text": "\n Милко Калайджиев реши да направи коренна промяна на емблематичния си мустак. След десетилетия на сцената, след силен сезон в „Като две капки вода“, където зае почетното трето място, той се реши на нова стъпка във визията си. \nПризнава, че не се ядосва, защото всички болести идват от това. „Усмивката е голяма работа. Всичките ми бръчки са от това“ – споделя той в „Събуди се“. \n", "date": "2019.06.11", "title": "Милко Калайджиев взе важно решение за мустака си"}
{"url": "https://blitz.bg/layfstayl/shokirashchata-istina-za-salatata-tsezar-video_news678639.html", "text": "\n Обграден от малки магазинчета, сегии за сувенири, аптеки с евтини лекарства и какво ли още не, на булевард „Революция“ в един далечен град се намира ресторант-барът „На Цезар“ (Caesar’s Restaurante-Bar).  \nРесторантът е разположен на централната пешеходна улица в града още от 1927 година. Пред него има две палми, които леко закриват надписа “Caesar’s”, а във вътрешния двор виси черно-бял портрет на създателя на ресторанта Чезаре Кардини. Отдолу има надпис – „Родно място на легендарната салата „Цезар“. \nИсторията на прочутото ястие е удивителна. През 40-те години списание „Гурме“ го нарича „гастрономическия връх на нашето време“. През 1953 година е обявено за „най-великата рецепта, създавана в Америките през последните 50 години“ от Международното общество на епикурейците в Париж.  \n", "date": "2019.06.11", "title": "Шокиращата истина за салатата „Цезар“ (ВИДЕО)"}
{"url": "https://blitz.bg/obshtestvo/prevratt-na-9-yuni-1923-g-vodi-do-desetiletiya-bratoubiystva_news678881.html", "text": "Нека започнем тази публикация с един цитат на Ромен Ролан - френски писател, идеалист, пацифист, антифашист, романист, носител на Нобелова награда за литература: “Занаятът на интелектуалците е да дирят истината сред погрешните представи”.\nПревратът на 9 юни 1923 г. свали правителството на БЗНС, начело с Александър Стамболийски, което бе установено след честно спечелени избори. Срещу управлението на БЗНС негодуваха дейци на ВМРО, пенсионирани и действащи военни, някои от които (като генерал Иван Вълков) бяха участвали в обсадата и превземането на Одрин през 1913 г., не прави това управление незаконно или антинационално. \nПоследвалите преврата юнски бунтове бяха справедливи и законни, защото целяха свалянето на сговористките метежници, начело с проф. Александър Цанков, и връщане на законната власт. \nЪрнест Хемингуей пише в един свой репортаж от посещение в България: \n“Стамболийски беше свален от старите прогермански армейски офицери, рушветчии, политически интриганти и от български интелектуалци, което в България означава хора, поели достатъчно знания, за да загубят способността да бъдат повече честни. Стамболийски беше убит от хората, които доведоха до пълна разруха страната, която той се опитваше да спаси. Борис е все още цар, но действията му се контролират от Фердинанд и съветниците на старата Лисица”. \nОчевидно, ако законното правителство на Стамболийски не беше свалено насилствено, не би имало нито юнски бунтове, нито Септемврийско въстание, нито атентат в “Света Неделя” (16 април 1925 г.), нито бял или червен терор. \nВпрочем, родено като реакция на насилията и беззаконието, Септемврийското  въстание, избухнало на 23 септември 1923 г., не целеше установяването на съветска власт, а работническо-селско правителство. \nДейци на БКП и БЗНС биваха избивани и преди, и след атентата. Колкото и да се осъжда авантюрата на левите, червеният терор бе отговор на белия терор след 9 юни 1923 г., юнските бунтове и Септемврийското въстание от 23 септември 1923 г. \nКървавият атентат в църквата “Света Неделя”, дело на терористична комунистическа група, отнел живота на стотици офицери - герои от войните за национално обединение и невинни граждани, отприщва ответен удар на властта. Започва “нощта на дългите ножове”... “Клаха народа си, както турчин не го е клал!” - пише Антон Страшимиров. И отбелязва: “Убиха и брат ми”. Българските поети и интелектуалци и техните убийци \nЕдин от първите, които реагират на фашисткия терор в България през 1923-1925 г., е големият френски общественик Анри Барбюс. През есента на 1925 г. той създава “Комитет за защита на жертвите на фашизма и белия терор в балканските държави”. Оглавявана пак от Барбюс комисия пристига в България през декември 1925 г., за да установи на място истината за трагичните събития по това време. След завръщането си Барбюс написва потресаващата документална книга “Палачите”. Той пише: \n“Някои изчисляват броя на жертвите на правителствения терор в България, след като на власт идва правителството на Цанков, на около 18 000 убити. Това, мисля, са цифрите, посочени от г-н Вандервелд (белгийски политик, водач на Белгийската работническа партия и на Втория интернационал - б. ред). Почти същите цифри дават най-сигурните и авторитетни свидетели, с които се срещнах. Видна независима личност в София, по чудо все още на свобода, уверява, че след държавния преврат (юни 1923 г.) са убити 15 000 души, а след атентата - още 5000” (с.48). \nБарбюс цитира и страшната секретна заповед на министъра на войната ген. Иван Вълков, издадена преди атентата в катедралата “Св. Неделя”, в която между другото се казва: \n“Необходимо е преди всичко да се ликвидират интелектуалците - най-способните и смели привърженици на тези идеи. В най-кратък срок трябва да се изработят списъци на тия хора, за да може в даден момент да се избият техните водачи - виновни или невинни. Навсякъде, където избухват смутове, безмилостно да се унищожават всички затворници, заговорници, техните съучастници и ония, които ги укриват. По същия начин трябва да се третират техните семейства и да се изгарят техните къщи” (с.50).; \nИзтреблението на хората се разширява под измамническия знак на борбата срещу червения терор под предлог на заговори, съзаклятничества и бунтове (изопачени или провокирани с определена цел) - чрез набези в селата и засади в градовете, чрез “законни” и незаконни екзекуции. Бивши министри, депутати, активни партийни дейци, офицери, свещеници, адвокати, лекари, чиновници падаха един след друг или на групи. В цели книги са събрани техните имена, възраст и ужасяващи подробности за агонията им...”. \n“Сега имаме доказателства, че журналистът Хербст е бил изгорен жив в пещта на Обществената безопасност в София (същата сграда, която е била конфискувана от голямата кооперация “Освобождение”). ... Той постоянно се противопоставял на правителството и поместил в своя вестник “Вик” статия, която не се харесала на “високо място” (с.64). \n“Пред мен е списъкът на 36 видни български журналисти, главни редактори или известни сътрудници на вестници и списания, убити без съд и присъда. Поетът Гео Милев, съден за своя поема, беше оправдан и освободен, но след това жестоко осакатен и убит... Интелектуалците бяха покосени по силата на този господстващ принцип. Загинаха стотици учители, над четиридесет депутати и бивши министри, офицери, инженери, лекари, свещеници” (с.75). \nПропадат безследно в полицейски участъци и в казарми или са простреляни по улиците от наемни убийци такива светли умове и талантливи творци като Тодор Страшимиров, брат на видния писател Антон Страшимиров, Петко Д. Петков, Васил Пундев, Николай Петрини, Вълчо Иванов, Васил Карагьозов, Гео Милев, Христо Ясенов, Сергей Румянцев, Иван Минков и много други... \nСрещу изстъпленията на шпиц командите издигат своя гневен протест изтъкнати представители на световната култура,като писателите Ърнест Хемингуей, Максим Горки, Анри Барбюс и Ромен Ролан и други. \nВ тези страшни дни и нощи, когато черните камионетки на смъртта обикалят като зловещи призраци на смъртта улиците на София, един смел публицист с изтънчени европейски маниери не си затвори очите, както някои други, и заклеймява терора. Този журналист е Йосиф Хербст - главен редактор на вестник “АВС”, зет на Екатерина и Петко Каравелови. \nБезпощадната му ирония е като “трън” в очите на военните, извършили деветоюнския преврат срещу земеделското правителство на Александър Стамболийски, и те решават съдбата му. След неговата смърт съпругата му Виола Каравелова не се примирява със загубата и полудява. \nДнес онова стъклено око на поета Гео Милев, по което разпознават тленните му останки в общия гроб през 50-те години на миналия век в Илиянци, още ни гледа и държи съвестта ни нащрек! През територията на мъртвите поети се стъпва тихо, на пръсти. Шапките се свалят и всеки сам остава със съвестта си! \nИсторията, действителната, а не преправяната според конюнктурата, оценява всеки според неговия принос за прогреса на страната и човечеството. Подготви Мишо ТРЕНДАФИЛОВ  \n", "date": "2019.06.11", "title": "Превратът на 9 юни 1923 г. води до десетилетия братоубийства"}
{"url": "https://blitz.bg/obshtestvo/stolitsa/ogromna-avariya-v-kabelna-shakhta-na-chez-v-stolichniya-kvartal-druzhba_news678884.html", "text": "\n Умишлен палеж на кабелна шахта на ул. \"Цветан Лазаров\" в столичния квартал \"Дружба\" предизвика повреда на кабелна линия, съобщиха от пресцентъра на ЧЕЗ България.  \nАварията е предизвикала спирането на електрозахранването на около 5500 домакинства и фирми в района на ж.к. \"Дружба\" 2, кв. \"Гара Искър\" и 7-ми км. ЧЕЗ Разпределение е възстановило електрозахранването по алтернативно трасе. \nЗаради пожара в шахтата са засегнати и други електропроводни линии. Дружеството е започнало незабавно ремонтни дейности. В тази връзка са възможни временни смущения на електрозахранването, за да се обезопасят повредените кабели и да се гарантира животът и здравето на служителите на компанията, допълниха от ЧЕЗ. \nЗа умишления палеж са уведомени органите на МВР и представители на район \"Искър\". В момента ЧЕЗ Разпределение извършва мащабна реконструкция за 4,5 млн. лв. на подстанция \"Фестивална\", която доставя електроенергия на кв. \"Дружба\" и други столични квартали. За периода на изпълнение на подобни обекти се използва алтернативно електрозахранване на потребителите. \nТова води до риск от претоварване на мрежата и е възможно възникване на аварии, както е станало в кв.\"Дружба\" предходни дни. Посегателства върху съоръжения от мрежата са сериозна заплаха за сигурността на алтернативното захранване и увеличават риска от аварии и неудобства за клиентите, пише още в съобщението.\n", "date": "2019.06.11", "title": "Огромна авария в кабелна шахта на ЧЕЗ в столичния квартал \"Дружба\""}
{"url": "https://blitz.bg/obshtestvo/stolitsa/premestikha-spirka-v-tunela-na-ndk_news678888.html", "text": "\n Тролейбусната спирка в тунела на НДК от днес е преместена от вътрешната страна на локалното платно. Това съобщиха от пресцентъра на Столична община.  \nРешението за промяната беше взето в първите дни на април т.г. Целта е по-голяма безопасност, уточняват от общината. Трасето на тролеите е преместено в локалното платно, което е максимално отдалечено от автомобилния поток. \nВ момента се подготвя проект за цялостен ремонт на тунела. \nВ него трябва да бъдат предвидени и допълнителни мерки за безопасност на движението в тази зона, като промени при осветлението и асфалтовата настилка, се посочва в съобщението.\n", "date": "2019.06.11", "title": "Преместиха спирка в тунела на НДК"}
{"url": "https://blitz.bg/obshtestvo/stolitsa/94-mln-lv-vlezli-v-stolichna-obshchina-ot-biletcheta-i-parkirane_news678898.html", "text": "\n Софиянци дали 94 млн. лв. за билети в градския транспорт и паркиране през 2018 г. Това става ясно от доклад за годишните финансови отчети на общинските дружества внесен за приемане в СОС, съобщава  . \n  \nОт него се разбира, че в касата на Центъра за градска мобилност (ЦГМ) през изминалата година от закупуване на превозни документи са влезли 66,2 млн. лв. От талони за платено паркиране, есемеси, скоби и паяци приходите са 27,7 млн. лв. Общите приходи на ЦГМ за 2018 г. са малко над 110 млн. лв. На пресконференция зам.-шефът на Общинския съвет Николай Стойнев отчете, че печалбата на транспортното дружество е 6,3 млн. лв. \n  \nГодишните приходи на общинските търговски дружества пък възлизат на 867,3 млн. лв. Стойнев допълни, че смененият модел на управление на общинските предприятия през последните години се отразява в повечето инвестиции, по-качествените услуги и по-добрата градска среда. Той посочи, че Столичната община е един от най-големите работодатели в страната. По думите му над 10 хиляди души работят в общинските търговски дружества, които ежедневно осигуряват редица услуги, като придвижването и сигурността в града, облагородяване и поддържане на зелената система и т.н. \n  \n„Благодарение на доброто финансово състояние на дружествата се реализират различни проекти. Такъв е първият нов парк в София - „Възраждане“, който бе изграден изцяло със средства от две общински дружества - „Софийски имоти“ и „Спортна София“. Първият етап беше създаването на спортен комплекс и места за отдих. Тази година предстои завършването на втория етап - аквакомплекс, в който за първи път ще се използва минерална вода“, припомни Стойнев. \n  \nОбщинско дружество „Лозана“, което се занимава с осигуряването на работа на хора с намалена трудоспособност и интеграцията им, бе дадено за пример от Стойнев за оздравяване и привличане на множество външни инвестиции от близо 1 млн. лв. „Друг добър пример е дружеството „Егида“, което с наличието на задължения от над 1,5 млн. лв., в момента е стабилизирано и осъществява охранителна дейност в близо 100 общински обекта, 19 училища, 23 детски градини, 6 парка“, посочи зам.-шефът на СОС, който отчете добри резултати на ВИК-София. \n  \nПо отношение на транспортните фирми Стойнев посочи, че през последната година в автотранспорта са направени инвестиции за 400 нови автобуса и 10 електробуса. Електротранспортното дружество е инвестирало в 13 нови трамвая, изграждане на ново тролейбусно трасе от квартал „Манастирски ливади“ до центъра на София, както и нови кондензаторни електробуси и зарядни станции. „Метрополитен“, който изгражда третата линия от метрото, е инвестирал в реновирането на стари влакове и закупуването на нови мотриси. \n  \nПо отношение на общинското здравеопазване председателят на ресорната комисия към СОС д-р Веселин Милев заяви, че всички общински лечебни заведения вече са на печалба. През 2018 година най-много инвестиции са направени в двете акушеро-гинекологични болници „Света София“ и „Шейново“. \n \n", "date": "2019.06.11", "title": "94 млн. лв. влезли в Столична община от билетчета и паркиране"}
{"url": "https://blitz.bg/politika/goranov-izbi-ribata-s-vits-za-boyko-borisov_news678890.html", "text": "\n Финансовият министър Владислав Горанов се оказа с голямо чувство за хумор. Днес, по време на обиколките на премиера Бойко Борисов в страната, Горанов каза забавен виц за Борисов.  \nНа гара Пазарджик Борисов се качи на влака и тръгна с новия влак по високоскоростната отсечка от Пазарджик до гара Тодор Каблешков, кяото след ремонта на линията, влаковете могат да развиват скорост до 160 км. /ч. Той бе със транспортния министър Росен Желязков, вицепремиера Томислав Дончев и Владислав Горанов. \n\"Знаеш ли колко лицеви опори може да направи Бойко Борисов\", обърна се финансовият министър към своя шеф. \n\"Колко?\", попита с интерес министър-председателят. \n\"Всичките\", закова го Горанов и избухна в смях. \"Да, и това е верно\", констатира Борисов. \n \n", "date": "2019.06.11", "title": "Горанов изби рибата с виц за Бойко Борисов"}
{"url": "https://blitz.bg/analizi-i-komentari/avantadzhiite-s-palatkite-na-protest-sreshchu-reda-po-chernomorieto_news678896.html", "text": "\n Протест срещу промените в Закона за устройство на черноморското крайбрежие организират днес в София няколко организации от „екологичния“ кръг на Тома Белев и компания. Новите текстове вече бяха одобрени в комисия в Народното събрание и предстои внасянето им в пленарна зала.  \nЕдна от целите на корекциите е да бъде вкаран ред при така нареченото диво къмпингуване, което от години практикуват членовете на „зелените“, пише \" \".  \nТе опъват палатки и паркират каравани върху дюните на плажовете по цялото крайбрежие и така ги рушат. Тъй като биваците им са извън обособените за това къмпинги, те не плащат нищо и летуват без пари и живеят на метри от вълните през целия сезон. \nВ същото време оставят след себе си тонове боклук, който се събира и извозва от крайморските общини. По този начин са ощетени местните хора, от чиито данъци се плаща извънредното сметоизвозване. \nДокато всичко това се случва, обикновените българи си плащат за хотел или за палатка или каравана в законните къмпинги. Не е ясно с какво са привилегировани „дивакуващите“, които довечера ще поискат корекциите в ЗУЧК да не засягат тяхното „предимство“ пред останалите хора у нас. \nС промените къмпингуването се регламентира и ще бъде само в определените за това места, като се въвеждат глоби за нарушителите. Така ще бъдат опазени и дюните, върху които досега всяко лято „еколозите“ паркираха огромните си каравани. В момента законът не предвижда финансови санкции, което прави България една от малкото страни в региона, която позволява „дивакуването“. Например в Гърция, ако човек разпъне палатка или паркира каравана извън къмпинг, наказанието е хиляди евро. \nОще през септември миналата година, в края на летния сезон, кметът на Шабла Мариян Жечев се оплака, че ръцете му са вързани и няма как да налага глоби. По негови сметки заради диво къмпингуващи местната управа в морската община миналата година е извозила тонове боклук. \n„Похарчили сме допълнително между 100 000 и 160 000 лева, за да събираме и извозваме сметта на тези, които паркират каравани и коли на плажа. В същото време те изкарват ваканцията си почти без пари, тъй като не харчат нищо за престоя си на метри от вълните“, обясни Жечев. \nТой добави, че проблемът е по цялото Черноморие и трябва да бъдат направени законови промени. \nМинистерството на туризма и депутатите се вслушаха в призива на морските кметове и предложиха корекции, срещу които днес ще има протест. Той е организиран в социалните мрежи и засега присъствие са потвърдили 300 души. \nНегови организатори са Асоциация на парковете в България, оглавявана нелегитимно (потвърдено от съда – б.а.) от Тома Белев, „Да запазим Корал“, чиито членове няколко години поред превръщат плажа в сметище и „Да спасим Карадере“, където заради „дивакуващите“ също всяко лято има тонове боклук.\n", "date": "2019.06.11", "title": "Авантаджиите с палатките на протест срещу реда по Черноморието"}
{"url": "https://blitz.bg/svyat/krasavitsa-ostana-bez-drekhi-i-pokaza-groznata-istina-za-zhenskoto-tyalo-i-razhdaneto-snimki-18_news678851.html", "text": "\n 28-годишната красавица Хана работи като акушерка в Австралия. В свободното си време младата жена се занимава с блога си в Инстаграм, в който разказва за трудностите на майчинството. \nВ един от последните си постове русокосата хубавица споделя с последователите си радостна вест. Блогърката разкрива, че семейството й се е увеличило с още един член и поства своя гола снимка, направена 24 часа след раждането, съобщава „Метро”. \nМладата жена отбелязва, че не желае да показва единствено красивата страна на бременността. За разлика от другите блогърки и световни знаменитости с милиони последователи, които не спират да се хвалят как бързо са успели да възвърнат предишната си форма. \nХана заявява, че не смята да бърза с връщането в залата, защото иска да насочи цялото си внимание върху семейството. \nИскреността на австралийката успя да трогне последователите й. Над 80 000 потребители са харесали снимките й. \n„Искам да съм искрена с вас, доколкото е възможно, и да ви покажа какво се е случило с тялото ми след раждането. \nУморена, пребледняла и все още чувстваща болка... Но пък се гордея със себе си страшно много”, отбелязва Хана. Превод: БЛИЦ \n \n", "date": "2019.06.11", "title": "Красавица остана без дрехи и показа грозната истина за женското тяло и раждането (СНИМКИ 18+)"}
{"url": "https://blitz.bg/politika/karakachanov-otgovori-na-siderov-i-dade-nova-informatsiya-za-samoletite-f16_news678920.html", "text": "\n Продължаваме да вървим напред, вършим си работата. Който иска да хвърля голи обвинения, измислени неща, нека да го прави - не ми се коментира. Това каза в предаването \"Плюс-минус\" по Нова телевизия вицепремиерът, министър на отбраната и лидер на ВМРО Красимир Каракачанов по повод обвиненията от страна на коалиционния партньор \"Атака\". \n Когато си последен в класацията, да кажеш, че другите 99% са постигнали резултатите си по нечестен начин, не е сериозно. Това е губене на време и пилеене на време. Ако бяха работили добре \"Атака\" последните две години, може би щяха да имат по-добри резултати. Във ВМРО си свършихме добре работата. Който иска да плюе, да плюе, ние си работим. Ако не им се работи, да правят каквото искат, заяви Каракачанов. \n Военният министър посочи, че се водят конкретни разговори с правителството на САЩ. \n Във всеки преговорен процес нещата могат да се случат или да не се случат. Аз съм оптимист над 50%, че ще се случат. До една седмица ще пристигне официалното предложение. Нашият стремеж е да купим възможно най-добрия самолет за авиацията, а най-добрият като летателни и бойни способности от трите предложения е F-16. Ние не ги купуваме само заради еър полисинга и заради авиошоу, ние ги купуваме, защото може да се наложи да участват в бойни действия, подчерта Красимир Каракачанов. \n Според него, въпреки напрежението в международен план, до бойни действия между Великите сили няма да се стигне. Смятам, че война между САЩ и Русия или между НАТО и Русия няма да има. Нито едната, нито другата страна е насочена към военен конфликт, коментира министърът на отбраната. \n Когато имаш съсед, който хитрува, трябва да направиш всичко възможно той да изпълнява това, което е подписал. Според договора междуведомствената комисия трябва да направи преглед на общата история и лъжите в техните учебници да се изчистят. От българска страна комисията работи, но от македонска се опитват да шикалкавят и да тупат топката за приемането им в Европейския съюз. Най-доброто е политиците в Скопие да спрат да се правят на ударени и да спрат тази конфронтация. Ако някой смятам, че може да влезе през задната врата в Европейския съюз, и влизайки, ще продължи да действа по същия начин, ние, ако уважаваме историята си, не трябва да го позволяваме, заяви Красимир Каракачанов. \n Той каза още, че подкрепя намаляването на партийната субсидия, като уточни, че ВМРО отдавна е предлагала такава законова промяна. \n", "date": "2019.06.11", "title": "Каракачанов отговори на Сидеров и даде нова информация за самолетите F16"}
{"url": "https://blitz.bg/zdrave/koi-produkti-provokirat-poduvane-na-litseto_news678774.html", "text": "\n Всеки един от нас се е чудил какво да прави, когато лицето му сутрин изглежда повече от два пъти по-голямо заради подуване?  \n Повечето хора прибягват до изпитани методи - студени компреси, маски  и т.н. Всичко това е, разбира се, добро. Но е по-добре да се премахне причината, отколкото да се справяте с последствията. \n \n Разберете защо лицето и очите се подуват сутрин. \n Причината за подутото лице сутрин може да бъде някои храни, които сте консумирали за вечеря. Тези продукти запазват водата в тялото и буквално издуват лицето ви, докато спите. Пиенето на диуретик, за да се отървете от подпухналостта, обаче, е лош вариант. Защото последствията може да са по-лоши от едно дебело лице. \n \n", "date": "2019.06.11", "title": "Кои продукти провокират подуване на лицето?"}
{"url": "https://blitz.bg/layfstayl/nova-lyubov-vadi-aneliya-ot-depresiyata-snimki_news678518.html", "text": "\n Анелия май се носи на крилете на любовта. Фолкдивата сама даде повод за коментари, като сподели прелюбопитна снимка в социалните мрежи, пише \"Уикенд\", цитиран от  . \nНапоследък звездата на \"Пайнер\" е на все по-романтична вълна. Често е сред природата, където кой знае дали е съвсем сама... \n", "date": "2019.06.11", "title": "Нова любов вади Анелия от депресията (СНИМКИ)"}
{"url": "https://blitz.bg/layfstayl/mariya-ilieva-prelya-ot-vlnenie-zaradi-tazi-sreshcha-snimka_news678507.html", "text": "\n Скорошна неочаквана среща почти разплака Мария Илиева от умиление. Вълнението й се оказа толкова голямо, че нямаше как да го прикрие, пише  . \nХитовата певица, която доскоро гледахме в различни трудни и ефектни превъплъщения в култовото шоу \"Като две капки вода\", дори не е очаквала да чуе тези думи. \n", "date": "2019.06.11", "title": "Мария Илиева преля от вълнение заради тази среща! (СНИМКА)"}
{"url": "https://blitz.bg/layfstayl/khakeri-atakuvakha-grubo-mariya-grncharova-snimki_news678457.html", "text": "\n Неотдавна поп певицата Мария Грънчарова е станала жертва на груба хакерска атака, пише  . \nАтрактивната брюнетка буквално не е на себе си от ужас от това, което й се е случило, а причината за атаката ще ви изуми! \n", "date": "2019.06.11", "title": "Хакери атакуваха грубо Мария Грънчарова (СНИМКИ)"}
{"url": "https://blitz.bg/obshtestvo/regioni/chudo-nevizhdano-s-politseyska-patrulka-v-plovdiv-snimki_news678864.html", "text": "\n Десетки пловдивчани станаха свидетели на невиждана досега гледка. Паяк на ОП „Паркиране и репатриране“ вдигна полицейска патрулка, пише „Марица“. \n  \nКуриозната случка се разигра в центъра на града, а потребители в социалните мрежи побързаха да качат кадри от чудото невиждано. На тях е запечатан репатракът, който се движи от „Тримонциум“ към Тунела, а върху него се мъдри закопчана служебна кола със синя лампа и надпис „Police“. \n  \nМного шофьори веднага си помислиха, че полицейският автомобил е бил паркиран неправилно и затова го е „ухапал“ паякът. \n  \nДруги обаче предположиха, че старата патрулка сигурно се е повредила или пък й е свършило горивото. \n  \nКаквато и да е причината, факт е, че това е много рядко зрелище.\n \n \n", "date": "2019.06.11", "title": "Чудо невиждано с полицейска патрулка в Пловдив (СНИМКИ)"}
{"url": "https://blitz.bg/obshtestvo/chenge-1-na-plovdiv-s-golyamo-otlichie-za-visok-profesionalizm_news678849.html", "text": "\n Чест е за мен да връча награди на служители на МВР за проявен професионализъм при разкриването и неутрализирането на организираната престъпна група, извършвала телефонни измами на територията на страната. С особена радост и благодарност се обръщам и към главния изпълнителен директор на БТК-ЕАД.  \nСлужителите на мобилния оператор ни оказаха изключително съдействие, заяви министър Младен Маринов на кратка церемония по награждаването. За организираната и проведена последователна оперативна работа и доказани високи професионални резултати, довели до разбиването на организираната престъпна група, тормозела в продължение на години обществото,  вътрешният министър отличи началника на сектор „Измами“ в ГДНП гл.инспектор Златка Падинкова с предметна награда - огнестрелно оръжие, а колегата й - инспектор Ивайло Стойчев, с почетен знак на МВР - III степен. В знак на признателност към оказаната конкретна помощ на МВР в проведените действия по операцията, министър Маринов връчи на Атанас Добрев – гл. изпълнителен директор на БТК-ЕАД, почетен медал на МВР. Разкриването на престъпната схема е нагледен пример и доказателство как  заедно можем да бъдем ефективни в противодействието на престъпността, заяви министър Маринов и изрази увереност това сътрудничество да продължи в бъдеще в името на обществото. \nЗа проявен висок професионализъм при планирането и реализирането на всички дейности, свързани с охраната и координацията на структурите на МВР по време на Апостолическото посещение на Папа Франциск у нас, вътрешния министър отличи с почетно отличие „За доблест и заслуги“ – I степен заместник - директорът на ГДНП ст. комисар Тодор Гребенаров, а ст.комисар Атанас Илков – директор на ОДМВР-Пловдив и ст. комисар Антон Златанов – зам.-директор на СДВР – с почетно отличие „За доблест и заслуги“ – III степен.  Чрез тях министър Младенов изказа благодарност  и към всички други служители, ангажирани и работили по време на посещението. Със своите професионални действия гарантирахме сигурност, доказахме, че сме държава с високо ниво     на обществен ред, коментира вътрешният министър  и благодари на всички служители, работили на терен по време на визитата. \nНа церемонията присъстваха заместник-министрите Красимир Ципов и Стефан Балабанов, главният секретар на МВР гл.комисар Ивайло Иванов и заместникът му гл.комисар Георги Арабаджиев, директорът на ГД „Национална полиция“ гл. комисар Христо Терзийски.\n", "date": "2019.06.11", "title": "Ченге №1 на Пловдив с голямо отличие за висок професионализъм"}
{"url": "https://blitz.bg/obshtestvo/stolitsa/prvo-v-blits-propast-zeyna-na-svrkhnatovarena-ulitsa-v-tsentra-na-sofiya-snimkivideo_news678831.html", "text": "\n Част от пътно платно в центъра на София е пропаднало, видя репортер на БЛИЦ.  \nОгромна дупка е зейнала на ул. \"Раковски\", до кръстовището с ул. Врабча, в непосредствена близост до Софийска опера и балет.  \nПропадането е се е случило заради теч на вода. \n \n Снимки: Георги КОЛЕВ, БЛИЦ \nВидео: Съйко СЪЕВ, БЛИЦ \nВ момента специализирани екипи са на място и се опитват да овладеят ситуацията. Полицията регулира движението, което е силно затруднено в този участък.  \nЗаради създалата се ситуация тролей номер 9 временно променя маршрута си и ще се движи по бул. \"Васил Левски\". \n \nНа   БЛИЦ очаква новини, снимки и видео от своите читатели в цяла България и по света \n \n", "date": "2019.06.11", "title": "Първо в БЛИЦ: Пропаст зейна на свръхнатоварена улица в центъра на София (СНИМКИ/ВИДЕО)"}
{"url": "https://blitz.bg/obshtestvo/sem-otryaza-edin-ot-nay-izvestnite-kandidati-za-shef-na-bnt-prichinata-e_news678865.html", "text": "\n Съветът за електронни медии взе решение, че един от кандидатите за генерален директор на БНТ - Кръстю Вапцаров, не може да участва в конкурса, предаде БНР. Членът на медийния регулатор и председател на техническата комисия по проверка на документите на кандидатите Бетина Жотева се аргументира: \n\"Осем души подадоха документи за този конкурс. След сериозна и обстойна работа на комисията докладвам, че един от кандидатите - именно Кръстю Вапцаров, не може да участва в конкурса, защото са налице законови предпоставки за това. Комисията констатира несъответствие с изискването на чл.26, т.2 от ЗРТ, а именно, че при проверка в Търговския регистър е установено, че лицето е вписано като едноличен собственик и управител на няколко дружества\". \nВ надпреварата за генерален директор на обществената телевизия ще участват седем кандидати - Емил Кошлуков, Сашо Диков, Стоил Рошкев, Сашо Йовков, Никола Тодоров, Явор Симов и Радостлав Главчев. \nСЕМ ще избере генерален директор на БНТ на 5 юли.\n", "date": "2019.06.11", "title": "СЕМ отряза един от най-известните кандидати за шеф на БНТ, причината е..."}
{"url": "https://blitz.bg/obshtestvo/regioni/brokeri-izchislikha-imott-na-arestuvaniya-kmet-ralev-mu-nosi-nad-milion_news678859.html", "text": "\n Един милион, че и много повече, може да спечели родата на арестувания кмет на \"Северен\" Ральо Ралев от имота, който е придобил чрез заменка баща му зад новата сграда на ПУ на бул. \"България\". Това изчислиха пловдивски брокери, съобщава  . \n  \nСамо преди три месеца родителите на райкмета са станали собственици на терен от 1063 кв. м, като са го получили срещу стар апартамент от 64 кв. м, придобит на публичен търг, на ул. „Ян Хус“ 3 в кв. „Захарна фабрика\". По този начин 71-годишният баща на районния кмет се е сдобил изключително евтино с терена от над 1 декар зад Окръжна болница. \n  \nИмотът е добър като локация и на пръв поглед не изглежда особено атрактивен за инвестиция - така брокери от агенциите коментират сделката. Аргументът им е, че територията е необработена и в нея няма изградена инфраструктура. В дългосрочен план обаче всичко изглежда много изгодно, особено ако собственикът планира да го застроява поне след 4-5 години, когато ситуацията в района ще се промени драстично. Очаква се това да стане след реализацията на новия бул. „Северен”, който тръгва от моста на Адата и през „Брезовско шосе” ще стига до КАТ при Руския пазар. Тогава вероятно ще се изградят много нови локални трасета и цените на имотите в района ще скочат, прогнозират брокери. \n  \nНа този етап няма инвестиционен интерес и активности в терените зад ПУ, твърди и главният архитект на район „Северен” Михаил Богданов. И допълни, че зоната е предназначена за нискоетажно, предимно жилищно строителство - застрояване до 10 метра - според действащите устройствени планове. \n  \nЛокацията обаче изглежда атрактивна, според анализатори на пазара. Теренът се намира в близост до Окръжна болница и попада зад новата сграда на ПУ, спортната зала на университета и общежитията му. В момента на място се виждат само стари постройки, както и няколко малки къщи с дворчета. \n  \nДори при днешния тренд в цените на имотите теренът, с който се е сдобила родата на Ралев, не е за изпускане. Подобни парцели вървят по 40-50 евро/кв. м. Така, без да влага пари в терена, а това са поне 40-50 хиляди евро, понеже го е придобил чрез заменка, кметът може да очаква печалба между 500 000 и 750 000 евро. Откъде идва тя? \n  \n„В парцел от 1000 квадрата могат да се застроят приблизително 500 кв. м (ЗП). При разрешеното в зоната ниско застрояване до 10 метра, това означава малка кооперация - три етажа с мансарда - с общо РЗП около 1500 кв. м. В тази квадратура могат да се построят 10-15 апартамента по 100 квадрата”, изчисляват брокери. Ако родата на Ралев не строи лично, а даде терена за строеж срещу обезщетение, ще получи поне 3-4 апартамента, гаражи, магазини в новата сграда. При средни цени на жилищата в периферията на града около 500-600 евро/кв. м сметките показват печалба от над 1 милион лева. \n  \nДнес арестуваният кмет на район \"Северен\" Ральо Ралев се изправя пред Апелативния специализиран наказателен съд в София, за да обжалва мярката си за неотклонение \"задържане под стража\". \n \n \n \n \n \n \n \n", "date": "2019.06.11", "title": "Брокери изчислиха: Имотът на арестувания кмет Ралев му носи над милион"}
{"url": "https://blitz.bg/obshtestvo/daynrs-klub-blgariya-poluchi-otlichieto-best-small-diners-club-franchise-za-2018-g_news678873.html", "text": "\n Дайнърс клуб България бе отличен с награда за най-добър малък франчайз за 2018 г. от DISCOVER Global Network. Награждаването се проведе в началото на май в Сплит, Хърватия. На изисканата церемония присъстваха представители на всички Diners Club франчайзи от целия свят. \nПрестижното отличие е признание за екипа на Дайнърс клуб България за  постигнатите високи резултати през 2018 г.  и най-вече  успехите в развитието на кредитни карти Diners Club на територията на страната и реализираните иновации. Ключовият проект, който Дайнърс клуб България лансира успешно през 2018 г., е иновативната кредитна co-badge карта EVOLVE - продукт от ново поколение, който съчетава в себе си най-добрите възможности, предлагани от двата световни бранда - Diners Club International и Mastercard®. Картата се издава в три разновидности – Classic, First Lady Pink и First Lady Red – според предпочитанията на потребителите. \nПритежателят на Evolve разполага с всички възможности на Diners Club International и Mastercard®, без да е необходимо да помни множество ПИН кодове, да следи различни лимити, извлечения и банкови сметки. Evolve предлага ексклузивни предимства, сред които: програма за достъп до над 850 VIP летищни салона по целия свят, безплатни Concierge услуги (личен асистент 24/7), безплатна застраховка „Пътуване в чужбина“ и много др. До 30 юни 2019 г. кредитните карти EVOLVE се предлагат с атрактивни промоционални условия. \nПродуктът се заявява бързо и удобно:  ,   или по  , като няма такса за издаване и разглеждане на документи. \n  \n \n", "date": "2019.06.11", "title": "Дайнърс клуб България получи отличието Best Small Diners Club franchise за 2018 г."}
{"url": "https://blitz.bg/obshtestvo/obrazovanie/edinichni-chinove-kamina-v-kabineta-po-khimiya-i-oshche-ekstri-za-rodnite-uchenitsi_news678840.html", "text": "\n Нов проект на наредба на Образователното министерство е свързан с промяна в класните стаи. Те трябва да станат Г-образни, с мобилни, преместваеми стени. Двойните чинове да бъдат заменени с единични маси, а към оборудването да се прибавят и камини в кабинетите по химия. \n  \nИдеята е, че учениците трябва да имат лично пространство по около 2 кв. м. \n  \nДиректорът на столичното 131-во училище Надежда Николчева, коментира идеите на Министерството на образованието пред Нова тв. \n  \n\"Проектът за тази наредба наистина е много чакан дълго време от гилдията. Той би трябвало да внесе ред в образователното пространство, в средата, в която пребивават учениците. Наредбата разписва много детайлно как трябва да изглежда една училищна сграда и сграда на детска градина. Описва и как трябва да изглежда една класна стая, един физкултурен салон, един специализиран кабинет. И всъщност това, което тя рамкира, мога да обобщя, че е мечтата на всеки, който работи в системата\", допълва Николчева. \n  \nПроектът обаче се оказва неприложим във всяко училище. \n  \n\"Всъщност това е големият проблем, който директорите виждаме в наредбата. Тя е с един пожелателен характер, тъй като не е приложима във вида, в който е излязъл проектът за училищни сгради, които са строени преди влизане наредбата за устройство на сградите за обществени ползи\", посочи директорът. \n  \nНадежда Николчева коментира и другата промяна, заложена в проекта - заместването на двойните чинове с единични маси. \n  \n\"Чиновете много отдавна в значителна част от училищата вече са сменени с единични модулни маси. Аз не мисля, че това е проблем. По-скоро проблемите са в изискванията за сградното пространство\", допълни още тя. \n  \nДруга част от предложенията, която предизвика дебати, е изграждането на камини в класните стаи. \n  \n\"Камината е изискване за кабинета по химия. Тя е специална камина\", добави директорът на столичното 131-во училище. \n  \n  \n \n", "date": "2019.06.11", "title": "Единични чинове, камина в кабинета по химия и още екстри за родните ученици"}
{"url": "https://blitz.bg/obshtestvo/sotir-tsatsarov-i-ivan-geshev-na-poseshchenie-v-rumniya_news678828.html", "text": "\n Главният прокурор Сотир Цацаров е на посещение в Букурещ, където ще се срещне с колегата си Богдан Лику. В румънската столица той е придружаван от заместника си г-н Иван Гешев и завеждащия отдел „Международен“ във ВКП г-н Цветомир Йосифов. \nПо време на визитата ще бъде подписан Меморандум за сътрудничество между Прокуратурата на Република България и Дирекцията за разследване на организираната престъпност и тероризма – (DIICOT) към Прокуратурата при Върховния касационен съд на Румъния. \nДо момента Прокуратурата на Република България има подписани меморандуми за сътрудничество с прокуратурите на 14 държави. Българската делегация ще бъде запозната с работата на DIICOT и постигнатите резултати и цели в борбата срещу организираната престъпност и тероризма в северната ни съседка. \nВ рамките на посещението ще се проведат срещи и с главния прокурор на DIICOT г-н Феликс Банила и завеждащия отдел „Международно сътрудничество“ на Дирекцията г-жа Камелия Стойна.\n", "date": "2019.06.11", "title": "Сотир Цацаров и Иван Гешев на посещение в Румъния"}
{"url": "https://blitz.bg/obshtestvo/skrbna-vest-pochina-bivsh-zam-ministr-na-pravosdieto_news678827.html", "text": "\n След боледуване почина доц. д-р Маргарит Ганев, заместник-министър на правосъдието в периода 2004-2007 г. Тъжната вест съобщиха за \"Правен свят\" негови близки. \nМаргарит Ганев става доктор по международно право през 1991 година, преподавател е в различни висши учебни заведения. Главен секретар на Българската асоциация по международно право от 1994 година. \nЧлен на Постоянния арбитражен съд в Хага от 2004 година. \nПоклонението пред доц. д-р Маргарит Ганев ще се състои в сряда, 12 юни от 12.30 часа на Централните софийски гробища.\n", "date": "2019.06.11", "title": "Скръбна вест: Почина бивш зам.-министър на правосъдието"}
{"url": "https://blitz.bg/intsidenti/vtori-yazovir-v-trnovsko-prelya-navodni-kshchi-i-uchilishche_news678832.html", "text": "\n Язовир „Чешме дере“ е прелял и е наводнил няколко къщи и училището в село Камен, няма пострадали хора. Това каза за „ “ областният управител на Велико Търново проф. д-р Любомира Попова.  \nПо думите ѝ ситуацията с двата язовира – край селата Камен и Нова Върбовка, към момента е овладяна. „Реагирахме заедно с пожарната и представителите на Държавната агенция за метрологичен и технически надзор. Сега пътуваме отново към двата язовира“, заяви проф. Попова. \nТя посочи, че язовирът „Чешме дере“ край село Камен е наводнил няколко къщи и училището. „Но пожарната е създала организация и цяла нощ отводнява мазето и приземния етаж“, обясни проф. Попова. Тя подчерта, че всичко необходимо като организация е създадено и към този момент няма опасност за населението. \n", "date": "2019.06.11", "title": "Втори язовир в Търновско преля, наводни къщи и училище"}
{"url": "https://blitz.bg/obshtestvo/lekari-derat-kozhi-na-chuzhdentsi-po-moreto_news678820.html", "text": "\n Чужди туристи са принудени да броят по 50 евро само за да получат рецепта за лекарство. Толкова е тарифата на докторите в Слънчев бряг за първичен преглед, съобщава  . Рецепта без преглед обаче не се издава. Така чужденците са притиснати до стената и ако искат да си купят лекарство от аптека, олекват с 50 евро за минута при доктора. \nАко обаче пациентът трябва да се консултира със специалист, то за вторият преглед се плаща още 50-60 евро, а някъде второто мнение струва и по 80 евро. \nВ най-големия черноморски курорт Слънчев бряг има няколко супермодерни поликлиники. Те са оборудвани с последна дума на техниката, но цените на медицинските услуги са доста солени. Таксите за преглед и манипулации не са обявени. За ценоразпис с тарифи на изследвания пък изобщо и дума не може да става. Щом някой попита колко ще му струва прегледът с ехограф например, служителките на регистратурите уклончиво избягват отговора, като приканват първо да се мине на преглед, а после лекарят ще прецени. Ако пациентът е по-настоятелен в питането си, могат да го изпратят дори „по дяволите”. \nПо-благосклонни се оказват в поликлиниките, щом чуят чужда реч. Цени на услуги обаче отново старателно се избягват в разговора. Сметката с внушителна сума идва едва след края на всички прегледи и изследвания. Всъщност информация за цените на докторите дават единствено ужилени пациенти. Чужденци се жалват, че за ехографски преглед поликлиниките в Слънчев бряг им вземали по 45 евро, рентгенова снимка пък струва 40 евро, а скенерът е поне 120 евро. Ако на туриста от чужбина се наложи да вика частна линейка, тогава таксата е 50 евро и то само в границите на курорта. Кръвните изследвания, скенерът и други подобни услуги също се плащат допълнително. Сестринските манипулации - също. Поставяне на една инжекция например струва 10 евро, лекарството се плаща отделно, твърдят служители на туроператорските фирми. За гипсиране на крак или ръка пък ортопедът взема поне 100 евро. \nЦените на оперативните интервенции също се пазят в тайна и често се договарят на място, но винаги в четирицифрени суми и задължително в евро. Една обикновена рана, която се нуждае от два-три шева и превръзка излиза на летовника от странство минимум 150 евро, и то при условие че не е викал линейка. Оправданието на лекарите е, че чуждите летовници практически не плащат нито стотинка за прегледи и лечение, защото всички си имали здравни застраховки. Сметката изпращали директно на застрахователните компании, които поемали всичко. „Дори често се случва да ни откажат плащане на лечение, което сме провели, или да го платят частично“, твърдят медиците от най-големия ни морски курорт. \nБългарските туристи също са подложени на невиждан рекет. Цените за тях са доста по-ниски от тези за западняците, но непосилни за родните стандарти. Цената на първичен преглед при доктор за българи в Слънчев бряг тръгва от 40 лв., а меренето на кръвно е десетарка. За ехографско изследване се плаща по 30 лева. Туристите могат да разчитат на безплатна медицинска помощ единствено в спешните центрове в Бургас и Варна. Там обаче приемат само ако случаят наистина е спешен и застрашава живота. Ако пипнеш паравирус, причиняващ т. нар. летен грип на морето, единствената алтернатива е да се бръкнеш с една-две стотачки, и то само да ти назначат лечение. Ако лечението изисква инжекции и системи, тогава сметката за настинката набъбва поне до пет стотака. Всъщност цифрите в тайните ценоразписи на докторите по морето са почти еднакви, но за чужденците са в евро, а за българите в лева. Такова е неписаното правило, което се прилага от години. \nБлизо 170 медици работят в Центъра за спешна медицинска помощ- Бургас. В това число влизат лекари, медицински сестри и фелдшери. Центърът в Бургас има общо 14 филиала - два в Бургас и по един в останалите 12 общини, разположени на територията на Бургаска област. Всички те обслужват население от над 413 000 души, но през туристическия сезон пребиваващите в региона са над 1 млн. души. \nЛинейките в Бургаско и по Южното Черноморие не достигат, особено през лятото, когато стотици хиляди туристи умножават броя на населението и пациентите. Колко обаче са наличните коли от Центъра за спешна помощ в Бургас отказаха да съобщят. По неофициални данни в целия морски регион на юг работят общо 17 линейки, пет от които са в Бургас. Обществена тайна е, че повечето спешни коли са в окаяно състояние, а има и такива, които са извадени тотално извън строя. В Многопрофилната болница в Бургас разполагат общо с четири други, но те не обслужват спешни случаи, а се използват само за пациенти на болницата, които трябва да бъдат транспортирани до друго лечебно заведение. \nТридесет медицински пункта бяха отворени на плажовете във Варна и курортите Св. св Константин и Елена и Златни пясъци. При необходимост екипите в тях ще оказват спешна помощ на туристите, коментира д-р Иван Иванов, шеф на Диагностично-консултативен център „Света Клементина“, която години наред осигурява безплатното медицинско обслужване на плажната ивица. За здравето на почиващите ще се грижат общо 12 лекари - специалисти, 45 сестри, 8 шофьори и 3 линейки. До края на септември те ще дежурят всеки ден от 8 до 18 часа на охраняемите плажове. Пунктовете са оборудвани с всички необходими консумативи, апаратура и медикаменти. Още на 15 май е започнала работата в двата курорта, а от началото на юни са отворени всички пунктове по морето. \nЛекарите и тази година са предимно млади хора на средна възраст около 35 години, каза още д-р Иванов. Всички кадри са от Варна, като само двама специалисти рехабилитатори са от страната – двама от София и един от Русе. Те идват всяко лято и се включват в екипите ни. Заплащането е по-високо от това на останалите им колеги, но е оправдано, предвид отговорността и ангажиментите им, коментира още шефът на „Света Клементина“. \nВ същото време по курортите масово закриват медицински кабинети, тъй като туристите това лято са твърде малко, а разходите по поддръжката на материалната база са високи и не са по джоба на всеки. \nЕдин медицински център с четирима лекари на щат обслужва туристите в Албена. За сезона в него временно наемат на работа медицински специалисти от цялата страна, които се трудят в рамките на годишната им отпуска. По всяко време там приемат спешен кабинет, двама дежурни педиатри, един специалист „Уши, нос, гърло”, рентген и лабораторията. \nЦентърът не работи със здравната каса, но основните заболявания на чужденците се поемат от застрахователите им. Те са застраховани двойно - и в държавите си, и от туроператорите. Кеш се плащат само някои от манипулации, но след това застрахователят възстановява сумата. 10 лв. например е инжекция, венозната инфузия е 40 лева. Единствените, за които няма милост в курорта, са пияните туристи. Някой, прекалил с алкохола, заплаща абсолютно всичко, защото нито един застраховател не покрива риск пиянство. Ако е повикан лекарски екип заради такъв гост, той поема всички разходи – преглед, който струва 80 лв., транспорт, вливане и т.н. – всичко това може да му струва и 300 лв. \nСпад на туристите с 15% изчисляват към момента от Бургаската регионална туристическа камара. Заради по-малкото туристи работодатели пестят от персонал, който им е все по-трудно да си осигурят. \n \n", "date": "2019.06.11", "title": "Лекари дерат кожи на чужденци по морето"}
{"url": "https://blitz.bg/obshtestvo/obrazovanie/za-2-sedmitsi-shche-vladeete-nemski-kato-roden-ezik-bez-kursove-ili-chastni-urotsi_news678249.html", "text": "\n Без измама! Франц Рейман даде възможност на всеки да научи немски сега, просто, забавно и бързо. Как?  ! Тя е неговата отдавна пазена тайна, мнозина искаха да останат незасегнати. Причината е проста - приходите от курсове и частни уроци са спаднали драстично, след като те започнаха да говорят за него. Никой не иска да хвърля пари сега, когато можете да получите три пъти по-добри резултати у дома и да се учите по забавен начин! Ето защо все повече и повече езикови училища са в паника за тяхното оцеляване, а много от тях вече затварят. \n \n \n  \n \nДруго голямо предимство на тази формула е, че тя може да промени живота ви към по-добро, независимо от пола, възрастта, образованието и предварителното знание! 2-седмичната формула на Франц Рейман е дала възможност на много хора да намерят по-добре платена работа, да подобрят кариерата си, да пътуват все повече и повече. Бързо и никога по-добро изучаване на немски! \n \n \n Можете да владеете немски като майчин език, дори и да нямате никакви познания! Франц Рейман взе това предвид при създаването на книга Lerneling. Книгата ще ви помогне да се възползвате от капацитета, който имате, и това е вашият мозък. Не е нужно да се притеснявате с урок в учебните материали, за да научите само 2 - 3 нови гравирани думи. Използвайки неговата формула, използвайте 100% от капацитета на мозъка си, което обикновено е \"дрейф\". Това дава резултати,без да трябва да давате пари за скъпи курсове - да помните бързо и без проблеми. Въпреки това, неговата формула гарантира паметта на немските думи три пъти по-бързо, отколкото при конвенционалните методи на обучение. Хиляди хора са доказателство за ефективността на формулата, защото тя е имала ефект върху всеки, който го е изпробвал. Дори лингвистичните ученици имат успех, защото изучаването на немски език от Lerneling ви дава очарование, което никога няма да почувствате с други методи! \n Възможност да пишете и говорите немски като истински германец \n \n \nВ момента, в който започнете да учите с Lerneling, знанието ще се изгражда само. Вие ще искате да приемате себе си все повече и повече, и лесно ще преминавате уроци. Вие ще можете да  и без да търсите правилните думи дълго. И след няколко седмици можете да стегнете багажа и посоката да е към Германия! Кажете сбогом на хвърлянето на пари за конвенционални методи на обучение, с които можете не само да губите пари, но и време и воля за учене!\n \n ВНИМАНИЕ:  Книгата Lerneling има голям брой поръчки, а доставките са ограничени. Затова често се случва, да я няма на склад и трябва да изчакате нови. Можете да го купите в момента, но в магазините може да свърши до утре. Ето защо, ако искате да научите немски език по забавен и лесен начин,  . \n", "date": "2019.06.11", "title": "За 2 седмици ще владеете немски като роден език - без курсове или частни уроци"}
{"url": "https://blitz.bg/obshtestvo/borisov-pak-podkara-dzhipa-na-inspektsii-i-zagovori-za-skorost-ot-160-do-200-kmchas-video_news678837.html", "text": "\n \"Със скорост от 160 до 200 км ще се движат влаковете. Това е предвидено и за съществуващи отсечки като Пловдив - Бургас. Трябва да се има предвид, че всеки 10 км/ч над 160 км/ч оскъпяват с 10% разходите. От София, като се започне, през \"Подуяне\", \"Казичене\", в Елин Пелин, Костенец - нови гари се правят.  \nВ Пазарджик е нова гарата, в Пловдив\". Това заяви министърът на транспорта Росен Желязков по време на пътуване с премиера Бойко Борисов в служебния джип. Двамата заедно с финансовия министър Владислав Горанов и вицепремиера Томислав Дончев инспектират полагането на жп магистралата с Турция и Сърбия, в участъка на Елин Пелин.\n \n\"Инспектирах строителните дейности на железопътната отсечка София-Елин Пелин, където се полага нов железен път. С изграждането на този и другите участъци ще се постигне намаляване на времето за пътуване между София и Пловдив до 1 час и 10 минути\", написа премиерът във \"Фейсбук\". \n", "date": "2019.06.11", "title": "Борисов пак подкара джипа на инспекции и заговори за скорост от 160 до 200 км/час (ВИДЕО)"}
{"url": "https://blitz.bg/obshtestvo/ako-shche-ptuvate-po-am-trakiya-prochetete-tova_news678808.html", "text": "\n Продължава ремонтът при пътен възел \"Цалапица\" при 112-ти километър на АМ \"Тракия\". До 12 ч днес ще бъде ограничено движението по пътната връзка София - Цалапица. \nОт 8 до 20 ч ще бъде ограничено движението по пътната връзка Съединение - Бургас. \nОт Пътната агенция съобщиха, че ще се подменя асфалтовата настилка по връзките от магистралата към Цалапица и Съединение. Отделните участъци ще се затварят поетапно. \nПо магистралата София-Пловдив в двете посоки няма ограничения.\n", "date": "2019.06.11", "title": "Ако ще пътувате по АМ \"Тракия\", прочетете това"}
{"url": "https://blitz.bg/obshtestvo/stolitsa/zam-kmett-na-sofiya-posochi-vinovnika-za-relsite-na-grafa_news678814.html", "text": "\n Това, което ние искаме и това, което всички граждани и гости на София искат, е една добре свършена работа и един добре изпълнен проект, който да ни радва години напред. Вчера кметът констатира сериозни недостатъци в пътната настилка и съответно беше наложена санкция на изпълнителя”. Това заяви зам.-кметът на София Дончо Барбалов по Нова тв във връзка с наложените от кмета на София Йорданка Фандъкова санкции на изпълнителя за ремонта на ул. „Граф Игнатиев“ в размер на 279 000 лв.  \nПричината е надигания на настилката на няколко места в зоната на релсовия път, които служители на общината констатираха през уикенда. Според тях това е станало заради температурно разширение около напречните отводнители. \nСпоред Барбалов не са виновни напречните отводнители. „Виновни са тези, които са ги поставили не както трябва. Елементарно е да се съобрази, че когато дойдат топлите днище има повишение на температурите и трябва да има фуги, които да обират разширението на материалите от температурните разлики”, посочи още той. \n„В крайна сметка, когато имаме недобре свършена работа трябва да има отговорни за това и да се понесат санкции. Вчера организирах среща с проектантите на релсовия път и с тези на общата част на зоната. Днес ще има среща и с пътни инженери. Целта е да се намери решение”, обясни Барбалов. \n„Изпълнителят е поел ангажимент три пъти на ден да правят обход и да търсят дефекти. Нашата цел не е да откриваме дефекти, а да няма такива. Ще направим проверки и на останалите настилки в зоната, за да сме сигурни че работата в крайна сметка е добре свършена”, посочи Дончо Барбалов. Столичната община ще обжалва наложените санкции.\n", "date": "2019.06.11", "title": "Зам.-кметът на София посочи виновника за релсите на „Графа“"}
{"url": "https://blitz.bg/obshtestvo/regioni/gen-voynov-zvuchi-strashno-sksa-se-yazovirna-stena-v-trnovsko_news678815.html", "text": "\n Земно-насипна язовирна стена се е повредила тази нощ. Компрометираната стена е на съоръжението край Нова Върбовка, Великотърновско. \n„Звучи страшно, но не е опасно. Получих информацията към 1 часа, че  прелива през язовирната стена. Това е сериозен язовир. На място са изпратени специалисти, скъсала се е земно-насипна стена”, съобщи пред bTV зам.-председателят на ДАМТН ген. Кирил Войнов. \n\"Стената на язовира край Нова Върбовка е разрушена до дъното, прокопана е. Нивото на водата е паднало с 5-6 метра. \nСелото е над язовира и за него проблем няма\", уточни малко по-късно той.  \nПричината, по думите му, са обилните дъждове, паднали в региона. \"На много места асфалтът е изкъртен, явно количеството дъжд, който е паднал, е било много голяма\". \n„В момента в село Камен има друг язовир - Чешме дере, с 40 хил. куб метра зареден обем, който е проблемен. Областната управителка и шефът на пожарната са на мястото. \nНямам информация за залети къщи в Нова Върбовка. Може би има в село Камен”, добави той. \n„Ще бъдат предприети действия за източване на водата от язовира.”, каза още ген. Войнов, който пътува към мястото. \n  \n \n", "date": "2019.06.11", "title": "Ген. Войнов: Звучи страшно, скъса се язовирна стена в Търновско"}
{"url": "https://blitz.bg/intsidenti/stikhii/strashna-burya-nezapomnena-ot-70-godini-udari-starozagorsko-selo_news678804.html", "text": "\n Започва описването на щетите от бурята с градушка, които удариха вчера няколко села в Старозагорско. Наложи се екип на пожарната да разчисти пътя към село Асеновец. \nПо чудо няма пострадали, след като бурята пречупи дънера на вековно дърво. \nНанесени са големи щети над земеделската продукция. В близкото село Караново също е паднала градушка. \nХората от Асеновец не помнят подобна буря. Казват, че е късмет, че няма пострадали. \n„Завихри се силна буря, имаше силен вятър. Това огромно дърво е над 50-годишно и то рухна. Бях на метри от дървото”, разказва жителка на селото пред bTV. \n„Няма щети по къщата, но уплахата беше голяма. Не знаехме колко време ще продължи. За щастие, беше около 5-6 минути, след това продължи с дъжд и град”, добави тя. \nОще днес трябва да премахнем опасните дървета, обяви Димитрина Стефанова, кмет на селото. \n„Нощта беше кошмарна. По улицата има и други паднали дървета”. \n„На 70 години съм станала, такова чудо не съм виждала. И градушка, и дървета паднали...Толкова много вода се стече, направо беше море. Водата стигаше до гумите на колите”, споделя друга жителка на Асеновец.  \n \n", "date": "2019.06.11", "title": "Страшна буря, незапомнена от 70 години, удари старозагорско село"}
{"url": "https://blitz.bg/obshtestvo/stolitsa/fandkova-razkri-shche-se-kandidatira-li-pak-za-kmet-na-sofiya_news678811.html", "text": "\n Не приемам никакви оправдания, обяснения и прехвърляне на отговорност. Това е огромен обект, върху който работиха десетки специалисти. Всеки от тях си носи своята отговорност. Санкциите, които съм налагала, са както за изпълнителите, така и за проектанта, така и за надзора. Отговорността означава санкции, и съм обещала, че няма да има компромис по отношение на никого, заяви столичният кмет Йорданка Фандъкова по повод поредната глоба, която бе наложена за ремонта на ул. „Граф Игнатиев“. Причината за санкцията е надигания на настилката на няколко места в зоната на релсовия път, които служители на общината са констатирали през уикенда. \n„На изпълнителя вече са наложени около 440 000 лв. санкции. Това е единственият начин, по който могат да се накарат всички да си свършат работата. Трябва да се анализира и потърси решението за конкретните участъци, всеки трябва да си понесе отговорността”, заяви Фандъкова пред БНТ. \nПо думите й, стойността на ремонта без ДДС е малко над 20 млн. лв. „Говорим за първи етап, който бе въведен в експлоатация в края на миналата година. Предстои да бъде приет третият етап, който включва прилежащите улици. Проектът бе отложен, докато „Топлофикация” не свърши работата си”, уточни тя. \n„Струваше си да се ремонтират тези участъци. Това на всички струва страшно много нерви и неудобства, но не може да се отказваме да работим, защото някои фирми и майстори не са добри. Много се спекулира около това кои фирми работят и как се избират. Аз нямам право да си избирам фирма. Има процедури, обществени поръчки, осигурили сме максимална прозрачност.За мен най-голямата гаранция са санкции. \nНалагала съм най-големите санкции в държавата без значение кои са фирмите. Фирмите знаят, че няма да има компромис. \nНося отговорността си всеки ден. Спекулации по тази тема от политически лица няма да приема”, категорична бе Фандъкова.   \n„Изпълнителят има конкретен срок за отстраняване. Той вече го е направил”, каза още столичният кмет и добави, че сега всичко зависи от главния архитект. \nПо повод камерите в бус лентите, Фандъкова заяви, че на всички бус ленти, които са обособени булевардите, има камери. „Усилието ни по подобряване качеството на въздуха е подобряване на градския транспорт. Само за 4-5 години обновихме 90% от наземния транспорт. Важно е автобусите да се движат по разписание. Затова трябва да им осигурим възможност за това”, заяви тя. \nЩо се отнася до строителството в Борисовата градина, столичният кмет заяви, че е присъствала на представянето на проекта. „Той в момента е в начална фаза на обсъждане. Имам забележки, които съм заявила. Самият архитект Ковачев публично заяви, че приема голяма част от тях и ще промени проекта. \nПредстои обсъждането. До 19 юни се приемат предложения от всички. На 26 юни те ще бъдат представени отново”.   \nНа въпрос ще се кандидатира ли отново за кмет на София, тя заяви, че все още е рано да обяви дали ще го направи. \n \n", "date": "2019.06.11", "title": "Фандъкова разкри ще се кандидатира ли пак за кмет на София"}
{"url": "https://blitz.bg/obshtestvo/prof-angel-dimitrov-obyasni-otkde-idva-dramata-s-makedontsite-za-gotse-delchev_news678813.html", "text": "\n България не приема датата 7 октомври за съвместно честване на Гоце Делчев, како предлага Северна Македония. Това стана ясно след първото заседание на Съвместната междуправителствена комисия, която се проведе в София. Защо двете страни не могат разрешат различията си в исторически план коментира пред БНТ проф. Ангел Димитров, съпредседател на Българо-северномакедонската комисия по историческите и образователните въпроси и бивш посланик на България в Северна Македония. \n  \nДоговорът за добросъседство със Северна Македония включва твърде много дейности, но фундаментът е заложен в един нормален, конкретен прочит на миналото, категоричен е проф. Димитров. \n  \n„В този смисъл, изпълнението на работата на комисията е да изчисти представите за миналото от онова, което подхранва една погрешна престава за съседа, в случая България. Митове и стереотипи трудно се разграждат - това се случва с добра воля“, обясни той. \n  \n„Трябва да се изживее един исторически катарзис. Различията са фундаментални“, допълни проф. Димитров. Той посочи, че преговорите за историята са достигнали до модерната епоха и там разговорът става много труден. \n  \nРазличията на двете държави за личността на Гоце Делчев, специалистът обясни със самия подход към неговия произход и историческа роля. \n  \n„Ние настояваме да се оценяват личността и делото на Гоце Делчев като един символ на общата история и символ на идеята за свобода и развитие. Нашите колеги се интересуват от късно формираното отношение към него от съвременната македонско-историческа наука след 1944 година“, каза той. \n  \nИма сериозни различия в оценките за делото, личността и произхода на Гоце Делчев, призна проф. Димитров. \n  \n„Ще намерим начин на следващата ни среща да решим този въпрос, защото той е изключително важен“, посочи той. По отношение на учебниците по история в Северна Македония той обясни, че има известен напредък, но „не е адекватен на желаното и възможното“. \n  \n \n", "date": "2019.06.11", "title": "Проф. Ангел Димитров обясни откъде идва драмата с македонците за Гоце Делчев"}
{"url": "https://blitz.bg/obshtestvo/moshchni-grmotevichni-buri-udarikha-polovin-blgariya-tazi-sutrin_news678816.html", "text": "\n Вторник започна с мощни гръмотевични бури в Централна и Източна България. Най-силни бяха валежите в Габровско и Сливенско. Заради пороите в някои европейски държави се очаква още 40 см покачване на нивото на Дунав в Североизточна България. \n За последните 24 часа най-значителни повишения бележат измервателните станции Свищов (+12 см), Русе (+20 см), Тутракан (+18 см) и Силистра (+18 см). Прогнозата е за покачване с още 10 см в Русе и почти 40 см в района на Силистра. По данни на Изпълнителната агенция за проучване и поддържане на река Дунав за последната седмица нивото в Русе се е вдигнало със 140 сантиметра, а в Силистра със 130 сантиметра. Критичните нива за двата града е съответно 881 и 777 сантиметра. \nОколо обяд валежите ще се преместват на запад и северозапад, значителни количества се очакват в районите на Ябланица, Угърчин и Тетевен. Следобед валежи ще има в районите на Западна и части от Северна и Южна България. \nОчакват се гръмотевични бури и по-интензивни валежи около Враца, Монтана, Берковица, Чипровци. В късните следобедни часове бури ще има отново в Централна и Източна България, по-обилни ще са валежите около Велико Търново, Разград, Шумен, Свищов. Вечерта бурите ще се изместят на юг и валежи се очакват в Сливенско, Карнобат и района на Елхово. \n", "date": "2019.06.11", "title": "Мощни гръмотевични бури удариха половин България тази сутрин"}
{"url": "https://blitz.bg/obshtestvo/regioni/zhurnalisti-protestirat-sreshchu-razkrivaneto-na-imeto-na-uchenika-zadrzhan-za-terorizm_news678818.html", "text": "\nПловдивски журналисти осъдиха незаконното и неетично разкриване самоличността на 16-годишния ученик, задържан за подготовка на терористичен акт. Въпреки апела на прокуратурата, в търсене на сензация лични данни и снимки на момчето и семейството му изтекоха в интернет. \nПловдивските репортери, включително колегите от ТВЦ-Пловдив, приеха протестна декларация и сезираха институциите, съобщава БНТ. \nСпоред журналистите оповестяването на самоличността на ученика нарушава Закона за закрила на детето, Конвенцията за правата на детето, Закона за личните данни, Наказателно-процесуалния кодекс, както и журналистическите етични кодекси. \nЖивка Танчева - Радио Пловдив: И аз имам дете и знаем до какво може да доведе подобно писане. по никакъв начин не мога да ги разбера колегите. \nТаня Грозданова - информационен сайт „Под тепето\": Недопустимо е не само заради нарушаване на закона, нарушаване на етичните стандарти, недопустимо и поради факта, че оттук насетне се пречи на бъдещето на това дете. \nПарашкева Иванова - информационен сайт „Трафик нюз\": Това е нормално пловдивско семейство, което се грижи за децата си. Да, вероятно може да се случи на доста семейства да попаднат в такава ситуация и затова би трябвало преди всичко да бъдем хора. \nИво Дернев - информационен сайт \"Под тепето\": С тази декларация настояваме институциите да вземат отношение по това, което се случи днес, да кажат дали това е редно, което \"колеги\" сториха. \nДекларацията на пловдивските журналисти ще бъде разпратена до Агенцията за закрила на детето, до националния съвет за журналистическа етика, до СЕМ и до специализираната прокуратура.\n", "date": "2019.06.11", "title": "Журналисти протестират срещу разкриването на името на ученика, задържан за тероризъм"}
{"url": "https://blitz.bg/obshtestvo/bivsh-glaven-sekretar-na-mvr-izvadi-neveroyatna-versiya-za-uchenika-verbuvan-ot-islyamska-drzhava_news678810.html", "text": "\n \"Детето, вербувано от “Ислямска държава”, е жертва. Травмата му ще стане за цял живот, ще му остане някакво петно, което дано да успее да преодолее. Това коментира в сутрешния блок на Нова тв бившият главен секретар на МВР Калин Георгиев. \nРодителите му са много силни хора, това което са направили е много отговорно. Не трябва да се унищожава бъдещето на едно 16 годишно дете, а това се случва в момента, заяви той. \nПо думите му антитерористичните центрове в САЩ дават резултати и в Европа също има такива практики. Те се правят за сметка на вече същестуващите агенции, обясни той. \n\"Първият елемент от така наречената смъртоносна триада е отчуждението, втората фаза е проектирането на бъдещите действия, и третата е рационализацията - извършването на определени действия. \nСигналът на родителите е бил изключително важен, каза Георгиев. България е застрашена от тероризъм колкото всяка една друга страна\", добави Георгиев.\n", "date": "2019.06.11", "title": "Бивш главен секретар на МВР извади невероятна версия за ученика, вербуван от \"Ислямска държава\""}
{"url": "https://blitz.bg/obshtestvo/regioni/kakvo-e-tova-mps-ili-oshche-edna-rzhdyasala-shchayga_news678823.html", "text": "\n Ако този бус е получил разрешение за движение по пътищата, то следва да се състезава с оня бус, който също беше преминал технически преглед в България, но полицаи в Германия го спряха, откриха 66 дефекта и обявиха: Това не е МПС, а ръждясала щайга. \nЗа отношението към животните да не говорим! \nСнимката е публикувана в кърджалийска група тази сутрин, съобщава 24rodopi.com\n", "date": "2019.06.11", "title": "Какво е това? МПС или още една ръждясала щайга"}
{"url": "https://blitz.bg/obshtestvo/sdt-e-losh-ako-ne-obsluzhva-krga-kapital_news678666.html", "text": "В навечерието на поредния мониторингов евродоклад за България станахме свидетели на нещо нечувано в последните години. Медиите на Иво Прокопиев яростно нападнаха Софийски градски съд – съдилището, което те години наред хвалят от сутрин до вечер и бранят на амбразурата, ако някой реши да отправи каквато и да е критика към магистратите от СГС. Помним добре основната роля, която горепосочените издания изиграха в споровете между главния прокурор Цацаров и административния ръководител Топалов относно сроковете и качеството на работата на черните тоги.\nЯсно е защо „Капитал“ до скоро играха роля на медиен щит за СГС. Връзките са повече от ясни. Бившият председател на съда Калоян Топалов бе публично разкрит като човека на Прокопиев в най-голямото съдилище у нас. В СГС е и царството на „Съюза на съдиите“ (ССБ) – уж влиятелна магистратска организация, в която обаче членуват около 10%  от българските съдии, работеща изцяло по опорните точки на капиталците. Нещо повече – ССБ и „Капитал“ заедно промотираха неуспешната кандидатура на Евгени Георгиев, който два пъти загуби вота за председател на СГС в Съдийската колегия на ВСС. \nНо отскоро СГС е с нов ръководител (Алексей Трифонов), когото Прокопиев не харесва, следователно съдът е лош и върху него ще се стовари цялата му медийна машина. Просто защото съдия Крънчева посмяла да осъди драскач от „Капитал“. Нямала право да стори това и той я залял с помия от страниците на Прокопиевата малотиражна медия-бухалка. Класическата хибридка на Прокопиев – аз заповядах на медиите да плюят прокуратурата, следователно тя не може да ми повдига обвинения. А съдът не може да ме осъди. \nКакъв по-силен пример за срастването на организирана престъпност, медии, нечисти бизнес схеми и съдебна система. Но дали това ще попадне в следващия евродоклад? Съмняваме се. \nА дали ще попаднат и случаите, когато хората на Прокопиев съдят български медии? Скандални казуси илюстриращи общите действия (на практика ясно структурирани в една организирана група) между олигархия, корпоративни издания и магистрати. Примери, които дават ясен знак кой точно е причина да сме на 111-о място по свобода на словото. А догодина вероятно ще сме по-надолу. \nДали в изготвените от брюкселските чиновници документи ще стане дума, че в „Да, България“ дори си имат специалист по делата срещу медии. Казва се Николай Христов (спечелил 8 преференции на последните парламентарни избори), член на Националния съвет на партията. Христов е адвокат на Антоанета Цонева и Емил Джасим – също част от ръководството на неговото прокси. Силно се надяваме, че Брюксел ще желае да научи с какви аргументи политиците на Прокопиев съдят медии само защото са си позволили да им зададат неудобни въпроси. \nНормално ли е съдът да подкрепя хулителите на Васил Левски, осъждайки журналисти, открито и ясно заявили неодобрението си към скандалната позиция на още по-скандалния Джасим. А нормално ли е Сашо Дончев да твърди пред съда, че разкрития за притеснителни факти за бизнеса му във вестник „Телеграф“ станали причина да се разстрои нежната душичка на газовия барон, искаща възмездие под формата на солидна парична сума. \nИ в крайна сметка – нормално ли е самият Прокопиев да съди евродепутати, че му бил раздвоен аз-а, защото някой се осмелил да надигне глас срещу злоупотребите на пленилата държавата ни шайка „Капитал“. \nЯвно това е позволено, тук няма проблем. Щом групировката „Капитал“ съди, всичко е наред. Само ако на тях им заведат дела, тогава държавата е лоша, съдът нечестен, а властта - продажна. \n Прокопиевата клика е свръхнагла. Съдът е добър, когато удря враговете им. Лош е, щом отсъди в ущърб на олигархичния интерес. Същото е с медиите, с регулаторите, с изпълнителната и законодателната власт. \nТова са болшевиките на Прокопиев. Който не е с тях, е против тях. Който не мисли като тях, е обречен на заличаване враг, очаква те обществена смърт, ако не споделяш правата вяра. Ти си ментално увреден, позволиш ли си да не споделяш тезите им, ти си за разстрел, надигнеш ли глас срещу произвола на самозабравилия се башибозук, претендиращ (сам Прокопиев казва това) да е стопанският и обществен елит на нашата Родина. За моралната полиция всичко е позволено. Двойният стандарт като термин не съществува. Те са добри, всички други са лоши. \nТе могат да съдят всеки в СГС. Но тях не могат да ги съдят в СГС. Те са Министерство на истината. Приватизираха ни икономиката, а после приватизираха и гумения печат за единственото правилно мнение в страната. Утре ще искат да приватизират душите и съзнанието ни.  \nТе имат право да използват както намерят за добре СГС. Но СГС не може да работи в обществен интерес, трябва да служи на Прокопиев, а не на българския народ. \nТе могат да съдят за критични публикации. Но тях не могат да ги съдят за клеветите, внушенията, манипулациите и откровените лъжи. \nАпропо – след като второто дело срещу Иво Прокопиев (за пране на пари по далаверата „Каолин“) бъде внесено в спецсъда и Прокопиев ли, като писарушката си Босев, ще е жертва на заговори, илюминати, масони и рептили. \nМоже би идва горещо лято за българската олигархия. Може би тепърва ще става интересно. \n  \n \n", "date": "2019.06.11", "title": "Съдът е лош, ако не обслужва кръга „Капитал“"}
{"url": "https://blitz.bg/obshtestvo/stolitsa/kray-na-dzhigitite-v-sofiya-fandkova-obyavi-golyama-promyana_news678713.html", "text": "\n 40 камери от днес следят бус лентите – целта е да увеличим скоростта на движение на градския транспорт и точността. Това написа кметът на София Йорданка Фандъкова в профила си в социалната мрежа \"Фейсбук“. \nМоля, шофьорите да не нарушават правилата. А КАТ вече имат всички инструменти, за да осигуряват спазването на закона за движение, пише кметът на столицата.  \n\"Поредните 20 нови автобуса тръгват от днес по линии 85 и 280. Те са на природен газ, с най-високия екологичен стандарт и осигурена достъпност за майки с колички и трудно подвижни хора. От този транш нови автобуси остават още 20, които ще обслужват линия 204“, пише още Фандъкова.  \nЗа 5 г. обновихме 90% от всички градски автобуси на линия и намалихме 2,5 пъти вредните емисии от обществения транспорт. Модернизацията не спира – през тази година очакваме още 13 нови трамвая и 15 електробуса, които ще бъдат експлоатирани от \"Столичен електротранспорт“, отбелязва още столичният кмет.\n", "date": "2019.06.11", "title": "Край на джигитите в София! Фандъкова обяви голяма промяна"}
{"url": "https://blitz.bg/obshtestvo/regioni/obyavikha-prichinata-za-vnezapnata-smrt-na-reyndzhra-ot-nay-elitnoto-podelenie-na-sukhoptnite-voyski_news678800.html", "text": "\n Вчера, 10 юни, сержант Ерол Бейтулла Бозали – заместник - командир на взвод във военно формирование 42 000 – Карлово, е починал в резултат на внезапно настъпила остра сърдечна недостатъчност, съобщиха от пресцентъра на Министерството на отбраната. \nТрагичният инцидент е станал около 08.58 ч. сутринта в района на военното формирование. След задължителен медицински преглед, при който не е имал отклонения от нормите, сержантът е пристъпил към изпълнение на служебните си задължения. Внезапно му е прилошало. \nОказана му е незабавна медицинска помощ. Извикан е и екип с линейка от Спешния център на МБАЛ „Д-р Киро Попов“, но въпреки предприетите действия за реанимиране, военнослужещият e починал. \nСержант Бозали е на 46 години, семеен. На служба в Българската армия е от декември 2000 г. Участвал е в две мисии зад граница – през 2005 г. в Босна и Херцеговина и през 2013 г. в Афганистан. \nОт министерството на отбраната изказват съболезнования на семейството и близките на сержант Бозали.\n", "date": "2019.06.11", "title": "Обявиха причината за внезапната смърт на рейнджъра от най-елитното поделение на Сухопътните войски"}
{"url": "https://blitz.bg/obshtestvo/sinoptikt-georgi-tsekov-zaradva-stolichani-s-khubava-vest-no-za-tezi-po-moreto_news678776.html", "text": "\n Днес повече слънце ще има над Западна България, докато над Северна и Източна облачността ще е по-често значителна – купеста и купесто-дъждовна. Отново ще има превалявания, придружени с гръмотевици и временно усилване вятъра, възможни са и градушки. Ще духа слаб до умерен север-североизточен вятър. Максималните температури ще са между 25° и 30°, съобщи за „Фокус“ дежурният синоптик Георги Цеков от Националния институт по метеорология и хидрология (НИМХ).  \nАтмосферното налягане ще е близко до средното за месеца.  \nНад Черноморието ще преобладава облачно време и на много места в часовете до обяд ще има валежи от дъжд и гръмотевична дейност. След обяд валежите ще спират и облачността ще се разкъса и намалее. Ще духа слаб до умерен вятър от север-североизток. Максимални температури между 25° и 28°. Температурата на морската вода е от 19° по северното крайбрежие, до 23-24° в Бургаския залив. Вълнението на морето ще е 2-3 бала. \nНад планините облачността ще е по-често значителна и на места, главно в следобедните часове, ще превали и прегърми. Ще духа до умерен североизточен вятър. Максималната температура на височина 1200 метра ще е около 20°, на 2000 метра – около 13°. \nПрез следващите дни валежите чувствително ще намалеят, и като разпространение, и като интензивност, а температурите бързо ще се повишат. В сряда превалявания, придружени с гръмотевици ще има на места в Южна България, главно в следобедните часове. В четвъртък и петък краткотрайни валежи ще има само на отделни места. Ще бъде слънчево, с временни увеличения на облачността. В западната половина от страната вятърът ще бъде слаб, предимно от изток-североизток; в източната ще е временно до умерен, от север-североизток. Преобладаващите максимални температури ще бъдат между 28° и 33°. \n \n", "date": "2019.06.11", "title": "Синоптикът Георги Цеков зарадва столичани с хубава вест, но за тези по морето..."}
{"url": "https://blitz.bg/obshtestvo/burgaski-top-kriminalist-vze-nay-vazhnoto-reshenie-v-zhivota-si-i-snimki_news678799.html", "text": "\n Един от най-добрите кадри на ОД на МВР Бургас криминалистът Павел Димитров и неговата любима Кристияна сбъднаха своята мечтана приказка и си казаха „ДА” на фона на живописния скалист бряг край „Буджака” в Созопол. \n8 юни се превърна в най-красивия и важен ден за новото семейство Димитрови. Влюбената двойка се врече във вечна вярност и пред Господ в храм „Свети Никола” в Черноморец. Романтичният празник на семейство Димитрови продължи в изискан ресторант в Бургас, където булката и младоженецът потънаха в първия си брачен танц. За кум Павел бе избрал неговия приятел, колега и мъжка опора в живота – треньорът-ченге Венелин Русинов, а в ролята на кумата влезе неговата съпруга Христина. \nЛюбовта между 27-годишния Павел и 26-годишната Криси пламнала почти веднага след като се виждат за първи път. В обща компания и сред приятели, между тях бързо започват да хвърчат искри и запознанството им започва да гради онази романтична приказка, за която хората пишат песни и гледаме по филмите. Павел и Криси са заедно вече 3 щастливи години. \nМорето, както при всички морски деца, има особена семантика за тях. Неслучайно криминалистът избира именно Созопол и неговите живописни скали, за да предложи брак на своята избраница, а година по-късно се венчават на фона на безкрайната морска синева. \nПавел Димитров е криминалистът от Второ РУ в Бургас, който през последните години с гордост може да бъде сочен за пример. След напрегнатото ежедневие и множеството арести в професията му, Павел намира време да се отдаде и на малките деца. Той е треньор в полицейския джиу джицу клуб, където обучава над 20 малчугана на спортни изкуства. \n", "date": "2019.06.11", "title": "Бургаски топ криминалист взе най-важното решение в живота си и... (СНИМКИ)"}
