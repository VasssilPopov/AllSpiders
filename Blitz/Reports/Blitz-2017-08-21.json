{"url": "https://www.blitz.bg/svyat/kosovo-potna-v-skrb-pochina_news538018.html", "text": "Бившият министър-председател на Косово Байрам Реджепи е починал днес, рано сутринта, в Истанбул. Това съобщи белградското радио В92, позовавайки се на съобщение на държавната RTS.\nРеджепи е преживял сърдечен удар преди няколко месеца, заради това се е подложил на операция в болница в столицата на Косово – Прищина, в резултат, от която е изпаднал в кома, уточнява Фокус. \nВ това състояние той е пренесен в Истанбул, където е починал. \nРеджепи беше доктор по професия и високопоставен член на „Демократическата партия на Косово“. Той е първият следвоенен премиер на страната.\n", "date": "2017.08.21", "title": "Косово потъна в скръб! Почина..."}
{"url": "https://www.blitz.bg/layfstayl/shoubiznes/sramota-izvestna-manekenka-zaredi-po-golo-dupe-na-benzinostantsiya-snimki-18_news537921.html", "text": "\n Края на лятото приближава, а жегите намаляват, но Ана Брага, известна бразилска манекенка, вдига градусите на мъжкия пол по бензиностанциите в Малибу и явно се опитва отново да предизвика гореща вълна. \nВсеки би признал, че манекенката определено има тяло, което не трябва да бъде скрито от света. \nБразилката е на мнение, че трябва да се гордеем с всичко, с което ни е надарила майката природа, за това тя открито показва перфектната си фигура, а представителите на мъжкия пол определено нямат нищо против да се насладят на гледката, пише Tocka.com.mk, цитиран от Struma.com.\n", "date": "2017.08.21", "title": "Срамота! Известна манекенка зареди по голо дупе на бензиностанция (СНИМКИ 18+)"}
{"url": "https://www.blitz.bg/svyat/podvizhen-uzhas-shokira-londonchani-snimka_news537988.html", "text": "\n Шефовете в транспорта разследват случай на автобус, движещ се по улиците на Лондон, без шофьор зад волана! Потресаващото видео е заснето от шофьор на такси, който показва как возилото-убиец преминава през три ленти поред, като в крайна сметка някой натиска спирачките и поема контрола, пише \"Новини Лондон\". \n Във видеото се вижда как непознат мъж се втурва към мястото на шофьора, след което се връща отново на едно от местата назад. \n Инцидентът е станал в неделя сутринта. \n", "date": "2017.08.21", "title": "Подвижен ужас шокира лондончани (СНИМКА)"}
{"url": "https://www.blitz.bg/daydzhest/bbc-posochi-kakvi-sa-posleditsite-ot-slnchevoto-zatmnenie-vrkhu-zemyata-snimki_news537995.html", "text": "\n САЩ са единствената страна в света, която ще има изключителната възможност да наблюдава пълно слънчево затъмнение днес. В продължение на около 1 час и 33 минути сянката на Луната ще премине през територията от източния до западния бряг на страната, която е с площ от 113 километра, пише profit.bg. \n Освен че ще донесе няколко минути тъмнина посред бял ден, какви ще са другите последици за Земята от слънчевото затъмнение? ВВС посочва някои от тях. 1. Температурата ще се понижи \n \nКогато Луната застане между Земята и Слънцето и нощта за кратко прекъсне деня, температурите бързо ще се понижат. С колко градуса? Както обяснява НАСА, понижението е равно на разликата в температурата, която съществува между деня и нощта в този период на годината на това място. \n Но трябва да се има предвид, че пълното слънчево затъмнение продължава само няколко минути, така че околната среда няма достатъчно време, за да отговори на тази рязка промяна на температурата. \n Поради това вероятно промяната ще е равносилна на три четвърти или половината от разликата в температурата, която съществува там между нощта и деня. \nВ случая в САЩ се очаква температурите да намалеят с около 10 градуса по Целзий. За сметка на това на местата, където затъмнението ще бъде частично, температурите ще се понижат с между 3 и 5 градуса по Целзий. \n 2. Вятърът ще смени посоката си \n \nКакто показа изследване на университета в Рединг, Великобритания, в резултат на промяната на температурата топлият въздух ще спре да се издига от Земята и ще предизвика промяна на скоростта и посоката на вятъра. \nТова явление е известно като „вятър на затъмнението“. Според изследователите, които анализират частично затъмнение във Великобритания през 2015 г., промяната на вятъра е предизвикана от вариациите в „граничния слой“ - въздушната зона, която разделя ветровете по високите части от тези, които са по-близо до земята. \n Ефектът трае само няколко минути по време на затъмнение и след това вятърът отново се връща към нормалната си посока, когато слънцето се вижда на небето. 3. Животните ще променят поведението си \n \nМнозинството от живите организми имат биологичен часовник, синхронизиран с ритъма на Слънцето. В периода на тъмнина, колкото и кратък да е той, животните ще усещат, че е нощ и ще променят поведението си в съответствие с този факт. \nДневните птици ще започнат да зъзнат и ще изчезнат в търсене на гнездото си или ще се групират и ще замлъкнат. В същото време нощните птици ще започнат дейността си – щурците и кукумявките ще започнат нощния си концерт, молците ще заменят пеперудите, пчелите ще се върнат в кошерите си, мравките ще се приберат под земята, а някои паяци ще приберат мрежите си. \n Комарите ще излязат да търсят жертви, а ларвите на скаридите и мидите ще изплуват на повърхността, за да търсят храна в безопасността, която им дава тъмнината на нощта. Домашните животни, като котки и кучета, вероятно няма да усетят последиците от сянката на Луната. Тъй като събитието е много кратко, тъмнината вероятно няма да причини объркване сред домашните животни. \n През 1932 г. Сдружението по естествена история в Бостън наблюдава животни по време на слънчево затъмнение, което продължило около десет минути. Половината от наблюдаваните животни изглеждали притеснени. \n Трябва обаче да се поясни, че голяма част от информацията за поведението на животните е предполагаема и няма много научни изследвания по темата. Поради това много научни и образователни центрове помолиха хората да участват с информация по различни проекти на гражданската наука по време на това конкретно затъмнение. 4. Гравитационни последици \n \nПървото, което трябва да се отбележи, е, че по време на затъмнение Луната е във фаза на новолуние, обяснява НАСА на сайта си. Поради това всеки гравитационен ефект ще бъде равносилен на случващото се по време на тази фаза на Луната, която се повтаря на всеки 28 дни. \n Наблюдател на Земята се намира под гравитационното влияние на Земята, Луната и Слънцето. Като имаме предвид, че в деня на затъмнението Земята ще бъде на 151.4 милиона километра от Слънцето, а Луната ще се намира на 364 649 километра от повърхността на Земята, можем да изчислим въз основа на Закона на Нютон силата, която трите (Слънцето, Луната и Земята) ще упражнят върху човек с тегло от 80 кг. В този момент той ще тежи с около 48 грама по-малко. \n Но когато наблюдаваме гравитационните последици от разположението на Луната и Слънцето от страната на Земята, когато има новолуние, ефектът е още по-драматичен, отбелязва НАСА. Ако се намирате на линията, определена от центровете на Земята, Слънцето и Луната, земната кора ще се деформира и ще се повдигне с около 40 милиметра в зона от 1000 километра. \nТака че, докато човек наблюдава затъмнението, може да си помисли, че е с 40 милиметра по-близо до Слънцето, отколкото преди това. \n", "date": "2017.08.21", "title": "BBC посочи какви са последиците от слънчевото затъмнение върху Земята (СНИМКИ)"}
{"url": "https://www.blitz.bg/layfstayl/ptuvane/shoping-ekskurziyata-do-italiya-izliza-mnogo-po-evtino-ot-tazi-v-blgariya_news538002.html", "text": "\n Все по-честа практика е съчетаването на полезното с приятното във вид на шопинг екскурзия до Италия. Намаленията на лятната стока там са лавинообразни, а цените - символични. Същото важи и за миналогодишните колекции на дрехи и обувки на всички брандове. Най-евтино е в малките шопинг селца, създадени само за да посрещат клиенти от цяла Европа. Дори с парите, вложени за пътуването, сметката пак излиза много по-тънка, пише \"Марица\". \n Най-близкото търговско село е Палманова Аутлет до Триест. Отстъпките в над 90-те магазина са не само сезонни. Принципът на тези места е да предлагат всички свои продукти на цени с 30 до 70 процента от редовните им през цялата година. Ако се добавят и намаленията в края на лятото, тогава е ясно защо всяка година Палманова привлича хиляди европейци. Паркингът там е безплатен, което също запазва няколко банкноти в портмонето.  \n Най-бързият маршрут е България-Сърбия-Хърватска-Словения, ако се пътува по суша. Отнема около 12 часа шофиране. В хотелите и къщите за гости в местата за настаняване наоколо се намират двойни стаи от 80 до 125 лева. \n В градчета като Палманова Аутлет едни качествени дънки могат да струват максимум 45 евро според офертите на официалните сайтове. Къси панталони пък струват до 30 евро. Тениски се разпродават по 3 броя за 6 евро.  \n Привлекателни са офертите и за обувки. Летните колекции на марки като \"Адидас\" са паднали до 30 евро за чифт. Друг акцент в разпродажбите са миналогодишните есенни колекции обувки. Спортните марки ги разпродават на цени от 19 евро преди зареждането на новата стока.  \n Разликата между шопинг екскурзията до Италия и обикалянето по магазините в България не е само в цените. На места като аутлет селцата важат единни правила за всички магазини. Липсва ключовото \"до\" в офертите. У нас намаленията са \"до 70 процента\", но реално са около 20-30. Там ако намалението е на лятна стока, то цялата се продава с един и същ процент отбив от цената.  \n Другата голяма разлика е, че в този тип селца се предлага карта за отстъпка. Тя още един път сваля цената с 10 процента, ако се направи покупка над определена сума - 100 или 150 евро. \n", "date": "2017.08.21", "title": "Шопинг екскурзията до Италия излиза много по-евтино от тази в България"}
{"url": "https://www.blitz.bg/svyat/tzhnite-vesti-ot-barselona-nyamat-kray_news537993.html", "text": "Броят на жертвите на терористичната атака в Барселона достигна до 15 души. Това заяви пред репортери регионалният вътрешен министър на испанския автономен регион Каталония Хоаким Форн, предава AFP, цитирана от \"Фокус\".\n„Броят на жертвите се повиши от 14 на 15 души“, информира министърът. \nПетнадесетата жертва е мъж на 34 години, жител на градчето Вилагранда дел Пенедес. Той бил намерен мъртъв с прободна рана в автомобила, който полицията се опитала да спре за проверка. Колата била открита в градчето Сант Жуст Десверн, близо до Барселона. \nДо момента властите не свързваха този инцидент с терористичното нападение. \nВече обаче се смята, че водачът на микробуса-убиец, който избяга от местопрестъплението, е похитил кола, за да напусне бързо района и е убил човека, пътувал в превозното средство.\n", "date": "2017.08.21", "title": "Тъжните вести от Барселона нямат край"}
{"url": "https://www.blitz.bg/svyat/brutalna-ekzekutsiya-na-mladezh-v-london-ubietst-s-iznenadvashch-khod_news538013.html", "text": "\n Разследване за убийство е започнало, след като мъж почина при подозрителни обстоятелства в източен Лондон.  Той бил наръган в неделя следобед. Жертвата е на около 20 години. Обявен е за мъртъв малко след 2,50 следобед, пише \"Новини Лондон\". \n Десет минути по-късно в полицейското управление заподозреният сам се е предал. Той е на около 39 години. Имал рана по крака от нож. Откаран е в болница, където да му бъде оказана помощ, а след това е бил разпитан от полицаите. \n Все още предстои идентифицирането на жертвата. \n", "date": "2017.08.21", "title": "Брутална екзекуция на младеж в Лондон, убиецът с изненадващ ход"}
{"url": "https://www.blitz.bg/svyat/bridzhit-makron-e-na-sedmoto-nebe-ot-shchastie-zaradi-tazi-novina_news537999.html", "text": "Френското президентство съобщи, че Бриджит Макрон, съпругата на президента Еманюел Макрон, ще има официална роля, представляваща страната, но тя няма да разполага със собствен бюджет или персонал.\nПо време на кандидатпрезидентската кампания по-рано тази година, Макрон предложи създаването на нов статут на „първа дама”, но идеята бе широко неодобрявана от обществото. \nОт днешното съобщение става ясно, че съпругата на държавния глава ще \"представлява Франция по време на международни срещи и ще организира такива в Елисейския дворец. \" \nРаботата й ще включва подкрепа на благотворителни организации и редовни разговори с представители на организации, работещи в сферата на образованието, здравеопазването и социалната политика. \n\"Това не е правен статут, а ангажимент, който се отнася до Бриджит Макрон по време на мандата на Еманюел Макрон и няма да бъде обвързващ за нейните наследници\", пише в изявлението. \nПървата дама ще има свой кабинет и двама съветници, работещи за нея, на които се плаща от бюджета на президента. \n \n", "date": "2017.08.21", "title": "Бриджит Макрон е на седмото небе от щастие заради тази новина"}
{"url": "https://www.blitz.bg/obshtestvo/intervyu/lyubimtsite-ot-duet-riton-pred-v-shou-ne-izpyakhme-nito-edna-politicheska-pesen_news537364.html", "text": "Катя и Здравко от обичания от няколко поколения дует „Ритон” са като един организъм с две души! В синхрон и на сцената, и в живота! Двамата са заедно от близо 40 години – време, в което не са се разделяли нито веднъж, не са си и омръзвали. И дори се обичат все повече! Миналата година поп класиците издадоха своя пореден албум – „Пътят към твоето сърце”. А след него и „Ритон в ритъма латино”. Както и жълтата си винилова плоча. Вече са готови и с новия си албум, който ще излезе до края на годината в чест на 40-годишнината им като дует на сцената. В него ще има цели 10 нови песни – всичките ще бъдат представени на грандиозния концерт спектакъл „Музика и любов” на 18 октомври в зала 1 на НДК. Специално и единствено пред репортер на „ШОУ” Катя и Здравко дават поредното си силно и емоционално съвместно интервю – в което динамично и хитово преплитат колоритните моменти и от сцената, и от личния си живот.\n - Отново сте във вихъра – с подготовката на грандиозния концерт на 18 октомври в зала 1 на НДК. И ако човек ви гледа отстрани, ще помисли, че целият хъс и желание се дължат и на многото предразполагащи странични обстоятелства, а знам, че това съвсем не е така. По характеристика средата днес не е никак удобна за творците, които искат да работят… Здравко:  - Факт, но ще си позволя нещо сега – искам първо да те похваля – с Катя четем редовно твоите интервюта. Страхотна си! Бяхме се зарекли да не даваме никакви интервюта, но ти си фантастична и нямаше как да откажем. Поддържаш една много висока класа! Държах да кажа тези думи. Катя:  - Факт, да! Но аз се замислих над думите ти за средата. Всъщност със Здравко отдавна сме наясно, че нищо не може да бъде като едно време. България не е същата. Навремето тя беше почти 9 милиона, имаше хора, които имаха нужда от това изкуство – и от градовете, и от селата. В селата, където сме правили редовно концерти, имаше читалища, във всяко от които по минимум 400-500 седящи места, всичките пълни. Днес е вече доста трудно да отидеш в едно малко градче и да направиш концерт на билети и да напълниш цялата зала, да не говорим пък за село. Трудно бихме съпоставили, всичко е толкова различно, а и половината българи вече се изнесоха от страната. Здравко:  - Ние се научихме да живеем на мига. Не се връщаме назад, каквото и да е било там. Съобразяваме ме и се адаптираме към това, което е днес. Обичаме много работата си. И \nне сме си позволявали никога да се разочароваме или отчайваме \nзащото е пагубно. Човек не трябва да се отчайва, да спира да работи. Ние сме много малък пазар и е много трудно – има страшно много талантливи хора, които работят в областта на шоубизнеса. А малкият пазар страшно много пречи в случая, но пък, от друга страна, трябва да е стимул да се правят нови и нови неща. Да се опитваш да задържиш публиката, която е израснала с теб и ти е довела нови поколения. Най-радостното е, че напоследък все по-често чуваме репликата „Ние израснахме с вашите песни!” от различни поколения, а това е огромен комплимент. Ето затова работим! Когато пеем на някой площад и виждаме малки деца, които припяват песните ни, които са записвани, когато майките им са били абитуриентки, това е магия. Фенската публика също се предава по наследство (смее се). Затова няма да спираме! Катя:  - С чисто нови 10 песни, при това много хубави. Чувстваме се напълно удовлетворени. Човек не трябва да спира пред трудностите. Малкият пазар, както каза и Здравко, не трябва да бъде пречка. Имаше време, когато нашата поп и рок музика излизаше далеч извън пределите на страната ни – но не за да пее на малките български общности в чужбина, а на голяма международна сцена. Здравко:  - Имаме страшно много млади и талантливи изпълнители и рано или късно ще се излезе отново така навън. А аз знам и каква е рецептата за това как да се излезе на международна сцена, но не съм Колумб… - Каква е рецептата? Здравко:  (Смее се.) - Рецептата я дадоха румънците. Не можеш да излезеш на международна сцена, ако си реплика на клубна англосаксонска музика! В никакъв случай! Ти винаги ще бъдеш реплика. И румънците доказаха това. - Да, деца припяват песни, писани от времето на младостта на родителите си, при това в среда, в която най-често се чуват поп фолк и рап ритми. А означава ли това, че приемствеността, в класическия й смисъл, се трансформира и по отношение на ценностната система? Здравко:  - Може би да, наистина. Обществената ценностна система се изгражда преди всичко в семейната среда. Тези ритми, за които споменаваш, те са временни. Всяко поколение израства със своята музика. Не е редно да се забраняват музикални стилове, каквито и да са. Катя:  - Да, те не пречат. Хората могат да слушат всякаква музика, съобразена с нагласите, желанията, ценностите им. Здравко:  - Още повече че ние, хората така сме и устроени – най-сладките неща винаги са забранени. А човек просто не може да избяга от себе си. - А какво е забранявано на „Ритон” през годините? Здравко:  - В самото начало действително имахме много забрани. Даже ни сваляха и от предавания, защото сме били прекалено атрактивни. Точно се бяхме върнали от чужбина и сме изглеждали твърде екстравагантни. Свалиха ни от „Всяка неделя” по времето на Янчо Таков. Но знаеш ли, аз не мога да се оплача. Гледам, че днес е много модерно да излизат и да казват – това ни забраняваха, онова не ни позволяваха…  Катя:  - Много е модерно да се правим на репресирани (смее се). А ние не обичаме да се правим на такива. Да, ограничавали са ни дотолкова, доколкото са ограничавали и всичките ни колеги. Но нещата не са така трагични, че да се оплакваме постоянно. \n- Как точно подходиха към вас, за да обяснят, че не е приемливо да участвате в предаването? Здравко:  - Те даже нищо не ни казаха. Наша позната, с която учехме заедно в Консерваторията, работеше като тонрежисьор. Дойде и ни каза: „Да не ви отчайвам, но Янчо нареди да ви свалят от ефир, защото сте с прекалено екстравагантни дрехи!” Катя:  - А ние току-що се бяхме върнали от Полша и имахме много хубави сценични костюми. \nТогава се разплакахме и двамата  \nзащото бяхме съвсем млади изпълнители. Не беше приятно. Но днес се връщаме с усмивка. Здравко:  - Това, на което наистина много се радвам, е, че някак успявахме да минем между капките – не изпяхме нито една политическа песен! Не сме се ангажирали с политически песни – нито тогава, нито след това, нито сега. Катя:  - Първите записи, които направихме като много-много млади изпълнители, бяха с помощта на Тончо Русев, който когато ни чу, поиска да ни подаде ръка. Но не с песни, които той е написал, а с преводни, западни песни с български текстове. Даже той ни запозна и с Калин Донков, който пък написа първите ни текстове. Иван Кутиков направи първите аранжименти. Тогава имаше Комисия в радиото и не можеше просто така да си дадеш песента – а днес всеки може да си даде песента в дадена медия и тя да звучи. Стана така, че първата, втората, третата песен не се приемаха… и ние много се отчаяхме. Като един млад човек, разбира се, веднага започва да ти минава през главата, че не ставаш за нищо, че не те харесват или може би си сбъркал професията. Здравко:  - Или пък другото – ние тогава все пак излизахме току-що от Консерваторията, имахме едно самочувствие, че сега ще превземем света и всичко ще стане много бързо (смее се). И правиш неща, които харесваш. Но изведнъж хоп – комисията казва „Не!” Не ти приемат песните, без да ти дават обяснение. Гледаха много, например, дали текстовете са идеологически издържани. \n-  Противоречив, дори горчив е привкусът, когато се върнем към смисъла на подобни действия, нагласи и време. Но пък се получава така, че точно те стават катализатори за трупане на перфекционизъм, безотказност и непримиримост?! Ако на някой днес всички врати са му широко отворени, кога ще издялка в себе си характер, стоицизъм, търпимост?! \nКатя:  - О, да, тук си безкрайно права за пореден път. Много неща ни калиха през годините. Много от горчивите привкуси, през които преминахме, за да стигнем до ден-днешен. Здравко:  - Ако вратите са широко отворени винаги, човек се разболява в 98% от случаите от звездомания. Започва задължително да ходи с бодигард, без да го застрашава никой (смее се). \n- Пази се от народната любов навярно!  Катя:  (Смее се.) - Точно. Пази се и без да има тълпи от фенове около себе си (смее се). И в един момент започва да се изживява като месия, и да казва на българския народ – какво трябва и какво не. \nТова е най-страшното! Това е бързата слава! \nНо ти си много права за този паралел в изграждането на характери, защото в нашия случай многото участия и концерти са създали в нас една кондиция, която, да чукнем на дърво, до ден-днешен ни държи. Даже тонрежисьорите, с които пътуваме на участия, са все млади хора, на по 20 и няколко години – и когато ни се съберат накуп много участия, по 6-7-8, те са гроги. Обръщат се към нас и не могат да повярват. Питат ни „Как издържате???” Ето това е тази кондиция. Ние сме се научили да не се замисляме как издържаме. - В този концерт ще се върнете в някакъв момент към корените си – към първите стъпки на сцената и първите хитове. А когато говорим за това, откъдето и да минем, неминуемо стигаме до един важен и специален човек – Тончо Русев! Катя:  - Така е, Тончо Русев е един много специален за нас човек. Последните две негови песни, които записахме, бяха в албума ни „Джалма” от ’94-та година. И оттогава не сме записвали негови песни. Здравко:  - От един момент започнахме да работим и с нови автори, с които не сме работили до момента, за да разнообразим по някакъв начин звученето. Наистина много песни на Тончо сме изпели. Едни от най-големите ни хитове са негови. Сега решихме да се върнем към него, към корените си, за да стане нещо като комплимент към него. Той се обади и ни каза: „Имам песен за вас” и Катя отиде при Тончо, за да вземе песента. И се върна с думите: „Знаеш ли колко му се иска на Тончо да направим отново заедно песен по стихове на Ваньо Вълчев…”. \nНие наистина сме изпели страшно много песни в този стил, с който Тончо Русев безспорно умее да създава хитове. И Катя е причината да поискаме отново да изпълним такава песен. Заменихме резонното дуетно пеене с нещо, което правим за първи път – да пеем по отделно в припева. И стана нещо много интересно. - А как реагира Тончо Русев, когато чу песента в този вариант? \nЗдравко: - Разплака се! \nКатя: - Много, много му хареса. Развълнува се. Помоли ни на концерта да обявим, че песента „Безумна любов” е специално посветена на съпругата му. Тончо Русев е един много скъп за наш човек. Ние започнахме с неговите песни и той ни направи „Ритон”. \n- А помните ли първата среща с Тончо Русев? Катя:  - О, да. Бяхме студенти, когато си уредихме, едва ли не, с връзки да отидем при него, за да ни чуе. „Страхотни сте! Искам да ви менажирам!”, бяха първите му думи, когато ни чу. И аз веднага реагирам с \n“И ще ни напишете песен, нали другарю Русев?” (смее се) а той: „А не, аз песен не мога да ви напиша, защото чорбаджийката ще ме убие” (смее се). „Първо изпейте няколко преводни песни и след това евентуално ще видим”. Съдейства ни да запишем песните в студио, запозна ни с поета Калин Донков, с аранжора Иван Кутиков и така тръгна нашия музикален път. Здравко:  - Още по времето на социализма той ни даде един безкрайно ценен съвет. Каза: „Заминавайте да работите една година в чужбина, за да си направите материалната база!” В този бизнес без това е невъзможно. Без луксозното излъчване не става. А Тончо Русев винаги много е разбирал от тези неща, освен, че е супер композитор. - Мислите ли, че гилдията, от която сте част и вие, се отнася със същия подчертан респект към тези първи моменти и хора, които са подали ръка в точния момент? Нерядко ставаме свидетели на учудваща късопаметност от страна на вече доказали се във времето имена от музикалния бизнес у нас?! \nЗдравко:  - Хората, които се задържахме по-дълго на сцената, обикновено сме благодарни и не допускаме късата памет в живота си. Може би има и такива, които са от сорта „бързо успели” благодарение я на съпруг, я на нещо друго по същата линия. Има такива, които никога не са имали собствен оркестър, не са правили концерт, всичко им е било като даденост. При тях късата памет е в центъра, да. - Благодарение на Тончо Русев го има „Ритон”, но пък благодарение на „Ритон” светът чу за Филип Киркоров, нали така? Той изпя първо вашите песни… Катя:  - Силно казано… На Филип Киркоров един от големите му международни успехи е на световните награди в Монако пред принц Алберт с песента „Прегърни ме” („Днем и ночью”) на Тончо Русев. И да, тя е наша песен наистина. Здравко:  - Беше невероятно. Катя:  - Всъщност моите родители и роднини бяха семейни приятели с тези на Филип Киркоров. Леля ми беше много близка с бащата на Филип – Бедрос. Филип беше много мъничък тогава. Отначало искаше да става фокусник, а ние вече правехме турнета в Съветския съюз. Баба му не даваше и прашинка да падне върху него и си спомням как веднъж дойдоха вкъщи, тя извади едни негови снимки, правени в държавно фото – той беше с къдрава косичка, небесносиньо сако и папионка – и каза: „Ето, това е! Той ще става звезда!” (смее се). Викам: „Бре! Чак пък звезда…” (смее се). Но знаеш ли – и това е умение – да можеш, като ти кацне птичето на късмета на рамото, да можеш да го използваш правилно. Здравко:  - Ние много обичаме руската публика. Тя много ни е дала, но при нас има нещо, на което не сме изневерявали никога – пеем само на български! Пели сме в концертите си по 1 песен на руски само като комплимент и от уважение. - А какво се случва с „Моето детство ме вика”, за която ми споделихте преди време, че българското радио не желае да пуска?! В същото време чуждите хитове са център?! Здравко:  - Оказа се, че песента не е за таргета на БГ Радио, защото е с фолклорни мотиви… Така ни беше отговорено. Катя:  - Истината е, че няма достатъчно радиостанции, от където да звучи българска музика. Чуждопоклонничеството ни е в гените явно. А също и разни политически поръчки, геополитически интереси и т.н. Но пък знаеш ли, от известно време радио „Зорана” се превръщат в единствена алтернатива за българска музика. Там пускат музика, която много по-рядко или изобщо не звучи по другите радиа. Никой няма нужда от творци в тези географски ширини, а от консуматори, което е жалко. - Чудесно! Само че обществото има нужда от кислород, а кислорода го дава изкуството. Изкуството пък има нужда от трибуна… Здравко:  - И като смачкаш изкуството – няма кислород! - Значи нямаме трибуна за изкуството, което дава кислород на обществото, и в крайна сметка обществото не може да диша..! Здравко:  - Точно така! Абсолютно точно! По тази причина и не можем от години да излезем от този омагьосан кръг. - Музика и любов! Това са посланията, на които залагате сега – вероятно алтернативни на същия този жизненоважен кислород… \nКатя:  - Да, именно на тях. На този концерт ще имаме специално заснети мултимедии. И специални гости, които ще са тайна. На някои може да му прозвучи популистки, но ние наистина си обичаме адски много работата. Много уважаваме публиката. И когато излезем на сцената, това е умножено по 100! Ние излъчваме на 100% любов!  Здравко:  - Имали сме случаи, когато двамата с Катя не си говорим. Скарали сме се за нещо. Но излизайки на сцената, това се забравя. И излъчваме само любов. Наистина така се получава. \n-  Не е ли време „Ритон” да направят книга с историята на всички тези вълнения и смесени чувства? \nЗдравко:  - В България кой не е написал книга. Знайни и незнайни звезди и звездички. Може някой да ми се обиди, но у нас е пълно със звезди. И мега звезди. И наши приятели са ни питали същото, каквото и ти сега… Някак си всичко се обезцени. Хайде ти напиши книгата. Катя:  - Но когато някой пише книга за друг, трябва да е бил винаги около него в различните ситуации, да е живял с него… Здравко:  - Ами ще я вземем да живее с нас (смее се). Катя:  - Плюс това книгите трябва да са не една, а две, защото все се препираме за нещо (смее се). В едната книга ще е версията на Здравко, а в другата – на Катя (смее се). Хората ще се забавляват много. \n", "date": "2017.08.21", "title": "Любимците от дует „Ритон” пред в. \"ШОУ\": Не изпяхме нито една политическа песен!"}
{"url": "https://www.blitz.bg/svyat/nay-malko-20-turisti-sa-raneni-pri-katastrofa-v-antaliya-video_news537953.html", "text": "Поне 20 туристи, включително чужденци, са пострадали при пътен инцидент в турския курорт Анталия, предава ТАСС, като се позовава на информация от местната агенция ДХА, пише Фокус.\nСпоред агенцията, минибус се е преобърнал на излизане от тунела Анталия – Кемер. Шофьорът е изгубил контрол над превозното средство заради лошото време и мократа настилка.  \nНе се уточнява граждани на кои страни са сред пострадалите, но те веднага са били транспортирани в болница.  \n", "date": "2017.08.21", "title": "Най-малко 20 туристи са ранени при катастрофа в Анталия (ВИДЕО)"}
{"url": "https://www.blitz.bg/svyat/erdogan-kazakhme-si-poslednata-duma-za-siriya-i-za-irak_news537948.html", "text": "Президентът на Турция и генерален председател на управляващата Партия на справедливостта и развитието (ПСР) Реджеп Тайип Ердоган засегна горещата тема за Сирия и Ирак по време на вчерашното заседание на разширения партиен актив в Истанбул, предаде информационната агенция Догу хабер ажансъ (ДХА), цитирана от Фокус.\n„Направихме всевъзможни отстъпки и компромиси и използвахме всякакви пътища за разрешаване по пътя на политиката и на дипломацията на проблемите в района. Вече бързо сме се запътили към място, където тези методи не помагат. Нито една държава и нито една личност, която не даде откровен отговор на този наш призив, отсега нататък няма да срещне разбиране от наша страна по отношение на нейни възражения срещу стъпките които Турция ще предприеме. \nЕдна държава, която поддържа терористични организации в района, ще изправи срещу себе си и то с цената на военен отговор страна като Турция. Преди това обаче ще бъде принудена да обясни на собственото си общество тежката фактура за тази нейна грешка. Ние водим борба само и единствено срещу терористичните организации и терористите. Това е последната ни дума по въпроса за Сирия и Ирак. Надявам се, че в следващите дни окончателно ще се изясни и оформи тази ясна и категорична позиция на Турция.”, подчертава Ердоган, цитиран от ДХА. \n \n", "date": "2017.08.21", "title": "Ердоган: Казахме си последната дума за Сирия и за Ирак"}
{"url": "https://www.blitz.bg/svyat/uzhas-vv-frantsiya-kola-se-vryaza-v-spirka-v-marsiliya-nay-malko-edin-ubit-snimka_news537955.html", "text": "42-годишна жена загина, след като беше прегазена на спирка в Марсилия. Шофьорът на автомобила е арестуван от полицията, съобщават френските медии.\n На мястото на инцидента има силно полицейско присъствие, затворен е булевардът, който води към тунела \"Прадо-Каренаж\" и старото пристанище. \nПо информация на местното издание \"La Provence\", извършителят на нападението е блъснал и ранил още една жена, на 29 години, по-рано през деня. \n Няма информация за мотивите на извършителя. \n \n", "date": "2017.08.21", "title": "Ужас във Франция! Кола се вряза в спирка в Марсилия, най-малко един убит (СНИМКА)"}
{"url": "https://www.blitz.bg/svyat/bashcha-predlagal-maloletnata-si-dshcherya-za-po-5-evro-na-seans-godini-nared_news537954.html", "text": "Баща е бил задържан от полицията, след като беше разкрито, че той е прeдлагал 14-годишното си момиче на остров Калманос за 5 евро на сенас през последните 3 години. Според източници бащата предлагал дъщеря си на по-възрастни мъже, които са плащали до 20 евро, за да имат сексуален контакт с момичето, съобщава \"Български новини\".\n След три години момичето накрая събра смелостта да информира близките си, които се свързват с полицията. \n Полицаи отишли в Калимнос и арестували мъжа, преди да го транспортират до остров Кос, където ще бъде съден. \n", "date": "2017.08.21", "title": "Баща предлагал малолетната си дъщеря за по 5 евро на сеанс години наред"}
{"url": "https://www.blitz.bg/svyat/zagreb-propishchya-ot-migranti-nasilvali-seksualno-mestnite-zheni_news537968.html", "text": "Само за една седмица хърватската полиция в столицата Загреб е регистрирала две сексуални нападения над жени от страна на мигранти, предава електронното издание на сръбския вестник Večernje novosti, цитирано от Фокус.\nПървото нападение е било извършено от 27-годишен афганистанец срещу жителка на квартал \"Дугава\". \nВ петък вечерта, марокански гражданин се е опитал да изнасили 19-годишно момиче в обществена тоалетна в центъра на Загреб.  \nДвамата нападатели са били задържани. \nИзданието цитира служители на различни институции в столицата, които твърдят, че бежанците, пребиваващи в Загреб, се държат все по-нагло и по-арогантно спрямо хърватките. \n", "date": "2017.08.21", "title": "Загреб пропищя от мигранти - насилвали сексуално местните жени"}
{"url": "https://www.blitz.bg/svyat/ucheni-szdadokha-prvite-arkticheski-nanorkavitsi-za-amerikanskata-armiya_news537965.html", "text": "Американски физици създали във военна лаборатория в Натик наноматериал, способен да се затопля до комфортни температури дори в най-суровото арктическо време само с помощта на обикновена батерийка, съобщи ria.ru/science. Този материал, създаден по поръчка на американската армия, учените представили на ежегодната среща на Американското химическо дружество във Вашингтон.\nРъкавици от подобна материя ще бъдат много по-леки и тънки спрямо вълнените, кожените и синтетичните аналози, което ще позволи на войниците по-добре да понасят натоварванията и да се изявяват в боя. \n  \nТози материал се състои от три компонента: памучна тъкан с вплетени в нея нанонишки от сребро и полимерно покритие, защитаващо метала от контакта с водата, но пропускащо въздух. Според учените, нанонишките могат да издържат няколко пъти на изпиране и тежки механически натоварвания в бойни условия. \n  Превод и редакция: БЛИЦ \n \n", "date": "2017.08.21", "title": "Учени създадоха първите арктически „наноръкавици” за американската армия"}
{"url": "https://www.blitz.bg/foto/uzhasyavashch-kadr-momcheta-sa-se-predrusali-v-metrostantsiya-iglite-oshche-strchat-ot-tyakh-snimka_news537963.html", "text": "Потресаваща снимка на двама младежи, припаднали в метростанция, обикалят и шокират мрежата. На фотоса се вижда, че в ръцете си държат игли и спринцовки, като се предполага, че те са се предрусали с хероин.\nДвете момчета са се облегнали на стена близо до Албърт Клок в ирландския град Белфаст. Снимката е направена в късните часове на миналия четвъртък, пише в. Дейли мейл.   \nСнимката, която постоянно се споделя в мрежата, бе определена като символ на наркотичната епидемия, заливаща Северна Ирландия. \nОчевидци разказват, че много млади хора, отиващи или връщащи се от купона на диджей Тими Тръмпет, са минали покрай двамата наркомани, но никой не е направил нищо. „Вътре (в клуба с диджея) беше много готино, но на вънка е ужас. Да виждаш как млади хора лежат в безпомощно състояние, а игли за наркотици им стърчат от ръцете, е просто ужасяващо. Положението с дрогата постоянно се влошава. Нещо трябва да се направи“, казва един от тях.   Превод и редакция: БЛИЦ \n \n", "date": "2017.08.21", "title": "Ужасяващ кадър! Момчета са се предрусали в метростанция, иглите още стърчат от тях (СНИМКА)"}
{"url": "https://www.blitz.bg/layfstayl/svetski/bobi-vaklinov-besen-v-efir-napravi-za-smyakh-valeri-simeonov-zaradi-slnchaka-i-progovori-za-sstaveniya-mu-akt_news537902.html", "text": "На 18 август бях поканен в клуб в Слънчев бряг. Бях там в качеството си на изпълнител. Отидох по рано и просто седнах до пулта да чакам моментът, в който ще трябва да изляза на сцената. Докато си чаках обаче изведнъж бе обявен код синьо. Това заяви в ефира на \"Здравей. България\" Боби Ваклинов по повод на акта, който той получи за нарушение в родно заведение по Черноморието.\n\"Служителите на реда влязоха в клуба, искаха да се легитимирам, направих го, а те ми написа акт. Описана е техника, която не е моя в съставения ми акт. В него не е посочен собственик на техниката обаче. Бил съм допуснал озвучаване, но аз към онзи момент още си бях гост-посетител\", каза той. \nВ клуба просто не са били открити нарушения и някой трябваше да обере пешкира. Не е проблемът, че е съставен акт на Боби Ваклинов. Проблемът е, че този акт е крайно несъстоятелен, смехотворен и абсурден. Казаха ми, че така им наредено от най-висшестоящите. Питах от кого? От министъра на Слънчев бряг ли? Те замълчаха. Адмирирам дейността му, но може да се насочи и към вътрешността на страната. Примерно в София подавам сигнал, но никой не откликва, защото явно не се е обадил министърът на веселието\", иронично добави репортерът на \"Господари на ефира\".  \n\"Този акт е меко казано несъстоятелен. Не може като доказателство да е описана техника, която дори не е моя. Меко казано е абсурдно всичко. Преди една седмица Димчо беше на сцената в този клуб, но не беше глобен. Те не намериха нарушение и затова написаха нещо. Аз съм обжалвал актът, предстои да видя каква ще бъде глобата. Вярвам безусловно в съдебната система в България и съм сигурен, че поне в Административния съд има поне един трезвомислещ човек\", каза Ваклинов.  \n\"Не може аз да седя до пулта на диджея и да ми е направен акт. Сякаш някоя рускиня да отиде до бара да си вземе питие и да мине покрай пулта. От там да я спрат полицаи и да й кажат \"Ти си шумонарушител, съставяме ти акт\". Към момента на писането на акта аз бях просто посетител. Дори не беше започнало участието ми\", каза Ваклинов.\n", "date": "2017.08.21", "title": "Боби Ваклинов бесен в ефир, направи за смях Валери Симеонов заради Слънчака и проговори за съставения му акт!"}
{"url": "https://www.blitz.bg/svyat/strashen-skandal-grmna-v-germaniya-elitnite-spetschasti-si-ustroili-kupon-s-prostitutka-v-stila-na-tretiya-raykh-video_news537883.html", "text": "Въоръжените сили на Германия — Бундесвер са заплашени от грандиозен скандал след като журналисти разбраха за провеждането от бойци на елитните спецчасти KSK на забава с проститутки в стила на неонацизма. Оказва се, че сред членовете на елитната част има доста неонацисти и техни привърженици.\nСкандалният купон с участието на около 60 члена на KSK се е състояла на 27 април на полигона до Щутгарт. Преди да започнат да отдават хитлеристки поздрави, войниците загрели с алкохол и музика от групи, подкрепящи десния екстремизъм. Членовете на спецчастите запели всички заедно песни на групата Sturmwehr с текстове като \"Бедна Германия, какво се случи с теб\". Също така те си организирали игри, по време на които разрязвали ананаси и други плодове с мечове и брадви, подхвърляли си свинска глава.  \nШефът на прокуратурата в Тюбинген Майкъл Пфол се е заел да разследва неонацистите в Бундесвера. Основен свидетел се явява проститутка, която била поканена да \"поработи\" на забавата от един от военнослужещите.  Тя била наета, за да може напускащ подразделението офицер \"да разпусне\", така й написали в приложението WhatsApp. Сега написаното между нея и военните е взето като улика. В същото време проститутката разказала историята и пред немския тв канал ARD. \nСюжетът на скандалния купон на елитните спецчасти е пуснат по ARD на немски език и е достъпен в YouTube като се коментира и първата реакция на властите. \nТепърва ще видим какво решение ще бъде взето спрямо неонацисткото поведение на спецчастите, но е факт, че армията в Германия е раздирана от страхотен и неочакван скандал. Превод и редакция: БЛИЦ \n  \n", "date": "2017.08.21", "title": "Страшен скандал гръмна в Германия! Елитните спецчасти си устроили купон с проститутка в стила на Третия райх (ВИДЕО)"}
{"url": "https://www.blitz.bg/kriminalni/prestplenie/padenie-amerikanka-snima-porno-s-detsata-si-i-prodava-klipchetata-na-pedofili_news537305.html", "text": "\n 28-годишната Кери Харууд е обвинена в развращаване на собствените си деца. Видео с порното тя продавала ва педофили по Интернет. Жената се е гаврила сексуално с децата си в банята на дома, докато съпругът ѝ бил на работа, съобщава The Sun. \nПрестъплението станало известно, след като Кери дала на приятеля си свой акаунт в Pokemon Go, с помощта на който той получил достъп до пощата ѝ. Там мъжът открил няколко шокиращи записа, на които жената извършвала непристойни сексуални действия с децата си. Освен това там имало писма за преводи на пари по сметките на Кери.  \nПолицията обискирала дома на развратната майка. Самата тя си признала вината за сексуално развращаване на децата си.  \nТя разказала, че в Интернет се запознала с мъж, който я помолил да мастурбира пред камера в Snapchat. Той ѝ плащал добри пари, но молбите му ставали все по-извратени. В крайна сметка той поръчал на Кери да направи еротично видео с децата си. Тя се съгласила, защото, по думите ѝ, имала нужда от пари.   \nВ момента Кери е там, където ѝ е мястото - зад решетките. Превод: БЛИЦ \n", "date": "2017.08.21", "title": "Падение: Американка снима порно с децата си и продава клипчетата на педофили"}
{"url": "https://www.blitz.bg/svyat/strashna-avtobusna-katastrofa-ima-zaginal-i-raneni_news537892.html", "text": "Един човек е загинал, а 27 души са били ранени в неделя вечерта, след като автобус се преобърна на пътя Скопие-Велес, предава „24 Вести“, цитиран от \"Фокус\" Пострадалите са приети в различни болници за лечение.\n„Министерството на здравеопазването изразява своите съболезнования към семейството на загиналия. Същевременно уверяваме семействата на оцелелите, че всяка секунда ще работим за тяхното най-бързо възстановяване“, отбеляза министърът на здравеопазването Арбен Таравари. \n \n", "date": "2017.08.21", "title": "Страшна автобусна катастрофа, има загинал и ранени"}
{"url": "https://www.blitz.bg/svyat/otvetnata-reaktsiya-zapochna-krayni-natsionalisti-atakuvakha-dzhamiya-v-ispaniya-video_news537897.html", "text": "Крайни националисти атакуваха джамията в Гранада в Испания с антиислямски лозунги и обвинения, че финансират тероризма. Междувременно испанската полиция продължава да издирва шофьора на буса убиец от терористичната атака в Барселона Юнес Абуякуб.\n Смята се, че именно той е шофирал микробуса, който се вряза в минувачи на \"Ла Рамбла\". Полицията изследва тялото на мъж, намерен мъртъв в колата му. Три часа след нападението в четвъртък мъж избягал от полицейска проверка, като ранил полицайка. Тогава полицаите открили огън и шофьорът побягнал. \n Първоначално полицаите решили, че са застреляли собственика на автомобила, но той бил убит с хладно оръжие, а не от куршум и сега полицията се опитва да узнае кой е карал колата и дали е свързан с атентатите. \n В двете терористични атаки на 17 август загинаха 14 и бяха ранени 132 души. \n  \n \n", "date": "2017.08.21", "title": "Ответната реакция започна! Крайни националисти атакуваха джамия в Испания (ВИДЕО)"}
{"url": "https://www.blitz.bg/analizi-i-komentari/aleks-aleksiev-kaza-na-glas-edna-istina-za-terora-v-evropa-i-koi-shche-go-dokarat-v-blgariya-tya-shche-smrazi-vsichki_news537909.html", "text": "Терорът стана ежедневие в Европа. За последните две години има 150 опита за атентати, някои от които успяха за съжаление. Това каза в сутрешния блок на bTV Алекс Алексиев, експерт по антитероризъм. \"Голяма част от мигрантите нямат представа за европейските норми и нрави. Те са икономически мигранти, които не трябва да получават убежище, защото не бягат от войни и военни действия. За съжаление и мигрантите, които са родени в Европа, започнаха да се радикализират.\nТе живеят на държавни разноски и смятат европейците за неверници. Европа не я чака нищо добро. Гаврите с немски момичета на Нова година в Кьолн бяха извършени от афганистанци. В Афганистан 90% от мъжете са на мнение, че единственият закон е шериата и жените нямат никакви права. Какво да очакваме от тези хора\", попита той.  \n\"Не мога да кажа дали сме готови за терористична атака, защото не съм в службите. Идеята, че такова нещо не може да се случи в България е нелепа, както е нелепа и идеята такова нещо да се случи. Българските турци не се подават лесно на радикализация. Виждате, че на такава радикализация се поддават цигани и помаци. Източна Европа е много по-малко интересна за терористите, отколкото Западна Европа. Службите трябва внимателно да следят радикализиращите се елементи\", завърши Алексиев. \n \n", "date": "2017.08.21", "title": "Алекс Алексиев каза на глас една истина за терора в Европа и кои ще го докарат в България, тя ще смрази всички"}
{"url": "https://www.blitz.bg/svyat/vzriv-na-bomba-v-berlin-devet-dushi-sa-postradali_news537916.html", "text": "Девет души са пострадали при експлозията на миризлива бомба, задействана по време на провеждането на кюрдско събитие в берлинския квартал „Шпандау“ във вечерните часове на неделя, съобщава вестник Die Berliner Morgenpost.\n„Става въпрос за димни газове, които са избухнали в 22 часа в неделя вечерта. Девет души са пострадали в резултат на вдишване на дима“, се казва в съобщение от полицията, публикувано в понеделник сутрин.  \nНа ранените е оказана необходимата медицинска помощ. Извършителите и мотивите им все още не са известни, но е предприето разследване по случая.  \nУточнява се, че на събитието са присъствали около 400 души. По данни на правоохранителните органи то е било организирано с цел агитация за провеждането на референдум за независим Кюрдистан. Гласуването ще се проведе на 25 септември, въпреки съпротивата на централното правителство в Багдад. \n", "date": "2017.08.21", "title": "Взрив на бомба в Берлин: Девет души са пострадали"}
{"url": "https://www.blitz.bg/svyat/bar-za-kucheta-otvori-vrati-v-khrvatiya-video_news537936.html", "text": "Бар за кучета отвори врати в Хърватия. В специалното заведение се предлага кучешка бира, както и торта и сладолед за домапните любимци, съобщава \"Нова телевизия\".\n От бара твърдят, че е единственото заведение за кучета на плаж в страната. Намира се на едно от най-популярните сред туристите места, недалеч от Риека. \n Освен специални храни и напитки, има и състезния. Кучетата плуват, заедно със своите стопани. \n", "date": "2017.08.21", "title": "Бар за кучета отвори врати в Хърватия (ВИДЕО)"}
{"url": "https://www.blitz.bg/svyat/politsay-po-dzhapanki-stana-geroy-v-ispaniya-mig-smelost-i-teroristt-sled-sekundi-e-likvidiran_news537860.html", "text": "\"Никога няма да забравя лицето на терориста - беше на един метър от мен\". Луис (фиктивно име от съображения за сигурност) е полицай от каталунско градче на възраст между 40 и 50 г. Държи да остане анонимен и твърди, че не е никакъв герой, \"нито нещо подобно\". Но в ранните часове на петък Луис подгонва без оръжие, само по джапанки, карирани бермуди и синя фланелка, един от терористите от Камбрилс, избягал от мястото, където колата със съучастниците му се обърна при удар с патрулка.\n\"Хапвах сладолед със семейството ми, когато чух детонации, разказва Луис пред \"Ел Паис\". \n\"Първо помислих, че са пиратки и станах да видя какво става. Веднага видях тълпа, стотици хора, които бягаха във всички посоки. И там видях един особен тип, с оранжева фланелка и нещо като елек на гърдите. Изтичах след него, без да зная, че е терорист.  \nИскаше да мине по едни улици, тогава започна да вика нещо на арабски.\" \nЛуис погледнал онзи в лицето. \"Беше на един метър, не исках да избяга, разказва той по телефона. Извикал му, че е полицай. \"Трябваше да го насоча към главната улица на всяка цена, нямах оръжие, освен моите джапанки...\" \nЦелта на Луис била да го върне към главната улица и да се моли колкото се може по-бързо да срещнат полицейска кола. \"Когато терористът чу, че съм полицай, ни заплаши - мен и едно момче, което тичаше с мен - не знам нищо повече за него, той много помогна\", уточнява Луис. \nПосле всичко се развива мълниеносно. Минават не повече от 2 минути, когато Луис видял полицейска кола без опознавателни знаци. С жестове и викове \"полицай, полицай съм\" привлякъл вниманието на колегите си, които слезли от автомобила. \nБили от каталунската полиция, насочили оръжието си към беглеца.  е чува как Луис, който е гърбом към британския турист, снимащ сцената, извиква \"Легни, легни\" към атентатора. \nДругите полицаи стрелят и след малко терористът е ликвидиран. \"Сигурен съм, че това, което направих, щяха да го сторят и други хора - смята Луис. - Все пак измежду 300 бягащи, все някой трябваше да тръгне след него, нали? Не се смятам за никакъв герой. Вижте, сега разхождам кучето си по крайморската улица и днес бяхме на плажа със семейството ми.  \nНо ще призная, че когато в онази вечер се върнах вкъщи, моето семейство ми вдигна страшен скандал\". \n \n", "date": "2017.08.21", "title": "Полицай по джапанки стана герой в Испания! Миг смелост и терористът след секунди е ликвидиран"}
{"url": "https://www.blitz.bg/svyat/donald-trmp-shche-razyasni-promenite-v-strategiyata-na-sashch-otnosno-afganistan_news537866.html", "text": "Американският президент Доналд Тръмп ще обяви своето решение относно стратегията на САЩ за Афганистан в понеделник вечерта, почти 16 г. след началото на войната в азиатската страна, предава AFP, цитирана от \"Фокус\".\nАмериканският лидер ще „съобщи промените относно бъдещето на американското участие в Афганистан и Южна Азия“, съобщиха от Белия дом. Тръмп ще направи своето изявление в 21 ч. местно време (4 ч. във вторник българско време) от военната база Форт Майер, намираща се югозападно от столицата. \n", "date": "2017.08.21", "title": "Доналд Тръмп ще разясни промените в стратегията на САЩ относно Афганистан"}
{"url": "https://www.blitz.bg/svyat/publikuvakha-prvi-snimki-na-teroristite-i-avtomobilite-s-koito-ustroikha-krvavi-atentati-v-ispaniya_news537873.html", "text": "Агенция Colpisa публикува първите фотографии на терористите, организирали ужасяващите атаки в Испания. На тези снимки се виждат и колите, с които те устроиха своите нападения.\nФотографиите са направени от камерите за видеонаблюдение седмица преди нападенията. Едната от снимките е запечатала мъж зад кормилото на микробус Fiat. Тази машина с номер 7086 JWD помете хората в центъра на Барселона на пешеходната улица \"Ла Рамбла\". \nЗа автомобила е известно, че той е бил нает от компанията Telefurgo с документите на Дрис Укабир. Впоследствие той заяви пред полицията, че документите му са откраднати от неговия по-малък брат Мусса.  \nНа втората фотография се вижда млад мъж, а до него — автомобил Audi A3. Тази кола е използвана при извършването на атентата в Камбрилс. Изданието информира, че машината е регистрирана на името на Мохамед Алей, който се явява брат на ликвидирания Саид Алей.  \nНе се съобщава кой точно е попаднал в обектива на камерата.  Превод и редакция: БЛИЦ \n \n \n", "date": "2017.08.21", "title": "Публикуваха първи СНИМКИ на терористите и автомобилите, с които устроиха кървави атентати в Испания"}
{"url": "https://www.blitz.bg/stsena/sprugata-na-deyvid-baui-pokaza-veche-porasnalata-im-dshcherya-snimka_news537876.html", "text": "Дъщерята на Дейвид Боуи и на сомалийския супер модел Иман навърши 17 години, а гордата майка сподели кадър на Александрия \"Лекси\" Захра Джоунс в официалния си профил в Инстаграм.\nМладата дама очевидно притежава чара на известните си родители, а и естравагантния дух на покойния си баща, за което ни подсказват червените нюанси в косите ѝ и ефектното украшение на носа ѝ. \n\"Кралицата на моето сърце. Лекси Джоунс на 17\", пише 62-годишната Иман като коментар към поста си. \nБоуи почина през 2016 г. от онкологично заболяване. Легендарният музикант беше на 69. \nСупермоделът Иман се омъжва за Боуи през 1992 г. Двамата си разменят обети за вярност на интимна церемония в Швейцария през април, а официално сключват брак няколко месеца по-късно във Флоренция, Италия. \n \n \n \nИзточник: avtora.com", "date": "2017.08.21", "title": "Съпругата на Дейвид Бауи показа вече порасналата им дъщеря (СНИМКА)"}
{"url": "https://www.blitz.bg/lyubopitno/nauka-i-tekhnologii/vazhen-eksperiment-na-mars-planira-nasa_news537878.html", "text": "НАСА планира да създаде кислород в атмосферата на Марс, когато следващият робот пристигне на мистериозната червена планета през 2020г., пише британският вестник The Independent, цитиран от \"Фокус\".\nУчените ще изпратят микробиологичен живот: вероятно водорасли и бактерии в опит да създадат въздух, който ще позволи на хората да дишат.  \nЦелта е микроорганизмите да се хранят от почвата на Марс и като страничен продукт да започнат да отделят кислород. След това той ще позволи на хората да дишат или ще може да бъде използван като ракетно гориво за обратни полети до Земята.  \nАко експериментът се окаже успешен, то той ще бъде важна стъпка за това в бъдеще Марс да приеме колонии на човечеството.  \nАтмосферата на Марс съдържа само 0,13% кислород в сравнение със Земята, където той е 21%.  \nОсвен това НАСА планира да създаде магнитен щит около червената планета и да постави ядрен реактор на нея. \n", "date": "2017.08.21", "title": "Важен експеримент на Марс планира НАСА"}
