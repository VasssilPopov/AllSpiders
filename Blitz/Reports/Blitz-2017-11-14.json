{"url": "https://www.blitz.bg/politika/kofti-novina-za-blgariya-koyato-eventualno-shche-bde-potvrdena-utre-v-11-chasa_news557879.html", "text": "\n Евронаблюдението над борбата с организираната престъпност и съдебната реформа у нас ще продължи и през следващата година. Това става ясно от окончателния текст на Мониторинговия доклад на ЕК. Това твърди bTV, позовавайки се на свои източници. \nКлючовият параграф от документа, който ще бъде представен официално утре в 11 часа е: „Макар Комисията да не може да стигне до заключението, че което и да е от изискванията е напълно изпълнено, остава възможността с продължаваща политическа воля за реформа България да изпълни предписанията и така да изпълни очакванията на Механизма за сътрудничество и проверка в близко бъдеще. Комисията ще оцени прогреса отново в края на 2018 г.”. \n  \nПрез последните месеци управляващите на няколко пъти обявиха, че ще търсят възможност евронаблюдението да отпадне, като за целта потърсиха подкрепа и от страна на председателя на ЕК Жан-Клод Юнкер. Той даже заяви, че очаква позитивен доклад за страната ни. \n \n", "date": "2017.11.14", "title": "Кофти новина за България, която евентуално ще бъде потвръдена утре в 11 часа!"}
{"url": "https://www.blitz.bg/svyat/prvi-snimki-ot-izvnrednata-situatsiya-v-nitsa-nikoy-ne-e-strelyal-na-meso-po-peshekhodtsi-a_news557829.html", "text": "\n Извънредната ситуация в Ница се оказа не толкова напечена, както първоначално бе съобщено от световните медии. По първоначални данни се твърдеше, че неизвестен мъж е открил стрелба на месо по пешеходци край пристанището на града и по-специално около улица „Фодер“ и булевард „Лех Валенса“. \n \n \n \nВсе пак районът действително е бил отцепен от спецполицаи. Те обаче били на място, защото неизвестен мъж се е барикадирал в апартамент на улица „Луи-Брайл“. Униформените отцепили голям периметър за  сигурност в квартал „Сен-Рох“. \n \n \n \nВсичко започнало при съседски скандал. Първоначално е имало и катастрофа пред блока.\n \n \nТогава един от обитателите заплашил комшията си с пистолет, а след това се е барикадирал на 10-ия етаж.  \nУниформените, пристигнали на мястото, реагирали светкавично: разбили вратата на апартамента, обезвредили мъжа и го арестували. \nМестни медии уточняват, че общественият прокурор Жан-Мишел Перт също е бил на място. \nЗа ранени или за жертви не се съобщава. Превод: БЛИЦ \n \n", "date": "2017.11.14", "title": "Първи СНИМКИ от извънредната ситуация в Ница! Никой не е стрелял на месо по пешеходци, а…"}
{"url": "https://www.blitz.bg/intsidenti/stikhii/zemyata-otnovo-se-raztrese-silno_news557847.html", "text": "\n Земетресение с магнитуд 5,5 по скалата на Рихтер е регистрирано край остров Фиджи в Тихия океан в 12:50 часа българско време (1:50 часа през нощта местно време), показва справка на интернет страницата на Европейския средиземноморски сеизмологичен център.  \nЗеметресението е регистрирано на около 320 км. източно от Сува на дълбочина от 589 км. Няма данни за жертви и разрушения. Не е обявявана тревога за формирането на вълни-цунами, предава \"Фокус\". \nТова е поредното силно земетресение, след като в последните дни три още по-мощни труса разлюляха границата между Ирак и Иран, Япония и Коста Рика.\n", "date": "2017.11.14", "title": "Земята отново се разтресе силно!"}
{"url": "https://www.blitz.bg/svyat/koshmarna-tragediya-v-chanakkale-troyanskiyat-kon-vze-choveshki-zhivot_news557859.html", "text": "\n В турския град Чанаккале 55-годишен мъж падна от дървения кон, останал след заснемането на филма \"Троя\", и се пребил до смърт. Това се съобщава от RusTurkey.com. \nТрагедията се случила на 12 ноември с Местан Гуни, който се изкачил чак на върха на статуята и паднал от 12 метра височина. Последните му думи били: \"Нищо няма да ми се случи\". \nТой ударил главата си на бетонното покритие под Троянски кон, получил тежки наранявания и по-късно е починал в болницата, въпреки усилията на лекарите, -пише изданието. \nТова не бил първият опит на Местан Гуни да се качи на коня. През април 2015 г. пиян в състояние на интоксикация бил заловен от местната полиция, докато правел опити да се изкачи. Превод и редакция: БЛИЦ \n", "date": "2017.11.14", "title": "Кошмарна трагедия в Чанаккале! Троянският кон взе човешки живот"}
{"url": "https://www.blitz.bg/svyat/bliznachki-yasnovidki-predskazakha-bdeshcheto-na-chovechestvoto-ot-prorochestvoto-im-shche-vi-pobiyat-trpki_news557863.html", "text": "\n Известните гадателки близначките Тери и Линда, прогнозирали нападението на 11 септември, както и на вълната от събития през 2017 година - от масовите кибератаки до секс скандалите. Момичетата обаче твърдят, че нещо страшно чака човечеството през 2018. \nСпоред всевиждащите през следващата година ще има ръст, както на природните бедствия, така и на терористичните атаки. \n\"Очакваме ръст в броя на транспортните нападения в Европа, подобни на атаката на Ница във Франция през юли 2016 г. и в Германия през декември 2016 г.\", - категорични са те. \nСпоред тях, на терористичните групи и атентаторите, вдъхновени от предишните атаки, ще се фокусират върху пазари, търговски центрове, храмове, училища, спортни събития, хотели, концертни зали и летища. Освен това транспортните системи ще бъдат подложени на атака. \nБлизначките Джеймсън също прогнозираха увеличаване на напрежението между държавите и КНДР. Въпреки това смятат, че е малко вероятно ядрена ракета да удари САЩ по време на президентството на Доналд Тръмп. \nТе също прогнозират екстремни климатични условия - супер бури, урагани, тайфуни, наводнения. Превод и редакция: БЛИЦ \n", "date": "2017.11.14", "title": "Близначки-ясновидки предсказаха бъдещето на човечеството! От пророчеството им ще ви побият тръпки"}
{"url": "https://www.blitz.bg/politika/predi-mesets-borisov-sobshchi-za-istoricheski-probiv-za-koyto-blgariya-se-e-borila-104-godini-dnes-pk-se-razbra-che_news557854.html", "text": "\n Преди месец  . Днес пък стана ясно, че до шест месеца ще има механизъм и ще се разработи нормативна база за прилагане на закона за малцинствата в Албания. Това се разбра от коментар на вицепрезидента Илияна Йотова, която е на визита в страната и проведе срещи тамошните държавни ръководители.  \n„Получих уверения от албанските институции, че ще се изучава български език в местата, където има компактно население от български произход“, обясни Йотова, цитирана от в. Монитор.  \nВ началото сме на много дълъг процес и на много работа, защото за първи път българското национално малцинство ще има тези права, коментира тя и изтъкна, че е било важно да получи тези гаранции. Йотова обясни, че ще се разработват механизми за включването на български език в средното училище, а не само в съботно-неделните училища. Така щяла да се затвори веригата от средното училище, защото след завършването си голяма част от тези деца идвали да учат в университети в България. \nБългария за нас е традиционно, исторически приятелска страна, и това приятелство е доказано във всички времена, заяви от своя страна албанският държавен глава Илир Мета. Според него с приемането на закона Албания е показала, че е толерантна, открита страна, работеща за равноправието на всички свои граждани. \nВ страната са щастливи, че именно България ще поеме председателството на ЕС. Според Мета именно една страна от региона като България погнала много за напредъка на държавите от региона по пътя към ЕС. Смятаме, че България по време на нейното председателство на ЕС ще направи всичко възможно, за да успее да промотира европейския план на страните от целия регион, каза албанският президент. \n \n", "date": "2017.11.14", "title": "Преди месец Борисов съобщи за исторически пробив, за който България се е борила 104 години! Днес пък се разбра, че…"}
{"url": "https://www.blitz.bg/ikonomika/tezi-marki-poskpnakha-nay-mnogo-prez-2017-a_news557791.html", "text": "\n Cъcтeзaниeтo нa гoлeмитe ĸopпopaтивни игpaчи имa eднa цeл - дa влязaт в cъpцeтo нa пoтpeбитeлитe. A тoвa, чpeз ĸoeтo тe ca нaй-paзпoзнaвaeми, e тяxнaтa мapĸa, пише money.bg.  \nHяĸoи ce cпpaвят пo-дoбpe в изгpaждaнeтo нa дoбъp имидж зa paзлиĸa oт дpyги и oт плaтфopмaтa Vіѕuаl Саріtаlіѕt в cвoя инфoгpaфиĸa, нaпpaвeнa нa бaзa нa ĸлacaция нa Веѕt Вrаndѕ, ce oпитвaт дa пoĸaжaт ĸoи ca нaй-гoлeмитe лидepи пpeз пocлeднaтa гoдинa. B тexнoлoгичнaтa cфepa ce нaмиpaт ĸoмпaниитe, ĸoитo ce cпpaвят пoвeчe oт дoбpe, a нeocпopим лидep зa 2017 гoдинa e Аmаzоn. \nCтoйнocттa нa бpaндa e нapacнaлa c 41% в cpaвнeниe c пpeдxoднaтa гoдинa дo 139 милиapдa дoлapa. \nEднaĸвo дoбpe ce пpeдcтaвят coциaлнaтa мpeжa Fасеbооk и ĸитaйcĸaтa плaтфopмa зa oнлaйн тъpгoвия Теnсеnt, чиитo мapĸи ca пocĸъпнacи c пo 27 нa cтo. \nΠъpвaтa ce изчиcлявa нa 130 милиapдa дoлapa, a втopaтa - нa 108 милиapдa дoлapa. Πo pъcт ги изпpeвapвa Nеtflіх c 30%, нo cтoйнocттa нa бpaндa ocтaвa дaлeч пo-ниcĸa - 12 милиapдa дoлapa. Извън cвeтa нa тexнoлoгиитe пpoизвoдитeлят нa cпopтни cтoĸи Аdіdаѕ мoжe дa ce пoдxвaли c 58 нa cтo пo-cĸъп бpaнд. \nAмepиĸaнcĸaтa мapĸa Теѕlа пъĸ e c 32% нaгope зa пocлeднитe 12 мeceцa.", "date": "2017.11.14", "title": "Тези марки поскъпнаха най-много през 2017-а"}
{"url": "https://www.blitz.bg/kriminalni/vuychoto-na-keyt-midltn-prizna-che-e-nabil-zhena-si-kakva-sdba-go-ochakva-snimki_news557793.html", "text": "Вуйчото на Кейт Мидълтън си призна, че е ударил жена си в лицето след пиянски спор, докато се прибирали към вкъщи след благотворително събитие, пише Mirror. Както БЛИЦ съобщи, 52-годишният бизнесмен Гари Голдсмит ударил Джули-Ан Голдсмит на улица Уимпол, централен Лондон, около 1:20 сутринта на 13 октомври тази година.\nТой се яви във вторник в съда и се призна за виновен за побоя. \nПрокурорът Кейт Шилтън заяви пред съда, че г-жа Голдсмит е паднала, след като съпругът й е ударил \"ляво кроше\", както твърди таксиметровият шофьор, станал свидетел на мелето. \nСкандалът станал на задната част на таксито. Първоначално г-жа Голдсмит ударила шамар на мъжа си, а впоследствие той я ударил много силно в лицето с кроше.  \n \n \n \nПо думи на шофьора жената останала в безсъзнание и не се движела. Тя останала на земята близо 15 секунди със затворени очи, след което се събудила и се изправила на крака. После започнала да плаче. \nСлед инцидента г-н Голдсмит бил паникьосан, влизал и излизал от къщата, опитвайки се да накара жена си да се прибере.  \nВуйчото на Кейт ще бъде осъден на 21 ноември. \nТой е по-малкият брат на Карол Мидълтън и присъства на сватбите на Кейт и Пипа. Превод и редакция: БЛИЦ \n \n \n", "date": "2017.11.14", "title": "Вуйчото на Кейт Мидълтън призна, че е набил жена си! Каква съдба го очаква? (СНИМКИ)"}
{"url": "https://www.blitz.bg/layfstayl/svetski/toni-nayka-zabiva-bivshata-na-gushcherov-vizhte-kak-samo-ya-naricha_news557821.html", "text": "\n Тони Найка, който се прочу покрай музикалните клипчета на Валери Божинов, ударно сваля бившата изгора на Християн Гущеров плеймейтката Анджелина Атанасова, пише HotArena.  \nЛегендарният  Дон Жуан  е хвърлил око на фаталната красавица и не престава да я обсипва с комплименти. \"Анджелина, за теб ще бачкам без пари\", пише фамозният сваляч под еротичните и втвърдяващи мъжката част снимки на знойната плеймейтка в социалните мрежи.  Найка  не пести суперплативи за смуглата красавица, чийто последни снимки по прашки и сутиен ясно са запалили главата на Тони. \n\"Анджелина, сваляй чорапите, зверска мида\", подканя я  Тони Найка  под снимката, на която силиконовите гърди едва се удържат в сутиена.\n", "date": "2017.11.14", "title": "Тони Найка забива бившата на Гущеров, вижте как само я нарича"}
{"url": "https://www.blitz.bg/politika/prvo-v-blits-borisov-se-pusna-na-zhivo-kak-go-chakat-na-cherveniya-kilim-v-rim_news557777.html", "text": "\n Премиерът Бойко Борисов се пусна на живо във фейсбук как преминава официалното му посрещане в италианската столица. Днес той е на работно посещение в Рим. Поканата за визитата беше отправена от италианския премиер Паоло Джентилони по време на двустранната им среща в рамките на Европейския съвет в Талин през септември. \nПри разговорите си в Рим двамата ще обсъдят възможностите за задълбочаване на двустранните отношения между България и Италия, особено в търговско-икономическата сфера, както и сътрудничеството в рамките на Евросъюза. \nДруг въпрос от взаимен интерес е европейската перспектива пред Западните Балкани. Усилията на България за поддържане на европейската перспектива пред страните от този регион се оценяват и споделят от Италия, израз на което беше и отправената от премиера Джентилони до премиера Борисов покана за участие в срещата от Берлинския процес, проведена през юли в Триест. \n", "date": "2017.11.14", "title": "Първо в БЛИЦ! Борисов се пусна НА ЖИВО как го чакат на червения килим в Рим"}
{"url": "https://www.blitz.bg/svyat/nay-golemiyat-petrolen-bos-na-rusiya-se-razvede-s-mladata-si-i-krasiva-spruga_news557769.html", "text": "Шефът на руската енергийна компания \"Роснефт\" Игор Сечин се е развел с младата си и красива съпруга Олга. Това съобщава Super. Съдът е разтрогнал брака им на 14 юни тази година.\nЗа Сечин това бе втори брак. Двамата се ожениха през 2011 година. Когато се запознават, Олга работи в администрацията на руското правителство. 25-годишната разлика във възрастта им не смути русокосата красавица и двамата започнаха връзка. \nСпоред неофициални източници, Сечин и Олга имат дъщеря на име Варвара. \nПрез 90-те години на миналия век първата съпруга на шефа на „Роснефт” Марина Владимировна се занимаваше активно с бизнес в сферата на недвижимите имоти. След развода със Сечин през 2011 година тя получи имението в престижния московски район Сребърен бор и други обекти, които фигурираха в декларацията на тогавашния вицепремиер. \nОт първия си брак Сечин има една дъщеря – Инга, която е на 35 години.  Превод: БЛИЦ \n \n", "date": "2017.11.14", "title": "Най-големият петролен бос на Русия се разведе с младата си и красива съпруга"}
{"url": "https://www.blitz.bg/svyat/doyche-vele-madrid-ima-dokazatelstva-za-ruska-namesa-v-krizata-s-kataloniya_news557770.html", "text": "Мадрид разполага с доказателства за намесата на Руската федерация в референдума за отделянето на автономния регион Каталония от Испания. Това потвърдиха в Брюксел министърът на външните работи и министърът на отбраната на иберийското кралство, предава Фокус, цитирайки \"Дойче веле\".\nДвамата испански политици подчертаха, че разполагат с доказателства, че държавни и частни групи на територията на Русия са използвали Туитър, Фейсбук и други социални мрежи и сайтове, за да провеждат широкомащабна кампания в подкрепа на каталонската независимост с цел повлияване на общественото мнение в навечерието на референдума от 1 октомври. \nПървият дипломат на Мадрид Алфонсо Дастис подчерта, че испанските власти са попаднали на фалшиви профили в социалните мрежи, половината от които – създадени в Русия. \nТези акаунти са използвани за разпространяване на информация, в която се изтъкват предимствата от отделянето на Каталония от състава на Испания. Дастис уточни, че по тази тема вече е иницииран диалог с Кремъл. На свой ред министърът на отбраната на Испания Мария Долорес де Коспедал заяви, че чрез действията си споменатите групи се опитват да създадат нестабилност в Европа и поради тази причина Мадрид е длъжен да разкрие информацията, с която разполага. \nНа срещата в Брюксел, която се състоя в понеделник, присъства и генералният секретар на НАТО Йенс Столтенберг. \nЦитирайки данни от няколко отделни доклади, норвежкият политик заяви, че Русия е предприела опити за намеса във вътрешните работи на няколко държави. Съгласно думите му, крайната цел на Москва е да внесе раздор сред западните страни и по този начин да наруши единството му по въпроса за икономическите санкции срещу Руската федерация. По-рано каталонските лидери отхвърлиха възможността за руска намеса, която да е повлияла на резултатите от референдума за независимост.\n", "date": "2017.11.14", "title": "\"Дойче веле\": Мадрид има доказателства за руска намеса в кризата с Каталония!"}
{"url": "https://www.blitz.bg/svyat/ocharovatelno-seksi-minonche-proplaka-proklnata-sm-s-tazi-moya-krasota-snimki-18_news557472.html", "text": "\n Известната австралийска фитнес звезда Мими Елашири се оплака, че никак не е лесно да бъдеш знаменитост в социалните мрежи. 22-годишната девойка заяви, че върху нея тежи огромна отговорност и тя е принудена да прекарва много време в спортната зала. \nОт друга страна, именно тези мрежи са главната ракета носител за успехите на Мими в света на модата, където тя със своя ръст от 160 см никога нямаше да пробие.  \nМими си прави акаунт в Инстаграм през 2015 г. и започва да качва там обикновени снимки от живота си. Но профилът ѝ бързо привлича вниманието на широката аудитория заради оригиналния собствен стил на девойката. В момента нейните фенове вече са над 900 хиляди. \nТя умело използва растящата си популярност и пуска своя модна линия бански.  \nНа въпроса как Мими е постигнала този успех, тя отговаря, че това е истинско проклятие. \"Физически това е много тежко. Трябва да съм във форма през цялата година! Почти не излизам от спортната зала и съм принудена да прекарвам там цялото си свободно време\", оплаква се тя пред GQ и Teen Vogue. \nНа всичкото отгоре често се заяждат с нея и я критикуват заради външния ѝ вид и малкия ръст. Австралийският моделиер Алекс Пери директно заявява, че Мими е прекалено ниска, за да претендира за статута на инстаграм моделка. Красивото миньонче пък затапва претенциозния дизайнер, че разбира само от традиционното значение на думата \"модел\". Превод: БЛИЦ \n \n", "date": "2017.11.14", "title": "Очарователно секси миньонче проплака: Прокълната съм с тази моя красота! (СНИМКИ 18+)"}
{"url": "https://www.blitz.bg/svyat/zemyata-na-edin-khvrley-ot-blgariya-se-raztrese-snimka_news557780.html", "text": "\n Трусът е с магнитуд 3.4 по скалата на Рихтер. По данни от Европейския сеизмологичен център епицентърът на земетресението е на 130 км северно от столицата на Румъния – Букурещ.  \nТрусът е е регистриран в 8.24 часа днес с дълбочина 132 км на 45.57 северна ширина и 26.48 източна дължина. Няма данни за жертви и разрушения. \n \n \n", "date": "2017.11.14", "title": "Земята на един хвърлей от България се разтресе (СНИМКА)"}
{"url": "https://www.blitz.bg/svyat/us-fizik-izpitaniyata-v-sashch-na-klimatichnoto-orzhie-haarp-zapochnakha-da-trevozhat-samite-amerikantsi_news557651.html", "text": "Известният популяризатор на науката в САЩ физикът-теоретик Митио Каку счита, че за метеорологичните аномалии и неблагоприятните климатични изменения на Земята са виновни инсталациите на глобалната система HAARP, разположени не само в Аляска, но и на други места на планетата.\nСпоред него, за контрол над времето се използват също така специални вещества, разпръсквани със самолети. В крайна сметка се създават урагани и тайфуни, дори се провокират земетресения, информира esoreiter.ru. \n  \nС Митио Каку напълно е солидарен друг американски физик Джъстин Прайс. Според него, САЩ отидоха твърде далеч с изпитването на климатическо оръжие и ако не спрат всичко сега, човечеството го очакват големи беди, тъй като такива „игри” с природата могат да доведат до разместване на литосферните слоеве, а също така пълна промяна на климата на планетата. \n  \n„Ние просто ще унищожим цивилизацията – казва ученият – и ще се върнем в каменния век. По-точно е да се каже, че на Природата-майчица ще й дотегне да търпи нашите безотговорни забавления и тя просто ще ни върне там, където трябва да бъдем със своето първобитно съзнание...” \n  Превод и редакция: БЛИЦ \n \n", "date": "2017.11.14", "title": "US-физик: Изпитанията в САЩ на климатичното оръжие HAARP започнаха да тревожат самите американци"}
{"url": "https://www.blitz.bg/svyat/izvnredno-v-blits-krvav-koshmar-v-nitsa-neizvesten-strelya-na-meso-po-peshekhodtsi_news557792.html", "text": "\n Извънредна ситуация възникна в Ница преди минути. Неизвестен откри стрелба по пешеходци. Всичко се разиграва в близост до пристанището на града. \nИзвършителят на зверството е стрелял със сачми, предадоха световните медии. \nВсе още няма информация има ли пострадали или загинали при случилото се. \nНе се знае и дали се касае за терористичен акт.\n Местните медии уточняват, че зоната е била отцепена от полицията, която патрулира по основните пътни артерии там - улица \"Фодер\" и булевард \"Лех Валенса\". \nБЛИЦ припомня, че миналата година в Ница беше извършен терористичен акт. Той бе навръх националния празник на Франция, който се чества на 14 юли. Тогава радикализиран френски гражданин от тунизийски произход прегази с камион 86 души на пешеходна улица в града. Малко след това \"ИСлямска държава\" (ИДИЛ) пое отговорност за нападението. Превод: БЛИЦ \n \n", "date": "2017.11.14", "title": "Извънредно в БЛИЦ! Кървав кошмар в Ница: Неизвестен стреля на месо по пешеходци"}
{"url": "https://www.blitz.bg/layfstayl/shoubiznes/vip-gadzheto-na-valeriya-ot-fermata-ya-pribral-ot-zheni-kalkandzhieva_news557745.html", "text": "Гимнастичката Валерия, която се превърна в един от най-интересните участници във „Фермата“ заради любовните си истории, се отказала от модата и съобщила своето „не“ лично на модната познавачка Жени Калканджиева. Малко хора свързват симпатичната фермерка с гримираната кандидатка за Мис България 2015, а Валерия досега и не повдига темата в хитовото риалити.\n Това накара феновете й да се зачудят каква тайна от модните среди е накарало хубавицата за прекрати модната си кариера, за която преди това Валерия мечтаела. На въпросния конкурс гимнастичката беше избрана за пета по красота в държавата, а Калканджиева смятала, че е намерила диамант, който да пласира на подиума. Малко по-късно обаче блондинката тотално скъсала с модния бранш и отново заложила на художествената гимнастика, от която има 20 медала.\n \nСпоред запознати Валерия се разочаровала от бруталната реалност на модните среди, особено след като й се наложило да се снима в нелепа фотосесия за календар. На нея били заснети топучастничките в конкурса. Красавиците позирали в предизвикателни пози и полуголи с багери, булдозери и фадроми, като част от договора си за участие в конкурса. Разочарованата спортистка не щяла и да чуе вече за известност като манекенка и за това решила да стане треньорка в частен клуб в родната си Стара Загора.\n \nДруги обаче приписват скоростното й оттегляне от подиума на важното й гадже – обществена фигура, който не желаел любимата му да си показва прелестите публично и дори поставил въпроса ребром – аз или модата. Валерия се съобразила с него, независимо че мистериозният любовник я криел от света и остава анонимен и до днес.\n \n", "date": "2017.11.14", "title": "ВИП гаджето на Валерия от „Фермата“ я прибрал от Жени Калканджиева"}
{"url": "https://www.blitz.bg/svyat/zabaven-detayl-ot-garderoba-na-keyt-midltn-izdava-pola-na-bebetata-koito-chaka-khertsoginyata-snimki_news557700.html", "text": "Ако допреди месец всички се притесняваха за здравословното състояние на херцогинята на Кеймбридж, то сега могат да си отдъхнат – Кейт се чувства отлично и все по-често се появява на официални мероприятия.\nВсяка нейна публична проява моментално става тема номер едно в медиите. Как изглежда херцогинята, с какво е облечена, за какво говори...  Журналистите не пропускат нищо, особено сега, когато Мидълтън чака близнаци. \nМиналата седмица бременната херцогиня се появи на тържествена вечеря в  центъра „Ана Фройд“, чиято дейност подкрепя от миналата година. На приема тя се срещна с част от пациентите и персонала на учреждението, като през цялото време усмивката не слезе от лицето й. \nВсички са наясно, че Кейт не е от онези, които обличат тоалетите си по един път. На тържественото мероприятие тя се появи в разкошна черна рокля с дантелени ръкави. \nА журналистите побързаха да припомнят, че когато през 2014-а Кейт се появи със същата стилна рокля, тя бе бременна с принцеса Шарлот. Не е ли потвърждение това на новината, че херцогинята чака две момиченца, шушукат репортерите. \nСлед няколко дни Кейт посети ежегодната церемония, посветена на Деня в памет на падналите във войните Черната й рокля с червен мак напълно съответстваше със случая и подчертаваше закръгленото й коремче. \nНа церемонията Кейт беше без съпруга си, който заедно с брат си беше на ръгби. Но на мероприятието бяха кралица Елизабет и съпругът й, принц Чарлз и Камила Паркър.  Превод: БЛИЦ \n \n", "date": "2017.11.14", "title": "Забавен детайл от гардероба на Кейт Мидълтън издава пола на бебетата, които чака херцогинята (СНИМКИ)"}
{"url": "https://www.blitz.bg/svyat/ruskata-politsiya-razsledva-misteriozen-sluchay-s-pochinalo-mlado-momiche-snimka_news557710.html", "text": "Руската полиция разследва мистериозен случай с починало младо момиче в Московска област. Трупът на жертвата е изваден от водите на река Москва в района на град Коломна, съобщава life.ru.\nКраката на девойката, която е на около 20-годишна възраст, са били завързани. \nЖертвата е обута с черни панталони и зелена блуза. Самоличността й, както и всички обстоятелства около кончината й, се установяват. Превод: БЛИЦ \n  \nОЧАКВАЙТЕ ПОДРОБНОСТИ В БЛИЦ \n \n", "date": "2017.11.14", "title": "Руската полиция разследва мистериозен случай с починало младо момиче (СНИМКА)"}
{"url": "https://www.blitz.bg/analizi-i-komentari/doyche-vele-kak-zapadni-firmi-eksploatirat-iztochnoevropeytsite-potresavashchi-primeri_news557713.html", "text": "\n Разтърсващи разкрития от един сенчест свят: „Казах на началничката, че не мога да дишам край тази машина. Температурите във фабриката и бездруго са около 30 градуса, а когато работим с тази машина, става още по-горещо\", разказва една жена, която изкарва прехраната си в текстилна фабрика в Сърбия. Началничката изслушала оплакването ѝ, след което насочила вентилационната тръба на машината право в лицето ѝ и казала: „Това си е ваш проблем. На който не му изнася - да си тръгва. Навън има достатъчно хора, които чакат да заемат вашите места. Вратата е ей там!\". Това пише в свой коментар Зоран Арбутина от  \n И още един потресаващ разказ: работничка описва как ръководството на фирмата ги накарало да съберат пари за апарат за мерене на кръвното налягане, за да могат сами да си помагат, когато някоя от жените изпадне в безсъзнание. \n И двете работнички искат да останат анонимни. Същото важи и за всички останали жени, имали смелостта да споделят мъката си пред експертите от \"Кампанията за чисто облекло\" (CCC). Нищо чудно, че не желаят имената им да бъдат споменавани - всички те се опасяват да не загубят работното си място. Защото си е истински късмет да имаш работа в страна като Сърбия, където безработицата достига 16%, а сред младите хора - дори 30 на сто. Страна, в която добре платените служби в държавните институции се раздават само на хора с правилната партийна книжка. \n \"Като роби\" \n Особено работничките в текстилната промишленост, която е предимно в ръцете на чуждестранни инвеститори, са изложени на нечовешки условия на труд и всевъзможен произвол - постоянно ги заплашват с уволнение, не им отпускат целия годишен отпуск, а понякога дори им забраняват да ходят до тоалетна. „Работничките разказват, че ги третират като роботи, като роби, но не и като хора. Крещят им, унижават ги и ги подлагат на сексуален тормоз\", свидетелства Бетина Музиолек, координаторка на CCC за Източна и Югоизточна Европа. \n И всичко това заради едно работно място, което носи мизерни пари и безброй неплатени наднормени часове. Официалният екзистенц-минимум в Сърбия възлиза на 278 евро месечно, а едно четиричленно семейство се нуждае за оцеляването си от най-малко 652 евро. Работничките в текстилната промишленост получават средно по 202 евро на месец, а трудещите се в кожената и в обувната промишленост - по 227 евро. Този отрасъл дава хляб на близо 100 000 души в Сърбия, което представлява около 8 процента от всички трудещи се в страната. \n \"Рай на ниските заплати\" \n При това Сърбия не е някакво изключение. „За глобалните играчи на пазара на модата страните от Източна и Югоизточна Европа са истински рай на ниските заплати\", констатират експертите от ССС в свой доклад по темата и споменават известни фирми като Benetton, Esprit, GEOX, Armani, Calzedonia, Dolce & Gabbana и H&M. Дори луксозни марки като Louis Vuitton, Prada и Versace произвеждат стоките си във фабрики с ниско заплащане. \n Много от споменатите фирми използват етикета \"Made in Europe\" или \"Made in EU\", с което внушават на потребителите, че им предлагат стоки, произведени при съвсем нормални условия на труда. Реалността обаче е съвсем различна. „Много от 1,7-те милиона работници в региона, които произвеждат облекла, живеят в мизерия\", се казва в доклада на CCC. \n „Понякога дори нямаме с какво да се храним\", признава една работничка от Украйна, а неин колега от Унгария казва: „Заплатите ни стигат само колкото да си платим тока, водата и парното\". \n Подобни несправедливости са възможни само там, където липсва синдикална защита на труда. „Никой не защитава ефективно интересите на работниците\", казва Бетина Музиолек от ССС. Към това се добавя и фактът, че правителствата в региона пряко или косвено субсидират чуждестранните фирми. В Сърбия например чуждите концерни не само могат да разчитат на сериозно финансово подпомагане, но и получават парцели земя на нереално ниски цени или дори напълно безплатно. Освен това могат да разчитат и на данъчни облекчения. \n \n Сръбският президент Вучич сам грабва лопатата, за да покаже, че чуждестранните инвестиции са добре дошли в страната му \n \"Раннокапиталистически условия\" \n „Това е нещо като надбягване в грешната посока\", казва Стефан Алексич, един от авторите на доклада. „Сърбия не е единствената бедна страна в региона - и всички те се борят за едни и същи инвестиции. Така ставаме свидетели на една конкурентна битка, при която въпросните страни се надпреварват коя от тях ще предложи на чуждестранните инвеститори по-добри условия за евтино производство\", казва още експертът и добавя: „Така държавата на практика сама финансира икономическата си изостаналост\". \n Въпреки това \"Кампанията за чисто облекло\" не призовава към бойкот на въпросните фирми. „Всички работнички, с които разговаряме, ни казват, че имат нужда от тези доходи. Но е пределно ясно, че нещо трябва да се промени: тези хора трябва да получават прилични заплати, а условията на труд трябва да бъдат пригодени към европейските стандарти\", казва Бетина Музиолек, но добавя, че пътят дотам е дълъг и труден: „На първо място трябва да бъдат подсилени позициите на синдикатите. Тези раннокапиталистически условия са направо потресаващи\". \n", "date": "2017.11.14", "title": "\"Дойче веле\": Как западни фирми експлоатират източноевропейците? Потресаващи примери!"}
{"url": "https://www.blitz.bg/intsidenti/stikhii/strakhovito-tornado-opustoshi-antaliya-snimkivideo_news557719.html", "text": "Мощно торнадо се изви над турската провинция Анталия в понеделник вечерта. Пострадали са 25 души, всички местни жители.\nТе са настанени в болница. Трима от ранените остават за стационарно лечение, съобщават от пресслужбата на провинцията.   \nСмерчът е нанесъл куп щети върху земеделските площи и жилищните сгради в региона.  \n \n \n \nНай-засегнати от лошото време са Финике, Кумлуджа и Демре. Скоростта на вятъра там е достигала 35 метра в секунда.   \nСъобщава се за прекъсване на електричеството и комуникационните връзки, повредени жилища, изтръгнати дървета и обърнати коли. \n„За първи път през живота си виждам подобно нещо. Къщата ни остана без покрив”, коментира местен жител. \n  \nВ районите Каш и Демре е паднал и град. Ледените топчета са били с големината на орех и са нанесли големи щети върху реколтата, домовете на хората и техните автомобили.  Превод: БЛИЦ \n", "date": "2017.11.14", "title": "Страховито торнадо опустоши Анталия (СНИМКИ/ВИДЕО)"}
{"url": "https://www.blitz.bg/analizi-i-komentari/stockinfocus-amerikanskata-pro-shche-stane-bezpolezna-sled-razpolaganeto-na-yadreno-orzhie-na-kurilite_news557623.html", "text": "В края на октомври в Съвета на федерацията заявиха, че руският ВМФ в най-близко време ще се сдобие с база на Курилските острови, съобщи stockinfocus.ru. Предполагаемият остров е Матуа, на който по време на Втората световна война имало 3-хиляден японски гарнизон. Тази руска база ще промени баланса на силите в региона.\nПредполага се, че базата ще позволи приемане на всякакви кораби, включително първи ранг, планира се възстановяване на летищата. В края на този октомври там вече се приземил военнотранспортен Ан-26. Скоро ще кацнат и вертолети. \n  \nМатуа е малък остров в средната част на Курилите с площ от 52 кв. км и с действащ вулкан. Япония никога не е предявявала за него териториални претенции. \n  \nЧаст от японските съоръжения все още могат да се ползват, например пистите от бетон или от метални решетки. Под настилката са прокарани тръби против заледяване, в които тече гореща вода от намиращи се наблизо геотермални извори. \n  \nБазата на острова е необходима преди всичко за патрулиращите руски ядрени подводници с балистични ракети. Тя ще стане свързващо звено между двете разпокъсани бази на Тихоокеанския флот във Владивосток и Вилючинск (Камчатка). От нея ще може да се контролира Охотско море и четирите оспорвани южнокурилски острова. \n  \nОкончателното решение все още не е взето, но събитията се развиват в тази посока и се търсят финансови възможности за изграждане на военната инфраструктура. Следва да се отчита, че преди година на най-южните острови вече са прехвърлени ракетни подразделения: на Итуруп е дислоциран брегови ракетен комплекс „Бастион”, а на Кунашир – комплекс „Бал”. Освен това беше съобщено, че на Курилите ще бъде разположена дивизия, с пълен ход върви модернизацията на военните бази. \n  \nНовата база на остров Матуа ще прикрива новосъздаваната групировка и ще бъде техен логистичен център. \n  Превод и редакция: БЛИЦ \n \n", "date": "2017.11.14", "title": "Stockinfocus: Американската ПРО ще стане безполезна след разполагането на ядрено оръжие на Курилите"}
{"url": "https://www.blitz.bg/svyat/v-ep-prizovakha-za-izgotvyane-na-cheren-spisk-s-ofshorkite-do-kraya-na-2017-g_news557755.html", "text": "Комисарят по икономическите и финансовите въпроси Пиер Московиси заяви, че иска преди края на тази година да бъде изготвен черен списък с офшорните зони, които не сътрудничат, информира АП. Московиси поясни пред парламента на ЕС, че разкритията около Paradise Papers за укриване на данъци от транснационални компании и богати хора показват, че в най-скоро време трябва да настъпи някаква промяна.\n Еврокомисарят подчерта, че иска стриктни правила за по-голяма прозрачност, засягаща агенти, които работят за \"фискална оптимизация\" на богатството на клиенти. \n Държави с високи данъци като Франция настояват за изготвяне на подобен списък и борба с офшорните зони, докато страни с ниски данъци като Ирландия и Холандия предупреждават, че подобни мерки ще навредят на конкурентоспособността на Европа. \n В Европейския парламент днес се провежда дебат за Paradise Papers. \n", "date": "2017.11.14", "title": "В ЕП призоваха за изготвяне на черен списък с офшорките до края на 2017 г."}
{"url": "https://www.blitz.bg/layfstayl/nay-nakraya-tita-pokaza-gadzheto-snimka_news557722.html", "text": "Рап дебютантката Тита най-накрая показа гаджето си. Красавицата, която е първата продуцирана изпълнителка от фирмата на Криско, неотдавна се залюби с най-добрия си приятел, разкри тя самата в „Папараци”. Тита призна, че двамата се познават от две години, а са двойка около една, пише \"Телеграф\".\n„  издаде Тита пред Елизабет Методиева. \nПевицата призна, че за нея най-важен е фактът, че приятелят й я разбира и подкрепя. И не крие, че са най-добри приятели дори сега. \nТита откровено споделя, че именно любовта й дава енергия да продължи напред. \nИзбраникът й се казва Виктор и се изявява в артистичните среди. Той е две години по-голям от нея и за първи път се появиха заедно зад кулисите на българо-македонското турне в София. \nЗапознати с любовта на младите разкриват, че Виктор често пътува между чужбина и България. При все това двамата намират начин да бъдат заедно. \nПреди дни двамата дори са имали участие в Лондон, където българската публика е приела изключително радушно младите звезди.\n", "date": "2017.11.14", "title": "Най-накрая: Тита показа гаджето! (СНИМКА)"}
{"url": "https://www.blitz.bg/obshtestvo/kultura/isteriya-po-vzvishenie-filmt-otchete-nay-silniya-start-na-blgarsko-zaglavie-za-poslednite-7-godini_news557705.html", "text": "„Възвишение“ отчете най-силния старт на български филм в последните 7 години и е най-гледаният филм за изминалия уикенд в България. Това показват официалните данни на ИА „Национален филмов център“, които нареждат филма по романа на Милен Русков на първо място в боксофис класацията за периода 10-12 ноември и го определят като втория най-силен дебют в най-новата история на българското кино (официалната статистика се води от 1989 година).\n  \nОт петък до неделя близо 30 000 зрители са предпочели да гледат дългоочакваното филмово заглавие, разказващо за събитията преди и след Арабаконашкия обир през погледа на двама полуреволюционери, полуразбойници – Гичо и Асенчо. \n  \n„Най-добрият филм за последните 27 години“, „филм, който трябва да се гледа от всеки българин“, „филм без компромиси и на световно ниво“ са само част от мненията, които заливат социалните мрежи в последните 72 часа. Рекордно висок е и процентът на одобрение към „Възвишение“ – над 90% от запитаните споделят, че харесват филма и биха го препоръчали на познат. \n“За мен и моят екип това е изключително приятна новина и признание за труда ни в последните 3 години и половина. Другата добра новина според мен е, че в салоните видяхме много млади хора, което ни провокира да предложим специална отстъпка за ученици, от която могат да се възползват групи от 15 младежи и/или цели класове от училищата в цяла България. Кампанията получи и подкрепата на Министерството на образованието, а повече информация ученици и учители могат да намерят на www.vuzvishenie.bg“ - сподели Иван Дойков, продуцент на „Възвишение“. \n  \nВъзвишение е по кината в цяла България. \n  \n \n", "date": "2017.11.14", "title": "Истерия по „Възвишение“! Филмът отчете най-силния старт на българско заглавие за последните 7 години"}
{"url": "https://www.blitz.bg/lyubopitno/nauka-i-tekhnologii/astronavtite-ot-mks-ochakvat-spetsialna-i-neobichayna-dostavka_news557658.html", "text": "Астронавтите от Международната космическа станция очакват този вторник специална доставка, включваща пица, сладолед и замразени плодове.\nКорабът \"Сигнус\" беше изстрелян в неделя от остров Уолъпс в Атлантическия океан, информира Нова телевизия. На борда му има 3200 килограма товари, включително ново оборудване, дрехи и вкусни лакомства за астронавтите - пица за италианския астронавт Паоло Несполи, солидни запаси ванилов и шоколадов сладолед, както и блокчета замразени плодове за американските членове на екипажа. \n\"Пицата и сладоледът идват! С нетърпение очакваме да пристигнат\", написа в Twitter американският астронавт Джоузеф Акаба. \n", "date": "2017.11.14", "title": "Астронавтите от МКС очакват специална и необичайна доставка"}
{"url": "https://www.blitz.bg/svyat/amazon-gotvi-skrushitelen-udar-po-youtube_news557663.html", "text": "Конкуренцията между Google и Amazon става все по-ожесточена. Според информация на онлайн изданието AdAge Amazon работи по безплатна версия на видео услугата си Prime. В момента тя е достъпна само чрез абонамент от 99 долара на година. В замяна потребителите получават безплатна доставка на всичките си поръчки, както и достъп до богатия видео архив на Prime. В него има както много филми и телевизионни сериали, така и собствени оригинални серии и предавания.\n Сега компанията обмисля да направи това съдържание или поне по-голямата част от него достъпно напълно безплатно. Вместо това потребителите ще трябва да гледат и реклами, каквито липсват в Prime. Целта на Amazon е както да увеличи аудиторията на Prime, така и да привлече рекламодатели, които в момента губят пазар заради преориентирането на хората от телевизията към дигиталните услуги. \n Освен това Amazon иска да бъде и по-силен конкурент на YouTube, Facebook Watch и бъдещата видео услуга на Apple. И трите платформи все по-активно залагат на собствено съдържание в комбинация с видео архив. \n За да е по-привлекателна за рекламодателите и създателите на съдържание, Amazon обмисля няколко варианта. Един от тях е създаването на отделни канали за всеки автор, подобно на каналите в YouTube. Освен това те може да получават дял от приходите от рекламите при публикуването на определено количество съдържание всяка седмица. За рекламодателите пък се обмисля вариант да се предлага достъп до част от статистиката и плащане според броя гледани часове. \n За сега Amazon не коментира темата. Компанията има твърда традиция да не коментира плановете си, преди те да са официални. Затова не е ясно дали намеренията за безплатния Prime са сериозни, или все още се проучват възможностите пред платформата. \n", "date": "2017.11.14", "title": "Amazon готви съкрушителен удар по YouTube"}
{"url": "https://www.blitz.bg/svyat/nov-seks-skandal-raztrsi-sashch-oshche-edna-zhena-obvini-dzhordzh-bush-starshi-che-ya-e-sgrabchil-za-khansha_news557670.html", "text": "\n Още една жена обвини бившия президент Джордж Буш в неуместно поведение, предадоха световните агенции. Пред сп. \"Тайм\" Розлин Кориган разказва, че тя е била на 16 години, когато Буш я сграбчил за задните части, докато двамата позирали за снимка през 2003 г. на събиране на служители от ЦРУ северно от град Хюстън. Розлин била на проявата заедно с майка си и баща си, който бил анализатор на разузнавателни данни. \nПред изданието тя разказва, че е била ужасена и много объркана. Розлин споделя, че не е казала нищо на президента тогава, защото по думите й една тийнейджърка не можела да каже пред всички на бивш президент на САЩ, че не трябва да я опипва по този начин. \nСп. \"Тайм\" пише, че Розлин е разказала за посегателството на седем души след няколко години. Кориган е една от шестте жени, обвинили Буш-старши в опипване. \nГоворителят на 41-ия президент на САЩ - Джим Макграт, каза, че Буш съжалява за каквито и да е обидни действия, извършени от него. \nСъщевременно лидерът на републиканците в Сената на американския Конгрес Мич Макконъл призова кандидат от неговата партия за място в Сената от щата Алабама да се оттегли незабавно от надпреварата заради отправени срещу него обвинения за опипване на малолетна, предаде Франс прес. \nРей Мур, магистрат от Алабама, е кандидат за място в Сената на изборите на 12 декември. В петък обаче в. \"Вашингтон пост\" публикува разказ на жена, която твърди, че през 1979 г. Мур, който бил тогава на 32 години, я завел у дома си и я опипал през дрехите. \nТогава тя била на 14 години. Три други жени също разказват, че са излизали на срещи с Мур, преди да навършат 18 години, но не са имали сексуални контакти с него. Магистратът е подкрепян от бившия съветник на Тръмп Стивън Банън и отрича обвиненията.\n", "date": "2017.11.14", "title": "Нов секс скандал разтърси САЩ! Още една жена обвини Джордж Буш-старши, че я е сграбчил за ханша"}
{"url": "https://www.blitz.bg/svyat/apokalipsist-e-v-iran-tseli-sela-sa-zalicheni-ot-litseto-na-zemyata-sled-zemetresenieto-snimkivideo_news557680.html", "text": "\n Иран заяви днес, че спасителните операции в пострадалите от силното земетресение райони са приключили, предаде Ройтерс, като се позова на държавната телевизия. Спасителните операции в провинция Керманшахан приключиха, каза началникът на службата за спешна медицинска помощ Пир-Хосеин Коливанд. \nЗа днес е обявен ден на национален траур в страната. \nПри земетресението с магнитуд 7,3 в неделя загинаха близо 450 души, а поне 7370 бяха ранени. То порази градове и села в Керманшахан до границата с Ирак. От труса бяха засегнати най-малко 14 провинции в Иран.\n \n \nХиляди хора са се настанили в импровизирани лагери, а много други прекараха втора нощ на открито поради страх от нови трусове след регистрирането на около 193 вторични труса. \nЕпицентърът на земетресението е бил в Ирак, съвсем близо до иранската граница, на около 50 км северно от иранския град Сарпол-е-Захаб, който е пострадал най-тежко. Жертвите там са 280. Според ирански медии жена и пеленаче са извадени живи от отломките на къща в града.\n \n \nВ съседния окръг Далаху са унищожени 100 процента от селата, посочват представители на местните власти. \nИранското правителство изпрати 22 000 палатки, 52 000 одеала, 17 тона ориз и 100 000 консерви на населението на бедстващите райони. Раздадени са и 200 000 бутилки с вода.\n \n \nМакар земетресението да се е почувствало силно в иракската столица Багдад и няколко иракски провинции, загиналите в Ирак са едва 8, а ранените 336. \n", "date": "2017.11.14", "title": "Апокалипсисът е в Иран! Цели села са заличени от лицето на земята след земетресението (СНИМКИ/ВИДЕО)"}
{"url": "https://www.blitz.bg/svyat/voden-ad-v-grtsiya-zaradi-evridika-koli-se-trkalyat-v-moreto-snimki_news557686.html", "text": "\n Ураган, наречен \"Евридика\", е връхлетял гръцкия остров Сими. В резултат на лошото време, придружено с проливен дъжд и гръмотевична буря, придошлите води са отнесли в морето десетки автомобили, а кална маса е заляла улиците на острова, съобщават гръцките медии.  \nВластите в страната са вдигнати под тревога, като за нанесените щети е уведомен и премиерът на страната Алексис Ципрас. На острова са пристигнали подкрепления от пожарната и бреговата охрана, за да разчистват пътища и да изпомпват събралите се води.  \nГръцките синоптици бяха предупредили, че се е задала нова вълна от лошо време, която ще обхване страната до петък. Прогнозират се интензивни валежи и бури над голяма част от страната и по-специално в района на Тесалия и централната част на гръцка Македония. \n \n \n \n \n \n \n \n \n \n \n \n \n \n \n \n \n \n \n \n \n", "date": "2017.11.14", "title": "Воден ад в Гърция заради \"Евридика\", коли се търкалят в морето (СНИМКИ)"}
{"url": "https://www.blitz.bg/analizi-i-komentari/gardin-taen-dokument-razkriva-sekreten-plan-kak-germaniya-se-gotvi-za-razpada-na-svetovniya-red-prez-2040-g_news557683.html", "text": "\n Германското министерство на отбраната изложи най-лошия възможен сценарий за 2040 г. в таен документ, изтекъл в „Шпигел“ миналата седмица. \nВ него се посочва следното: „Разширението на ЕС до голяма степен беше прекратено и още държави напуснаха общността… все по-размирния, понякога хаотичен и склонен към конфликти свят драматично промени обстановката на сигурността“.  \nДългият 120 страници текст, озаглавен „Стратегическа перспектива 2040“, е федерален документ, а сценариите, които са представени в него, са мрачно реалистични – конфликт Изток-Запад, в който някои европейски държави отиват на страната на Русия или „многополюсна“ Европа, където някои държави приемат руския икономически и политически модел напук на Лисабонския договор, коментира Пол Мейсън, във в. „Гардиън“, цитиран от БГНЕС. \nТова че документът изобщо съществува, е знак за увеличаващото се напрежение в международната система. Германската военна традиция за щателно логистично планиране на всяка една възможност започна с известния германски и руски фелдмаршал Хелмут фон Молтке-старши през 50-те години на 19-и в. и три пъти се отплати с поне първоначален успех – през 1871 г. срещу Франция, през 1914 г. и 1939 г. срещу останалата част от Европа. В периода след Студената война, както „Шпигел“ посочва, допускането на германски генерали да правят изявления за бъдещето беше „прекалено рисковано“. Това обаче се промени с анексирането на Крим от Русия през 2014 г. \nНезависимо от тревожните заглавия, които предизвика, изтеклият документ, ако не друго, е доста оптимистичен. В три от шестте възможни сценария нещата се развиват толкова добре, че Европа напомня на периода Бийдермайер (1815-1848), който се характеризира с вътрешнополитическо щастие и военно отегчение. Негативните сценарии, в които САЩ се опитват да избегнат изолация, а Китай води културна война със Запада, са писани преди идването на власт на Доналд Тръмп и преди стратегията на Си Цзинпин за създаване на политизирана китайска инфраструктура в Азия. \nЖурналистите, които са получили документа, са пропуснали детайлите за това какво Германия планира да прави с възможния срив на ЕС или неговото фрагментиране. Но това е проблем, пред който е изправен целият западен свят. \nМакар най-спешният проблем да е тероризмът, важните въпроси са тези за намаляването на одобрението сред народите за настоящата икономическа система и високата миграция. Те пробиват дупки в тъканта на самия ЕС – чрез гръцката криза от 2015 г., Брекзит и патовото положение между унгарското и полското правителство, от една страна, и Европейската комисия, от друга. \nВ момента въпросът, който е в центъра на германските политически умове, е предложението на френския президент Еманюел Макрон за ускоряване на европейската икономическа интеграция, която почти всички в Германия искат да бъде отхвърлена – консерваторите на Ангела Меркел, защото предвижда нуждата от повече финансови трансфери към по-бедните страни в периферията, социалдемократите, тъй като ще отслаби оставащите социални гаранции за работниците, крайнодясната „Алтернатива за Германия“, защото означава повече Европа. \nВсеки един разговор, който съм имал с германски политици и активисти от изборите насам, се е въртял около страховете, че наскоро пристигналите над милион бежанци няма да бъдат интегрирани подобаващо, както и това, че толерантността за по-нататъшни социални промени сред по-възрастните и недотам образованите германци е достигнала повратна точка. \nСлед Брекзит зрелите демокрации в Европа трябва да настояват за консолидирането на своя проект, представяйки една съгласувана и положителна история на своя все по-критичен електорат. Те обаче не могат, тъй като единствената съгласувана история, с която разполага Европа, е тази за повече глобализация и повече пазари, а това е нещото, което населението отхвърля. Междувременно Русия и Китай вече не правят повърхностни стъпки към решаването на проблемите си, а навлизат в дълбочина. Разиграва се нова „голяма игра“, най-вече в Източното Средиземноморие, а Западът почти не разполага със стратегия. \nВ края на миналата седмица се появиха доказателства, според които бившият съветник на Тръмп Джордж Пападопулос е направил посещение в Атина, което е съвпадало с официалната визита на Владимир Путин. Няма доказателства, че двамата са се срещали, но не е и необходимо да го правят. Връзката на Пападопулос в гръцкото правителство е министърът на отбраната Панос Каменос, който е начело на малка националистическа партия във водената от „Сириза“ коалиция и е един от най-положително настроените спрямо Кремъл политици, в което и да е било правителство в състава на НАТО. \nСега, след като ЕС нареди масовата приватизация на гръцките активи, китайските пари започнаха да прииждат, купувайки цялото пристанище Пирея, а през август бяха подписани инвестиционни сделки на стойност милиарди евро с Гърция. Както каза Костас Дузинас – депутатът начело на комисията по отбрана в гръцкия парламент: „Докато европейците действат спрямо Гърция като средновековни пиявици, китайците продължават да инвестират пари“. \nАко германците правят планове за евентуалния колапс на Европа и разпада на световния ред, то тогава някой в британската Военна академия в Шривънхем прави същото. Но би било по-добре, ако политиците започнат да включват британския електорат в надпартийна и трезва оценка на проблема, пред който сме изправени. \nРусия на Путин води хибридна война срещу западните демокрации, не само чрез кибератаки или чрез реклами на фалшиви новини във Фейсбук на стойност милиони паунда. Тя също така финансира десни популистки партии и използва медийното влияние, за да разкрие мръсното, корумпираното и склерозиралото в европейските демокрации. В замяна съществува тенденция сред центристките политици да казват, че всякаква опозиция на статуквото - последен пример, за което беше каталунският референдум, е дело на Кремъл. \nЗад многократно повтореното обещание, че Великобритания ще запази сътрудничество с Европа в сферата на сигурността след Брекзит , стои допускането, че основните европейски демокрации – Германия, Франция, Италия и Испания, ще останат верни на НАТО, демокрацията и върховенството на закона. Също така се допуска, че една реформирана и съживена Европа ще осигури достатъчно работни места и растеж, за да се източат силите на националистите и ксенофобското дясно. Но също така би било мъдро политиците да започнат да признават, че тези неща вече не са така сигурни. \nАко искаме ред, трябва да го създадем – чрез ангажираност, многостранност, като приспособим това, което можем, към нуждата за нарастваща власт и чрез насърчаването на едни устойчиви демократични институции. Ако не успеем да постигнем ред, ние ще трябва да се изправим срещу един хаос, при който САЩ вече не са надежден съюзник, не са дори стабилна демокрация. \n", "date": "2017.11.14", "title": "„Гардиън“: Таен документ разкрива секретен план как Германия се готви за разпада на световния ред през 2040 г."}
{"url": "https://www.blitz.bg/daydzhest/nay-misterioznoto-izchezvane-na-chovek-i-7-stsenariya-kakvo-se-e-sluchilo-s-nego-snimkivideo_news557688.html", "text": "\n Джеймс Ридъл Хофа, по-известен като Джими Хофа, е един от най-известните синдикални лидери в историята, чието име поради злощастно стеклите се обстоятелства се превръща и в една от най-известните асоциации за мистериозно изчезване в историята. \n Въпреки че тялото му изчезва безследно през юли 1975 г., личността му остава един от най-ярките примери какво се случва с тези, които тръгват срещу организираната престъпност. \n И до днес никой не знае какво се е случило с Джими Хофа, но много хипотетични теории и шеговити подмятания през годините са се опитвали да обяснят мистерията. Една известна шега относно изчезването на Хофа е, че той се е покрил, за да играе R2-D2 в „Междузвездни войни“ от 1977 г. \n \n 1. Джими Хофа е застрелян, разчленен, замразен и погребан \n в цимент в секция 107 на стария „Джайънтс Стейдиъм“ в Ийст Рътърфорд, Ню Джърси. Когато през 2010 г. стадионът е разрушен, от ФБР са толкова убедени, че твърдението е просто слух, че дори не опитват да проверят упоменатото с точност място. \n 2. Хофа е смазан от машина за отпадъци \n в двора на ресторанта „Роли Хаус“ в предградията на Детройт, на няколко километра от мястото, от където е изчезнал. Всеизвестен факт е, че мафията е управлявала фирмите за почистване, затова този сценарий се счита за доста удобен. \nПрез 2012 г. е подаден сигнал за място, къде може би е погребан Джими Хофа в Розвил, Мичиган. Разследването отново не дава резултат. Източник: Getty Images \n 3. Профсъюзният водач е хвърлен от самолет  от федерални агенти, твърди Джоузеф Франко – бивш съдружник на Хофа. \nПретърсване в полета около Детройт през 2013 г. Пореден безуспешен опит да бъде открито тялото на Джими Хофа. Източник: Getty Images \n 4. Джими е застрелян и кремиран  в пещ за изгаряне на отпадъци в детройтските предградия, твърди друг профсъюзен водач –Франк Шийрън, известен като „Ирландеца“. \n 5. Хофа е застрелян, набутан в стоманен контейнер  и изпратен в Евърглейдс, Флорида, където е оставен да изгние. Според някои източници, всъщност тялото му се е превърнало в храна за алигаторите в Евърглейдс. \nПри част от разследването по случая на Хофа през 2006 г. властите събарят конюшня в Милфорд, Мичиган, но не откриват нищо. Източник: Getty Images \n 6. Джими Хофа е отвлечен, убит и положен в бетон  в центъра „Ренесанс“ в Детройт, твърди неговият шофьор и доносник от мафията Марвин Елкинд пред „Ню Йорк пост“ през 2011 г. \n 7. Хофа е наръган с ловджийски нож в главата,  тялото му е поставено в стоманен контейнер, който е подпален и погребан. Смята се, че по-късно е изровен и изпратен в Япония като скрап за рециклиране. \n Според официалния доклад на ФБР по случая, \n са открити мотиви, които подкрепят твърдението, че мафията е замесена в изчезването на профсъюзния водач, пише „Чикаго Трибюн“. \n Конкретен метод обаче така и не е намерен от ФБР, а гореспоменатите сценарии са само част от най-известните теории около изчезването на синдикалния лидер. \nДжими Хофа и синът му.Източник: Wikipedia \n За жалост никой от тях не довежда до разрешаването на мистерията. Така също като случая на Амелия Еърхарт, този на Джими Хофа остава в историята като едно от най-известните неразгадани изчезвания.  \nИзточник: Vesti.bg. \n", "date": "2017.11.14", "title": "Най-мистериозното изчезване на човек и 7 сценария какво се е случило с него (СНИМКИ/ВИДЕО)"}
