{"url": "https://www.blitz.bg/svyat/v-berlin-e-vzrivoopasno-protivnitsi-i-lyubiteli-na-migrantite-protestirat-na-metri-edni-ot-drugi_news630810.html", "text": "Около 500 крайнодесни протестиращи се събраха пред главната железопътна гара в Берлин, като развяваха национални знамена, скандираха антиимигрантски лозунги и поискаха оставката на канцлерката Ангела Меркел, предаде Ройтерс. Недалеч от тях в центъра на Берлин аналогичен брой хора се включиха в контрапротест, скандирайки: \"Не съществува право на нацистка пропаганда\".Решението на Меркел да допусне над 1 милион мигранти и бежанци, повечето от които мюсюлмани, бягащи от конфликти в Близкия изток, раздели германското общество, което отбелязва днес Деня на германското единство. На 3 октомври 1990 г. беше сложен край на четиридесетгодишното разделяне на страната на комунистически Изток и капиталистически Запад, отбелязва Ройтерс. Крайнодесните демонстранти скандираха: \"Ние сме народът\" - лозунгът, използван преди 29 години от източногермански протестиращи, за да покажат, че отхвърлят комунистическото правителство. Протестите им доведоха до падането на Берлинската стена и обединението на страната.  Антиимигрантските настроения и подкрепата за крайнодесни партии като \"Алтернатива за Германия\" са особено силни в Източна Германия, където жизненото равнище продължава да е по-ниско от това в останалата част на страната въпреки държавните инвестиции. Напрежението в Източна Германия е особено повишено от август, когато германец беше намушкан от двама мигранти от Близкия изток. Престъплението доведе до протести и контрапротести. В Мюнхен в протеста срещу дясната идеология и ксенофобията са се включили 21 000 души, съобщи полицията, предаде БТА, цитирайки ТАСС. По данни на организаторите в акцията са участвали 40 000. Участниците в шествието носеха плакати с лозунги срещу премиера на провинция Бавария Маркус Зьодер и федералния вътрешен министър Хорст Зеехофер. Те възразиха против опитите на местните власти да засилят полицейските институции в навечерието на предстоящите на 14 октомври избори и да ограничат още повече миграцията. Според противниците на тази политика това е проява на десните настроения в редиците на Християнсоциалния съюз (ХСС).", "date": "2018.10.03", "title": "В Берлин е взривоопасно! Противници и любители на мигрантите протестират на метри едни от други"}
{"url": "https://www.blitz.bg/politika/ot-poslednite-minuti-deputatite-ot-pravnata-komisiya-reshikha-dali-shche-podkrepyat-vlakhov-za-konstitutsionen-sdiya_news630797.html", "text": "Депутатите от правната комисия решиха да предложат на Народното събрание да избере Красимир Влахов за конституционен съдия от квотата на парламента. 12 народни представители гласуваха \"за\" решението, четирима се \"въздържаха\", против нямаше.   Настоящият съдия от Върховния касационен съд Красимир Влахов е единствената номинация на Народното събрание за член на Конституционния съд. В правната комисия той получи подкрепата на народните представители от ГЕРБ, „Обединените патриоти” и ДПС. Депутатите от левицата се въздържаха. От БСП няма да подкрепят кандидатурата на Влахов, защото смятат, че изборът му е предрешен.  , коментира Красимир Влахов, предава Нова тв.", "date": "2018.10.03", "title": "От последните минути! Депутатите от правната комисия решиха дали ще подкрепят Влахов за конституционен съдия"}
{"url": "https://www.blitz.bg/layfstayl/skorost/chelen-opit-germaniya-reshi-problema-s-dizela-dava-5-tsifrena-suma-na-vseki-koyto-kupuva-nova-kola-ili-slaga-katalizator_news630652.html", "text": "В централни улици на Хамбург бе въведена забрана за движение на дизелови автомобили, заради замърсяването на въздуха. С новата правителствена програма подобни крути мерки ще отпаднат. предава Ваня Енчева, кореспондент на  в Берлин.   След шестчасов дебат германското правителство постигна компромис в полза на собствениците на стари модели автомобили с дизелов двигател. Коалиционните партньори – десницата и социалдемократите, са приели програма срещу забраната за автомобили на дизелово гориво.  ", "date": "2018.10.03", "title": "Челен опит: Германия реши проблема с дизела, дава 5-цифрена сума на всеки, който купува нова кола или слага катализатор"}
{"url": "https://www.blitz.bg/layfstayl/za-damite/kolko-struvat-nay-skpite-obuvki-v-sveta_news630248.html", "text": "17 млн. долара! Именно толкова струват най-скъпите обувки в света. Цената на Passion Diamond Shoes е напълно оправдана, тъй като са направени от злато и безброй диаманти.   Едва ли ще можете да си купите подобно бижу, но пък някои късметлийки имаха възможността да им се полюбуват отблизо. Зашеметяващият модел бе част от изложбата, чийто домакин бе седемзвездният хотел  Burj Al Arab в Дубай.   ", "date": "2018.10.03", "title": "Колко струват най-скъпите обувки в света?"}
{"url": "https://www.blitz.bg/svyat/kholandiya-i-turtsiya-razreshikha-diplomaticheskoto-naprezhenie_news630783.html", "text": "Външният министър на Турция Мевлют Чавушоглу обяви прекратяване на продължилото повече от година дипломатическо напрежение с Холандия, отбелязвайки, че двете държави се фокусират върху бъдещето, информират турски медии. \"Тези дни са зад нас и ние гледаме към бъдещето. Сега искаме да развием отношенията си с Холандия и да се съсредоточим върху положителните аспекти\", каза Чавушоглу на пресконференция в Анкара.Турският топ дипломат говори за перспективите да се увеличи двустранната търговия по време на пресконференция с холандския външен министър Стеф Блок, който е на официална визита в турската столица.  \" \", коментира Блок отношенията на Турция с ЕС. В началото на юли холандското външно министерство обяви, че по време на телефонен разговор министрите на външните работи постигнаха съгласие да нормализират дипломатическите отношения между Холандия и Турция. Двете държави обтегнаха отношенията си през март 2017 г., след като холандските власти не позволиха на Чавушоглу да участва в кампания в Холандия преди референдума за промяна на конституцията. Турското външно министерство отговори с недопускане на холандския посланик на турска територия след ваканция в Холандия. Холандия отзова посланика си. \"Холандските фирми са на първо място в Турция по отношение на преки инвестиции. Ние също увеличаваме инвестициите си в Холандия\", разкри турският министър. Акцентирайки, че Турция и Холандия поддържат приятелски отношения от повече от 400 г., Чавушоглу отбеляза, че двете страни са научили уроците от спора през 2017 г. Той добави, че ще посети Холандия в началото на следващата година. Блок подчерта важната роля на Турция в НАТО и приветства решението й да приеме над 3,5 милиона бежанци. Той също така похвали турската роля за предотвратяване на хуманитарна криза в Идлиб, Сирия.", "date": "2018.10.03", "title": "Холандия и Турция разрешиха дипломатическото напрежение"}
{"url": "https://www.blitz.bg/layfstayl/za-damite/v-uchilishche-zakachikha-sobshchenie-za-roditelite-i-sega-tseliyat-svyat-ne-spira-da-govori-za-nego_news630462.html", "text": "Къде започват и завършват задълженията на учителите към нашите деца? Това е въпрос, който не дава мира на хиляди родители по света.   За какво отговарят мама и татко и за какво училището, в което са изпратили детето си?   Едно учебно заведение в Португалия реши веднъж и завинаги да сложи точка по въпроса, размествайки на таблото съобщение. Неочаквано и за ръководството, то започна да се радва на голяма популярност. А когато текстът бе публикуван в социалната мрежа, той се превърна във вирус и хиляди хора от целия свят не спират да го споделят.   ", "date": "2018.10.03", "title": "В училище закачиха съобщение за родителите и сега целият свят не спира да говори за него"}
{"url": "https://www.blitz.bg/svyat/putin-za-skripal-izmet-i-predatel_news630785.html", "text": "\"Представете си, че като граждани на своите страни изневиделица около вас се появява човек, който е предал своята страна. Как ще се отнесете към него? Той просто е измет и предател\". Така руският президент отговори на въпрос за Сергей Скрипал по време на пленарно заседание на форума \"Руска енергийна седмица\".  „Той е просто шпионин и предател на Родината“. „Той е просто измет и това е всичко“, добави президентът Путин, цитиран от осведомителните агенции.      Той смята, че колкото по-бързо приключи информационната кампания около бившия офицер от ГРУ, толкова по-добре ще е за всички. Той обясни, че Скрипал след като е бил заловен и разобличен за предателство е лежал 5 години в руски затвор. \"После го пуснахме и той отиде в Англия. И защо ни е да тровим някакъв бездомник?\", каза Путин и допълни, че \"противоборството между спецлужбите не е от вчера. \"Както е известно шпионажът и проституцията не са от вчера, те са едни от най-важните професии в света. И какво от това?\", добави Путин.      ", "date": "2018.10.03", "title": "Путин за Скрипал: Измет и предател!"}
{"url": "https://www.blitz.bg/svyat/severnokoreyski-khakeri-otkradnali-milioni-dolari-ot-banki-po-sveta_news630770.html", "text": "Северна Корея спря ядрените и ракетни изпитания, но засили хакерските операции за събиране на разузнавателна информация и кражба на пари за санкционираното в Пхенян правителство, предават световни медии. Американската фирма за киберсигурност FireEye предупреди, че севернокорейска група е откраднала стотици милиони долари чрез проникване в компютърните системи на банки по света от 2014 г. при прецизни атаки в най-малко 11 държави.От FireEye допълват, че  групата продължава да оперира и представлява \"реална световна заплаха\".   През миналия месец правосъдното министерство на САЩ обвини севернокорейски хакер в  унищожителни кибератаки , включително и за кражба на 81 милиона долара от Централната банка на Бангладеш.", "date": "2018.10.03", "title": "Севернокорейски хакери откраднали милиони долари от банки по света"}
{"url": "https://www.blitz.bg/analizi-i-komentari/tova-veche-e-krayat-200-miliona-bedni-i-gladni-afrikantsi-nakhluvat-v-evropa-spasenie-nyama_news630604.html", "text": "Днес в Африка живеят 1,3 млрд. души, а през 2050 г. ще са двойно повече. Експерти прогнозират, че през следващите 32 години в Европа ще се заселят между 150 и 200 млн. африканци. Това развитие ще създаде сериозни проблеми, предупреждава   В момента на африканския континент живеят близо 1,4 милиарда души, а след 32 години броят им почти ще се удвои. Ако този демографски ръст не е съпроводен с бърз икономически растеж, бедността ще се разпространи като епидемия в цяла Африка.  Според последното проучване на фондацията на Бил и Мелинда Гейтс през 2050 година близо 40% от крайно бедните хора в света ще живеят в две африкански държави - Нигерия и Конго. Днес населението на Нигерия наброява 190 милиона, а всяка нигерийка ражда средно по 5 деца. Очаква се през 2040 година там да живеят 400 милиона души. В Конго в момента живеят около 80 милиона души, а до две десетилетия населението там ще достигне 200 милиона. През 2050: 2,5 млрд. африканци и 450 млн. западноевропейци  На този фон известният познавач на Африка Стивън Смит, преподавател в университета \"Дюк\" в САЩ, шокира европейската общественост с една прогноза: през 2050 година в Европа ще са се преселили между 150 и 200 милиона африканци. Тези дни в Германия излиза неговата книга \"Към Европа! Младата Африка на път към Стария континент\", която лично френският президент Еманюел Макрон обяви за ключово четиво.  Пред германския седмичник \"Ди Цайт\" 61-годишният учен казва: \"На Германия ѝ е трудно да се погрижи дори за мигрантите, които вече са тук. Същото важи и за Франция. От всичко това печелят политиците-популисти. И никой не мисли за онова, което ни очаква в бъдеще.\"  Стивън Смит твърди, че през 2050 година числеността на африканците ще достигне 2,5 милиарда. \"Това ще бъде едно много младо население - две трети от хората ще са на възраст под 30 години. А броят на западноевропейците към този момент ще се е свил до 450 милиона. Тези голи числа вече предполагат, че миграционният натиск ще бъде чудовищен\", казва Смит пред германското издание.  Той признава, че за него като американец е голяма изненада, че европейците игнорират демографското развитие. \"Всеки, който прекара известно време в Африка, може ясно да го разпознае. И днес 40% от африканците са под 15-годишна възраст. Трябва да обмислим последствията от това. (…) Традиционната Африка вече я няма, днешните млади хора там изобщо вече не зачитат ценностите и правилата от миналото. Днес техните идеали идват от външния свят, чрез сателитната телевизия и интернет. В Африка е във възход една средна класа, която днес наброява около 150 милиона, а след 30 години ще бъде четири пъти по-многочислена. И тази средна класа ще стори онова, което - при сходни обстоятелства - би сторил всеки на нейно място: ще се изсели.\" Една задача, която няма решение  Стивън Смит припомня, че когато през 19-ти век в Европа икономическият растеж изостана от демографския, близо 60 милиона европейци се изселиха в САЩ. Според него не е вярно това, че днес африканците бягат от родните си страни заради мизерията. \"Всъщност риска да тръгнат към Европа поемат само онези, които са в по-добра позиция. Те са най-смелите в рамките на едно гигантско африканско преселение, което започва в селата, води към най-близкия град, оттам към столицата, след това към регионалната метрополия, а накрая - към Европа. (…) На фона на демографската експлозия дори най-почтеното африканско правителство не би било в състояние да построи достатъчно пътища, училища и болници, за да бъде в крак с ръста на населението. Уравновесяването на постоколониална Африка е задача, която няма решение\", убеден е експертът.  Проучването на фондацията \"Бил и Мелинда Гейтс\" за ръста на африканското население също стига до тревожни изводи. Неговите автори препоръчват по-сериозни мерки за ограничаване на раждаемостта.    ", "date": "2018.10.03", "title": "Това вече е краят: 200 милиона бедни и гладни африканци нахлуват в Европа, спасение няма!"}
{"url": "https://www.blitz.bg/svyat/10-te-nay-opasni-zvezdi-v-internet_news630794.html", "text": "Всяка роза има бодли, нали така? Така е разбира се, а актрисата Руби Роуз не прави изключение. Звездата от телевизионния сериал Оранжевото е новото черно оглави класацията на класацията на компанията за киберсигурност \"McAfee\". Тази година актрисата ще влезе в ТВ историята не само като лесбийка супергерой в ролята на Батуоман - първия открито хомосексуален супергерой в телевизионен сериал, но и като най-опасната звезда в интернет, оглавявайки класацията \"McAfee’s Most Dangerous Celebrity\", цитирана от ladyzone.bg.За дванадесета поредна година \"McAfee\" създава класация на най-рисковите знаменитости за феновете в онлайн пространството, при които е най-голяма вероятността да попаднат на сайт с вируси или злонамерени приложения, при търсене на информация за тях:  Кои са подгласниците на Руби Роуз през 2018-а? Вижте как изглежда Топ 10:  1. Руби Роуз 2. Кристин Кавалари 3. Марион Котияр 4. Линда Картър 5. Роуз Бърн 6. Дебра Месинг 7. Кортни Кардашиян 8. Амбър Хърд 9. Кели Рипа 10. Брад Уилям Хенке", "date": "2018.10.03", "title": "10-те най-опасни звезди в интернет"}
{"url": "https://www.blitz.bg/svyat/vorzhen-mzh-nakhlu-v-imenieto-na-organizatora-na-neuspeshniya-prevrat-sreshchu-erdogan_news630802.html", "text": "Полицията на американския щат Пенсилвания, където се намира имението на ислямския проповедник Фетхуллах Гюлен, е била извикана по сигнал, подаден от охранител, че въоръжен мъж е проникнал там, предаде Ройтерс, като се позова на говорител на Гюлен.   Той поясни, че след като забелязал въоръжено лице да влиза в обекта, охранителят произвел предупредителен изстрел. Лицето, което било проникнало, избягало. Няма ранени при инцидента. Няма и арестувани. Турция обвинява Гюлен, че е подстрекател на опита за преврат срещу Реджеп Тайип Ердоган през лятото на 2016 г. Имението на Гюлен се намира в Сейлърсбърг в планинския район Поконо на щата Пенсилвания.", "date": "2018.10.03", "title": "Въоръжен мъж нахлу в имението на организатора на неуспешния преврат срещу Ердоган"}
{"url": "https://www.blitz.bg/ikonomika/rekorden-istoricheski-vrkh-na-uolstriyt-ikonomikata-na-sashch-v-nebival-vzkhod_news630798.html", "text": "Американските акции поскъпват в началото на търговията на Уолстрийт, като индексът на сините чипове DJIA дори успя да удари нов рекорден исторически връх и е на път да приключи на позитивна територия за пета поредна сесия, предават световните информационни агенции.  Подкрепа за днешния подем на фондовите борси в САЩ оказват отслабващите инвеститорски притеснения около \"бюджетния сблъсък\" между Италия и европейските власти в Брюксел, както и нова серия много силни американски икономически данни - за заетостта в частния сектор и за бизнес активността в сферата на услугите през септември.  Индексът DJIA нараства с около 150 пункта (с 0,55%), достигайки нов исторически връх от 26 951 пункта и е вече на по-малко под 50 пункта под следващата ключова психологическа бариера от 27 000 пункта. Широкият индекс S&P500 се повишава с 0,42% и към 2936 пункта и е недалеч от неговия рекорден връх от 2940,91 пункта, докато технологичният индекс Nasdaq Composite нараства с 0,48% към 8037 пункта, но все още е с близо 100 пункта под неговия исторически връх от 8133 пункта. Информацията от рано сутринта, че властите в Рим ще намалят целевото ниво на бюджетния дефицит за 2020-а и 2019-а година отслаби инвеститорските притеснения около високите нива на италианския дълг, допринасяйки за подем както на европейските, така и на американските банкови акции. Акциите на водещите американски банки Citigroup, JPMorgan Chase и Bank of America нарастват с между 0,5% и 0,9%. Скок с 1,75% има при акциите на General Motors, след като японската компания Honda Motor обяви, че ще инвестира 2 млрд. долара и ще закупи пакет от акции в размер на 5,7% от корпоративната единица на GM - Cruise за съвместно разработване на безпилотни автомобили по цял свят.", "date": "2018.10.03", "title": "Рекорден исторически връх на Уолстрийт! Икономиката на САЩ в небивал възход!"}
{"url": "https://www.blitz.bg/layfstayl/shoubiznes/senzatsionen-uspekh-blgarin-mozhe-da-poluchi-grami_news630805.html", "text": "Българският музикант Бил Василев е номиниран за награда \"Грами\". Композицията, която му носи признанието, се казва \"5 ч. сутринта в Манхатън\" и е включена в албума на легендарния кубински тромпетист Артуро Сандовал, съобщава bTV.Василев напуска България преди повече от 20 години. Работил е с музикални величия като Селин Дион, Би Би Кинг и Пако де Лусия, както и за световни компании, сред които \"Дисни\", \"Юнивърсъл\" и \"Сони\".  Казва, че най-важният урок, който е научил за музикалния бизнес, са дисциплината и постоянството.", "date": "2018.10.03", "title": "Сензационен успех! Българин може да получи \"Грами\""}
{"url": "https://www.blitz.bg/svyat/bryuksel-s-ostra-zaplakha-km-rumniya-nyama-da-y-spre-nablyudenieto_news630801.html", "text": "Европейската комисия отправи открито предупреждение към Румъния, че няма да затвори механизма, по който я наблюдава заедно с България, за борбата с корупцията. Първият заместник на Юнкер Франс Тимерманс предупреди в Европейския парламент, че \"в края на маратона рискуваме да не стигнем до финала\".Председателят на Европейската комисия Жан-Клод Юнкер обеща неколкократно в началото на мандата си на България и на Румъния Механизмът за сътрудничество и проверка да бъде отменен до 2019 г. По-късно той уточни, че за това ще е необходимо реформата в правосъдната система и борбата с корупцията в двете страни да стане необратима.  Тимерманс уточни, че Европейската комисия ще излезе през ноември с годишните доклади за напредъка на България и Румъния. Той обаче предупреди, че промените в НПК и НК, както и в закона за съдебната власт в Румъния \"предизвикват сериозна загриженост\".  \"Не можем да премахнем наблюдението, ако няма съществен напредък. Ще си направим изводите, ако не бъдат взети препоръките на Европейската комисия, на Венецианската комисия и на ГЕКО\", заяви Тимерманс, цитиран от dnes.bg.  Преразглеждането на структурата на съдебната система и промените в правилата за конфликт на интереси от социалистическото правителство предизвикаха масови протести в Румъния. Техният пик през август доведе до сблъсъци между полицията и протестиращите с използването на сила.  Румънският премиер Виорика Дънчила, която по примера на унгарския си колега Виктор Орбан дойде в Европарламента в Страсбург за дискусията, заяви, че ЕС прилага двойни стандарти към страната й и атакува като безполезен механизма за наблюдение на Еврокомисията.  Дънчила заяви, че мониторингът на Брюксел не защитава правата на гражданите и поиска официално да знае кой пише докладите и защо в тях не се съобщава за тайните протоколи на румънската прокуратура и разузнавателните служби, чрез които е било договорено \"фабрикуването на доказателства и свидетелства\" по разследване на корупция.  Дънчила съобщи, че половината от разследваните за корупция магистрати в Румъния са оправдани, но са загубили работата си и декларира, че законодателните поправки целят да премахнат възможността магистрати да бъдат назначавани и уволнявани от политици. Тя оспори и препоръките на Венецианската комисия срещу подготвените от нейното правителство законодателни реформи, част от които в момента се оспорват в Конституционния съд.  Дънчила неглижира и обвиненията за използване на сила при гражданските протести като заяви, че методите, използвани от румънската полиция, включително употребата на сълзотворен газ, се прилагат и за разпръскване на демонстрации в Брюксел и Париж.  \"Не отказвайте на Румъния неща, които се позволяват на останалите страни. Ние искаме да сме равнопоставен партньор\", апелира пред евродепутатите Дънчила, чиято страна поема председателството на ЕС от 1 януари.  На страната на румънския премиер застанаха румънските евродепутати от нейната социалистическа партия, както и либералите. Норика Николай предизвика освирквания в залата, като призова Европейската комисия да преследва чуждестранните инвеститори, които дават подкупи в Румъния, за да печелят договори. Британският евродепутат Джон Агню пък призова премиера Дънчила да накаже подкупни чиновници, които отказали да платят на британски фермер и го довели до фалит.  Според Европейската комисия законовите поправки \"подкопават постигнатото от Румъния в борбата с корупцията\". Франс Тимерманс съобщи, че работата на Лаура Кьовеши като шеф на Националната дирекция \"Антикорупция\" е била основен повод на оптимизъм от страна на Брюксел. Кьовеши беше уволнена през юни, а правомощията на звеното й – орязани.  Тимерманс посочи, че има връщане назад по отношение на независимостта на съдебната система и ефективността на борбата с корупцията и че наблюдението от Брюксел няма да бъде премахнато, ако няма съществен напредък.  Евродепутатите, които ще гласуват резолюция за състоянието на върховенството на закона в Румъния през ноември, призоваха властите да не следват “лошия пример на Полша и на Унгария”, а да спазват европейските ценности. Лидерът на либералите Ги Верховстат заяви, че Румъния има проблем с ширещата се корупция и със “специалните служби, които са извън контрол”.  ЕНП и социалистите се обединиха около тезата, че румънските магистрати са и европейски и че препоръките на Венецианската комисия за отмяна на реформите на правителството, трябва да бъдат следвани.  За разлика от дебата за върховенството на закона в Унгария миналия месец популистите се разделиха за Румъния с италианските националисти от 5 звезди, критични към отслабването на борбата с корупцията, а крайната десница, защитаваща румънските социалисти.  Български евродепутати не участваха в обсъждането за върховенството на закона в Румъния.    ", "date": "2018.10.03", "title": "Брюксел с остра заплаха към Румъния, няма да й спре наблюдението"}
{"url": "https://www.blitz.bg/intsidenti/katastrofi/tova-e-kolata-koyato-padna-v-reka-perlovska-v-stolitsata-snimki_news630774.html", "text": "Инцидентът с падналата в перловската река кола е постъпил на тел. 112 в 16:50 ч. Както БЛИЦ вече съобщи, позовавайки се на свои читатели, автомобил е засякъл друг, след което едното возило се е озовало в реката.    Катастрофата е станала на булевардите \"Владимир Вазов\" и \"Васил Кънчев\", в близост да стадион \"Георги Аспарухов\".      На място има полиция, пожарна, линейка, които вадят шофьора от реката. По първоначални данни той не е сериозно пострадал.      ", "date": "2018.10.03", "title": "Това е колата, която падна в река \"Перловска\" в столицата! (СНИМКИ)"}
{"url": "https://www.blitz.bg/layfstayl/shoubiznes/sint-na-nikls-keydzh-si-tatuira-na-blgarski-dumata-sambo-zad-ukhoto-si-snimki_news630800.html", "text": "Уестън Кейдж, познат на широката аудитория с няколко ареста и с факта, че е син на холивудския ас Никълъс Кейдж, се хвали с татуировка на български език. Това стана ясно от кадър, споделен от 28-годишния музикант и актьор в социалните мрежи. Снимката е запечатала момент от скорошната сватба на Уестън, а на нея ясно се вижда думата „самбо“, омастилена зад ухото му.      Татусът запечатва както любовта на Кейдж-младши към спорта, така и симпатиите му към България където миналата година той работи заедно със звездния си татко върху полицейския трилър „Код: 211“. Дубльор на Уестън в лентата се оказа петкратният европейски шампион по самбо Иван Илиев. Двамата са приятели и извън сета на филма, а в знак на добрите им отношения спортистът подари на младия Кейдж своя куртка.  „Един от най-умилителните моменти в живота ми. Смисълът на този жест е астрономически, нямам думи да опиша каква чест е за мен да получа такъв подарък”, написа тогава Уестън, който доказа, че не държи куртката със статут на сувенир в гардероба, като именно с нея се яви на шампионата по самбо в рамките на „Мистър Олимпия“ преди дни. Актьорът си тръгна с няколко отличия от Лас Вегас, където се проведе форумът. Сред тях е и сертификат за майсторско ниво в самбото, а Уестън се възползва от повода, за да благодари отново на „добрия си приятел“ Илиев. Междувременно у нас сега е друга холивудска звезда – Силвестър Сталоун.     Официално той започна снимките към „Рамбо 5“ във вторник вечерта, като първите му сцени включваха езда посред нощ в полите на Витоша. Припомняме, че сюжетът се завърта около героя на Слай и опита му да води нормален живот в ранчо в Аризона. Това е и причината един от първите кадри, излезли бекстейдж от продукцията, да представят Сталоун именно в каубойски костюм.  Спокойното му ежедневие обаче се разклаща, след като негова приятелка го моли за помощ, тъй като нейна близка е изчезнала по време на парти в Мексико. Рамбо веднага се заема със случая, а гърба му ще пази журналист, чиято сестра също е отвлечена. Сред спряганите имена за ролята на репортерката е младата актриса Джесика Варгас. Както „Монитор“ пръв писа, камерата за „Рамбо 5“ ще се завърти както в София, така и на Побитите камъни край Варна. Престоят на екипът у нас обаче ще е кратък, като по-голямата част от снимките ще се проведе на Канарските острови. Начело на филма е режисьорът Ейдриън Грюнберг („Как прекарах лятната ваканция“).", "date": "2018.10.03", "title": "Синът на Никълъс Кейдж си татуира на български думата „самбо“ зад ухото си (СНИМКИ)"}
{"url": "https://www.blitz.bg/zdrave/spetsialist-ot-ntszpb-predupredi-koi-sa-novite-gripni-virusi-i-kak-da-se-opazim-ot-tyakh_news630700.html", "text": "Българите над 65 г. ще бъдат ваксинирани безплатно срещу грип от 2019 г. Тогава ще влезе в сила Национална програма за реимубирсиране на противогрипните ваксини. Това обяви зам.-министърът на здравеопазването Жени Начева по време на кръгла маса “Съвременни аспекти в профилактиката и лечението на острите респираторни заболявания”, която се проведе миналата седмица в Народното събрание.   За коментар на програмата и за особеностите на ваксинопрофилактиката се обърнахме към проф. Нели Корсун - завеждащ на Националната референтна лаборатория “Грип и остри респираторни заболявания” към Националния център по заразни и паразитни болести.    ", "date": "2018.10.03", "title": "Специалист от НЦЗПБ предупреди кои са новите грипни вируси и как да се опазим от тях!"}
{"url": "https://www.blitz.bg/ikonomika/knsb-biznest-nyama-kde-da-khodi-shche-vdiga-zaplatite_news630791.html", "text": "Инфлацията за август 2018 година спрямо същия месец през 2017 година се е повишила с 2,7%, което е доста повече от заложеното като параметри в Европейския съюз. Това каза зам.-председателят на Българската стопанска камара Димитър Бранков.   Тези стойности поставят на сериозен риск всичките ни намерения за влизане в ЕRM-2, в Еврозоната. Тук с механизми трябва да се намеси Министерството на финансите, заяви Бранков. Години наред бяхме в рецесия. Това вече е зад гърба ни, но всичко, което залагаме в бюджета за следващата година, е рисковано. Ако се повишат минималната и средната заплата, може да има проблеми, посочи зам.-председателят на Българската стопанска камара. Всички хора, които трябва да платят по-високи разходи, трябва да имат по-високи доходи, каза президентът на КНСБ Пламен Димитров. Инфлацията не е генерирана от ръст на доходите, а от ръст на газа и на други стоки, добави той. През миналата година ръстът на дохода е двигателят на БВП. 100 000 - 200 000 души ги няма на пазара на труда и бизнесът, иска – не иска, ще трябва да вдига заплати, заяви синдикалистът. Недостигът на кадри е фундаментален въпрос. Тук мерките могат да бъдат много – например намаляване възрастта за сключване на трудов договор и засилване на ролята на дуалното обучение, каза Димитър Бранков. Трябва да се върнат българите отвън – от Молдова и от Украйна. Предложили сме на премиера тригодишна програма и очакваме от него реакция. Трябва да увеличим предлагането на пазара на труда. Очевидно, че българите от Запад не можем да върнем, но тези от Изток можем. Ще им предложим атрактивни условия – за целта държавата трябва да им даде жилища и безлихвени заеми, отбеляза Пламен Димитров. Според Бранков можем да почерпим опит от Полша, където на чужденци се издава работна карта за пазара на труда в страната, която обаче не важи за други държави.", "date": "2018.10.03", "title": "КНСБ: Бизнесът няма къде да ходи, ще вдига заплатите"}
{"url": "https://www.blitz.bg/lyubopitno/cnbc-5-signala-che-vi-grozi-uvolnenie_news630773.html", "text": "Невинаги е очевидно, когато работното ви място започва да изстива.   Все пак има няколко сигнала, които могат да ви насочат дали се намирате пред уволнение или не. „Уволнението често идва като шок и винаги боли. Но това, което действително ще ви причини болка, е да видите, че всички останали знаят какво предстои, освен вас”, казва авторът на книги за успешен мениджмънт Сузи Уелч, цитирана от CNBC. Авторът извежда пет знака, че работодателят ви обмисля раздяла с вас: 1. Шефът и колегите ви са дистанцирани „Чувствате се като мъртвец. Шефът ви се изнизва при всяка възможност, по-малко разговори, по-малко визуален контакт, като същото се случва и с колегите ви”, казва Уелч. Притеснявате се, че сте параноик? Според Уелч, „параноята може просто да казва на вашия мозък да спрете да отричате”. 2. Шефът ви комуникира с вас писмено Забелязвате ли, че началникът ви комуникира с вас чрез имейл за нещо, което преди е изисквал с личен разговор? Според Уелч, трябва да сте нащрек, когато комуникирате писмено с шефа си за неща, като разходи, детайли от разговор или различия в мненията. „Това е документирането на работата в компанията, а документирането никога не е нещо добро”, смята авторът. 3. Всички имат повече работа от вас По думите на Сузи Уелч, това е един от най-видимите сигнали, че нещо не е наред с вашия статус на работното място. „Всички да имат повече работа от вас”, казва тя. Ако постоянно си тръгвате от работа по-рано, без да е останало нещо несвършено, бъдете внимателни. Според Уелч, това означава, че отеглянето ви чука на вратата. 4. Подлагат ви на тест Може би ви дават задача, която трябва да свършите за твърде кратък срок или искат от вас да се договорите с клиент, при който се знае, че нямате никакъв шанс. Това е сигнал, че компанията ви иска да се провалите, може би за да добави още едно нещо в списъка с причините за уволнението ви. По думите на Уелч, тази тактика е „класическа”. 5. Мислите се за незаменим Най-големият сигнал, че ще бъдете уволнен, според експерта по мениджмънт, е когато започнете да се чувствате незаменими. „Компаниите мразят хора, които мислят по този начин за себе си. Арогантно е”, казва Уелч. По думите ѝ, няма компания и началник, които искат да се чувстват като заложници на един-единствен служител. „Това просто е човешката природа”, казва тя. Тези пет сигнала могат да значат, че ще бъдете уволнен, но в никакъв случай не трябва да ви карат да се чувствате безпомощни – предприемете нещо, съветва Уелч. Ако има изобщо шанс да се задържите на настоящото си работно място, направете така, че да си вършите работата по-възможно най-добрия начин. В същото време, мислете какъв ще бъде следващият ви ход. Започнете да се допитвате до близките си за съвет как да преследвате следващата възможност. Обновете резюмето си и страницата си в LinkedIn и започнете да търсите нови работни позиции. „Ако се чувствате така, сякаш можете да бъдете уволнен”, казва Уелч, „познайте какво? Може би вече сте.”", "date": "2018.10.03", "title": "CNBC: 5 сигнала, че ви грози уволнение"}
{"url": "https://www.blitz.bg/layfstayl/ptuvane/beztsenni-sveti-na-edna-pteshestvenichka-za-shri-lanka-koito-nikoya-turisticheska-agentsiya-nyama-da-vi-razkazhe_news630629.html", "text": "Съвременните пътешественици вече нямат никакви ограничения да попаднат в която и да е точка на света, стига финансите им да го позволяват. Една от невероятните дестинации, която привлича все повече туристи, е Шри Ланка.   Туристическите агенции в България са пълни с оферти за пътешествие до там. Но ето какво разказва от реалния си опит българка, пътувала до това невероятно място. Тя е публикувала разказа си във Фейсбук.  ", "date": "2018.10.03", "title": "Безценни съвети на една пътешественичка за Шри Ланка, които никоя туристическа агенция няма да ви разкаже"}
{"url": "https://www.blitz.bg/lyubopitno/toy-otslabna-samo-nyakolko-kilograma-za-edna-godina-no-stana-istinska-internet-zvezda_news630778.html", "text": "Снимка на много отслабнала котка стана хит в мрежата. Колаж от две снимки, на едната от които котето е доста дебело, а на другата се вижда резултатът от отслабването, само за 24 часа събра над 12 000 лакка и 230 коментара.На въпросите, как котето е успяло да отслабне толкова много, публикувалият снимките потребител Aeributts отговаря: \"Пробвайте с храна за регулиране на теглото на котката, подобряваща метаболизма\".       Той също разказва, че на котката ѝ е отнело една година, за да свали килограмите.  В същото време някои потребители в Reddit изразиха скептицизъм, че снимките са истински и обвиниха автора в използването на графични редактори.  ", "date": "2018.10.03", "title": "Той отслабна само няколко килограма за една година, но стана истинска интернет звезда"}
{"url": "https://www.blitz.bg/lyubopitno/zashcho-paketchetata-s-chips-sa-vinagi-napolovina-prazni_news630789.html", "text": "Вероятно не веднъж и два пъти сте оставали разочаровани от факта, че поредното пакетче чипс, с което сте се надявали да се подкрепите, е наполовина празно. Това допълнително пространство обаче е там с определена причина. По този начин производителите искат да предпазят своите деликатни продукти цели по време на доставката. Когато пакетчетата са струпани едно върху друго или набутани в тесни пространства, именно тази празнина изпълнява ролята на въздушна възглавница. Съответно чипсът остава цял, пише obekti.bg.   Въздухът в пакетчето не е най-обикновен – това е азот. Кислородът може да развали картофите и да накара мазнината да граняса. Влагата из въздуха около нас пък овлажнява чипса. Благодарение на азота храната остава свежа. Това е доказано в изследване, проведено през 1994 г. Този химичен елемент не ни вреди – 78 процента от въздуха, който дишаме, представлява азот. Това обаче не оправдава огромното празно пространство, който газът заема в пакетче, което би трябвало да е пълно с храна. Закон, прокаран в САЩ през 1966 г., задължава производителите да изписват нетното тегло на своите продукти, за да не подвеждат потребителите. Въпреки това тези регулации рядко се налагат. Същевременно когато видят голям пакет, хората автоматично приемат, че това означава и повече храна. Решението? Четете етикетите. В заключение – макар и допълнителното пространство в пакетчетата да спомага за запазването на продукта, понякога компаниите се опитват да подведат крайния потребител, като го увеличава празнината излишно и създава илюзията за по-голямо количество. ", "date": "2018.10.03", "title": "Защо пакетчетата с чипс са винаги наполовина празни?"}
{"url": "https://www.blitz.bg/obshtestvo/regioni/piyan-shofor-s-dzhip-pregazi-11-godishnata-sara-kray-byala-slatina_news630586.html", "text": "Тежък пътен инцидент със сериозно пострадало дете е станал тази вечер във врачанското село Търнак,     Около 19 часа джип Nissan X-trail със софийска регистрация е блъснал дете, което е пресичало пътя в центъра на близкото до Бяла Слатина село. Шофьорът веднага подал сигнал на тел. 112 и светкавично на мястото на инцидента пристигнала линейка и патрул на полицията.  Спешните медици оказали на място първа помощ на 11-годишното момиче, след което я транспортирали първо до болницата в Бяла Слатина, след което веднага тръгнали за Плевен, тъй като пострадалата Сара изпаднала в кома. Заедно с линейката пътуват и близки на детето, които се молят да оцелее.  Бързата и професионална реакция на полицията предотвратила саморазправа с около 60-годишният шофьор от София, тъй като на мястото на катастрофата се били събрали много хора от ромската махала, които искали да го линчуват.  Проверка с дрегер установила, че собственикът на джипа е шофирал след като е употребил алкохол, тъй като уредът отчел 1.40 промила в издишания въздух. Мъжът незабавно е бил задържан за 24 часа в районното управление на Бяла Слатина.  Повече информация за тежкия инцидент се очаква в утрешния бюлетин на полицията във Враца.    ", "date": "2018.10.03", "title": "Пиян шофьор с джип прегази 11-годишната Сара край Бяла Слатина"}
{"url": "https://www.blitz.bg/intsidenti/katastrofi/desi-ot-varna-napravi-golyama-belya-na-trakiya-a-bebeto-y-georgi-si-izpati_news630613.html", "text": "22-годишната варненка Десислава Ч. предизвика истинска каскада на АМ „Тракия” като от Формула 1.   С лекия си автомобил Хонда младата майка буквално форсирала по аутобана, без да се съобрази, че настилката е мокра, предвид влошеното метеорологично време. Инцидентът е станал в района на отбивката за Карнобат, в посока Бургас, уточнява Флагман.бг.   Заради високата скорост, с която се движела, Десислава загубила контрол над японското возило и то излязло извън аутобана, като последователно се забило в канавката и оградната мрежа на магистралата.  Вследствие на сблъсъка колата се преобърнала по таван. От тежкия удар пострадал едногодишния син на варненката – Георги, който е с охлузвания на дясната част на главата, но е без опасност за живота.    ", "date": "2018.10.03", "title": "Деси от Варна направи голяма беля на „Тракия“, а бебето й Георги си изпати"}
{"url": "https://www.blitz.bg/svyat/gardt-na-tupak-shakur-ss-senzatsionni-razkritiya-za-fatalniya-septemvri-1996-a-raprt-e-zhiv-i-se-namira-v-snimka_news630515.html", "text": "През 1996 година бе съобщено за убийството на рапъра Тупак Шакур в Лас Вегас, но спекулациите, че той е жив, не спират и до днес. За това, че 25-годишният изпълнител не е бил застрелян по-рано съобщи британският му телохранител Майкъл Найс.   Пред The Sun гардът заяви, че лично е участвал в операцията по подмяна на телата и изпращането на Тупак в Куба, където музикантът бил поканен лично от тогавашния управник Фидел Кастро.  По думите му тогава изпълнителят е бил ранен, а след това е отлетял за Барбадос на борда на частен самолет. „Чувствахме се така, все едно бяхаме от затвора”, споделя бодигардът.  Бодигардът твърди, че разполага с фото и видеодоказарелство, че Шакур е жив.  Той добавя, че престоят му в Куба е трябвало да остане в тайна. Това било и едно от условията, които певецът трябвало да изпълни, за да се пресели на Острова на свободата.  „Защо мислите, че по делото за убийството му няма осъдени, при условие, че заподозрените са си признали?\", пита Найс.  Тупак Шакур е един от най-влиятелните хип-хоп изпълнители в историята. Въпреки краткия си творчески път, в света са продадени над 80 млн. от записите му. Според официалната версия, музикантът е застрелян на 13 септември 1996 година в Лас Вегас в колата си след боксов мач между Майк Тайсън и Брус Селдън. Превод: БЛИЦ  ", "date": "2018.10.03", "title": "Гардът на Тупак Шакур със сензационни разкрития за фаталния септември 1996-а! Рапърът е жив и се намира в... (СНИМКА)"}
{"url": "https://www.blitz.bg/blits-tv/supershou-tereza-mey-pokaza-tantsuvalni-umeniya-pod-zvutsite-na-abba-video_news630769.html", "text": "Британският премиер Тереза Май потанцува на сцената преди речта си на годишната конференция на Консервативната партия под звуците на песента „Dancing Queen” на АBBA.   В речта си тя заяви, че ако страната ѝ напусне ЕС без споразумение, отначало ще ѝ бъде тежко и това ще е \"лош резултат\" за Лондон и блока на 27-те, предаде Асошиейтед прес. \"Великобритания не се бои, ако трябва, да напусне без сделка\", заяви Мей. \"Но нека бъдем честни. Ако напуснем без сделка, въведем мита и скъпоструващи проверки по границите, това ще е лош резултат за Обединеното кралство и за ЕС\", каза Мей, цитирана от Ройтерс. Четиридневният конгрес мина под знака на разделението по повод предстоящото излизане от ЕС, а Мей бе разкритикувана за начина, по който води преговорите, както от проевропейското, така и от евроскептичното крило в Консервативната партия, предаде Дарик.", "date": "2018.10.03", "title": "Супершоу! Тереза Мей показа танцувални умения под звуците на ABBA (ВИДЕО)"}
{"url": "https://www.blitz.bg/lyubopitno/nauka-i-tekhnologii/nasa-s-novo-apokaliptichno-preduprezhdenie-tozi-pt-ogn-shche-gori-evropa_news630772.html", "text": "Мрачна е прогнозата пред Европа. Американската аерокосмическа агенция (НАСА) публикува доклад, предупреждаващ, че заради повишаването на температурите над Стария континент пожарите в Южна Европа ще избухват все по-често и по-често.\"Глобалното затопляне в района на Средиземно море има още една много отрицателна последица. Водата се изпарява  много по-бързо, а валежите стават все по-редки. Намаляването на количествата от поддържащата живота течност ще затрудни борбата срещу огнените стихии, които ще обхващат и по-големи площи. Европа е изправена пред огнен ад\", се посочва в доклада.  Американските специалисти призоваха политиците от цял свят да предприемат спешни мерки. \"Ние трябва да предотвратим или поне да забавим глобалното затопляне\", сочат авторите на документа.   ", "date": "2018.10.03", "title": "НАСА с ново апокалиптично предупреждение! Този път огън ще гори Европа"}
{"url": "https://www.blitz.bg/intsidenti/katastrofi/razbra-se-koy-politseyski-shef-e-prichinil-krvavoto-mele-ss-zaginala-zhena-i-mnogo-raneni-kray-pleven_news630614.html", "text": "Шефът на Охранителна полиция в районното управление в Пордим Александър Атанасов помля четирима души с патрулка на завой, пише \"Телеграф\". След инцидента 65-годишна жена издъхна, а четирима, сред които 7-годишното й внуче, са ранени.  Малко след 17,30 часа в понеделник възрастната Ангелина Кузманова, дъщеря ѝ Мирослава и малката Виктория пътували с \"Фиат Пунто\", докато валял дъжд.   Изведнъж бабата на хлапето, която била зад волана, изгубила контрол над управлението. На завой колата поднесла, излязла от пътя и се спряла в канавката. Виждайки катастрофата, мъж и съпругата му спрели с \"Рено\" до тях, за да им помогнат.   \"Успели са да извадят пострадалите от фиата и ги отвели до пътното платно. В този момент били блъснати от полицейския автомобил, в които пътували трима униформени, уточни  говорителят на Окръжната прокуратура в Плевен Нанка Рачева. Само шофьорът на реното не бил блъснат от патрулката. Ударът бил толкова силен, че колата на МВР блъснала трите жени и детето, а след това се спряла в по-рано катастрофиралия Фиат.  \"Колегите веднага са подали сигнал за помощ и на мястото бързо пристигнали линейки. 65-годишната жена е починала на път за болницата\", разясни вчера шефът на ГД \"Национална полиция\" главен комисар Христо Терзийски. Четирима са ранените след инцидента, като един от тях е колегата на полицая, предизвикал втората катастрофа.   \"Не може да се каже дали униформеният е причинил смъртта на починалата жена. Назначени са експертизи, които да установят това.    ", "date": "2018.10.03", "title": "Разбра се кой полицейски шеф е причинил кървавото меле със загинала жена и много ранени край Плевен"}
{"url": "https://www.blitz.bg/intsidenti/katastrofi/dvama-postradali-pri-mele-tazi-sutrin-kray-lyaskovets_news630639.html", "text": "Двама граждани са пострадали при катастрофата на главен път София – Варна, след разклона за град Лясковец. Това съобщи Марияна Христова, говорител на Областна дирекция на МВР – Велико Търново, цитирана от \"Фокус\".   Произшествието се е случило около 08.30 часа. При удара между две леки коли са ранени двама души, пътували в единия автомобил.  На мястото на инцидента има екипи на Районно управление – Горна Оряховица, които регулират движението.  Причините за произшествието и състоянието на пострадалите се изясняват.  ", "date": "2018.10.03", "title": "Двама пострадали при меле тази сутрин край Лясковец"}
{"url": "https://www.blitz.bg/lyubopitno/selo-osmna-ss-zloveshcho-proklyatie-obeseni-vudu-kukli-dokarakha-dokarakha-do-bolnitsa-mestnite-snimki_news630730.html", "text": "Руско село осъмна със смразяваща кръвта гледка. Десетки вуду кукли били окичени по стълбовете и спирките на Заветни в Краснодарския край, а по тях бяха имало забити игли, съобщава „Сън“.     Възрастни хора пък веднага се оплакали от проблеми с кръвното, след като видели ужасните манекени, наредени по оградите и пейките. Местните не могат да си обяснят появата на десетките призрачни кукли само за една нощ.     Имало подадени оплаквания и в полицията. „Зловещи кукли са заковани по стълбовете, оградите и автобусните спирки. Малките момичешки кукли са набодени с игли и вързани с черни връзки“, разказва местен жител.     „Две седяха на автобусна спирка. Една кукла в розова бална рокля беше намерена в парка. Над селото ни има проклятие“, заяви друг.     Някои от вуду човечетата били без очи или само с една ръка и всички били облечени в момичешки дрехи или училищни униформи.     „Спешно събрахме полицейските служители и ги инструктирахме да успокоят хората“, заяви началникът на местната полиция Дмитрий Барков. В момента се разглеждат записите от охранителните камери, за да бъдат открити хората, стоящи зад призрачния вандализъм.     В същото време местен охранител признал, че е изхвърлил манекените „с размер на дете“. Татяна Кокорева обяснила, че те били част от музейна експозиция, а преди това били ползвани в кукления театър, който затворил много отдавна. Превод и редакция: БЛИЦ     ", "date": "2018.10.03", "title": "Село осъмна със зловещо проклятие: обесени вуду кукли докараха докараха до болница местните (СНИМКИ)"}
{"url": "https://www.blitz.bg/intsidenti/dshcheryata-na-mzha-udaren-ot-mazilka-v-kazanlshka-bolnitsa-shche-si-trsim-pravata-v-sda_news630647.html", "text": " Баща ми е не е добре нито физически, нито психически. Ще търсим правата си в съда. Това каза пред bTV дъщерята на 72-годишният мъж, който пострада от паднала мазилка от поликлиника в Казанлък.     Възрастният мъж е бил на пейка до сградата, когато е паднала част от фасадата. Той е в болница със счупен крак и наранявания по главата.     По думите на дъщеря му е имало проблем и с настаняването му в лечебно заведение. Първо бил закаран от линейка в болница „Тракия” но там нямало неврохирург. После го откарали в Окръжна болница и там го приели.     Поликлиниката в Казанлък е строена през 70-те години на минали век. Около 40 години ремонт на сградата не е правен. Стопанин на постройката  е търговско дружество със 100% процента общински капитал. По закон това дружество като юридическо лице отговаря за стопанисването и поддръжката на сградата.     Ние имаме ангажимент да стопанисваме и ремонтираме сградата, доколкото ни стигат силите, каза управителят на дружеството Петър Лучев. Той уточни, че при обследвания на сградата досега никой не е предупредил за опасност от падане на мазилка.     Лучев каза още, че предстои саниране на сградата по програмата за енергийна ефективност.       ", "date": "2018.10.03", "title": "Дъщерята на мъжа, ударен от мазилка в казанлъшка болница: Ще си търсим правата в съда"}
{"url": "https://www.blitz.bg/intsidenti/katastrofi/dzhigit-s-ford-tsyal-zhivot-shche-szhalyava-za-tova-koeto-napravi-posred-noshch-v-tsentra-na-varnensko-selo_news630650.html", "text": "54-годишен мъж е загинал, след като е блъснат от лек автомобил в село Детелина. Това съобщиха от ОДМВР - Варна.   Сигналът е подаден тази нощ около 23.50 часа. Съобщено е за това, че в центъра на село Детелина е установен в безпомощно състояние 54-годишен мъж.  При извършените действия по разследването е установено, че мъжът е бил блъснат от лек автомобил. На около 200 м от местопроизшествието е намерен лек автомобил „Форд”, за който е установено, че е участник в пътнотранспортното произшествие.  По случая има образувано досъдебно производство. Задържан е за срок до 24 часа 33-годишен мъж, чиято съпричастност към инцидента се изяснява.  Пешеходецът е починал. ", "date": "2018.10.03", "title": "Джигит с \"Форд\" цял живот ще съжалява за това, което направи посред нощ в центъра на варненско село"}
{"url": "https://www.blitz.bg/lyubopitno/nauka-i-tekhnologii/neochakvano-otkrikha-nova-planeta-v-slnchevata-sistema-snimka_news630715.html", "text": "Астрономи от САЩ откриха планетата джудже 2015 TG387, която е най-отдалеченият обект в Слънчевата система, съобщават световните осведомителни агенции.  Планетата джудже се намира на разстояние 80 астрономически единици и е с радиус 300 км. Учените отбелязват, че размерите и орбитата й съвпадат с тези на т.нар. планета Х - небесно тяло, чието съществуване в Слънчевата система бе предсказано през 2015 г.  Сега учените ще трябва да съберат повече данни за най-отдалечения обект в Слънчевата система и да прогнозират дали е възможно да се открият и други подобни планети в пределите й.  ", "date": "2018.10.03", "title": "Неочаквано: Откриха нова планета в Слънчевата система (СНИМКА)"}
{"url": "https://www.blitz.bg/intsidenti/stikhii/svett-iztrpna-smrazyavashchata-prognoza-na-nasa-e-fakt-v-italiya-veche-rinat-snega-s-fadromi-sled-nevizhdana-stikhiya-snimkivideo_news630699.html", "text": "Изглежда, че плашещото  , се сбъдва по-бързо от очакваното. Доказателство за това е случилото се в Италия.  В северозападната част на страната падна огромно количество дъжд. Но не само това. Той бе придружен и от силен вятър и доста обилно количество сняг.   В епицентъра на стихията се оказаха крайбрежните райони на Лигурия.  Само за няколко часа пътищата се превърнаха в бяло платно от сняг и градушка.   Освен това на места имаше толкова обилни валежи, че автомобилите трудно можеха да се движат.   Бялата стихия от сняг и парчета градушка натрупала безумно бързо и при това в огромни количества, а за разчистването й бе необходимо да се \"мобилизира\" и багерче.   Въпреки страшната картинка благодарение на положителните температури, които бяха факт малко след стихията, всичко бързо се стопи и се превърна в кал, локви и необяснима бъркотия. Превод и редакция: БЛИЦ  ", "date": "2018.10.03", "title": "Светът изтръпна! Смразяващата прогноза на NASA е факт - в Италия вече ринат снега с фадроми след невиждана стихия! (СНИМКИ/ВИДЕО)"}
{"url": "https://www.blitz.bg/daydzhest/business-insider-pokaza-istinski-snimki-ot-sinyata-laguna-v-islandiya_news630726.html", "text": "Синята лагуна е най-популярното място в Исландия за туристите, посещаващи страната, пише Business Insider. Само през 2017 г. преминалите оттам посетители са 1.2 млн. души.   Въпреки красотата си и сините води, мястото може би не е толкова впечатляващо, колкото сме свикнали да го виждаме на снимки в Instagram. Един от посетители дори пише за Синята лагуна в TripAdvisor, че това е „мръсно, хладно и претъпкано разочарование\". Посещението и плуването в сините води също така не са никак евтини. Плуването, заедно с кална маска, плажна кърпа и напитка ще ви струват 64 долара или около 109 лв. Срещу 91 долара или 155 лв., ще получите втора кърпа, чехли и още една маска, както и резервация в ресторанта и бутилка шампанско. Четиричасово ползване на СПА зоната пък ще ви коства 268 долара или 455 лв.  Синята лагуна се намина в близост до магистрала. От летище е само на 20 мин път с кола, а от столицата Рейкявик – на около 50 мин. Ето какво можем да видим от снимки на туристите в Синята лагуна, публикувани в Instagram: Басейнът е обграден от индустриални сгради, които в част от случаите са в непосредствена близост. Ето защо картинката не е чак толкова романтична.  Зад лагуната обаче се намира геотермалната станция, която затопля водата.  И когато правите снимките си от различен ъгъл, може наистина да промените мнението си за лагуната.  Основният пакет дори не включва ползването на гардероб, което означава, че някой може да вземе вашата кърпа или пък вие самите да се объркате.  Понякога там е толкова пренаселено, че едва се разминавате с другите желаещи да влязат в топлите води.  За да си поръчате напитка, ще трябва доста време да почакате на бара.  Един от туристите споделя: „Мястото е пренаселено и винаги има хора, които правят снимки или заснемат видео“.  Може би си мислите, че за тази цена ще получите романтика и уединено местенце, където да отпочинете. Вместо това ще видите тълпи от хора навсякъде.  В случай, че отивате там сами и без компания, не забравяйте, че това е курорт за двойки или семейства.   ", "date": "2018.10.03", "title": "Business Insider показа истински СНИМКИ от Синята лагуна в Исландия"}
{"url": "https://www.blitz.bg/layfstayl/shoubiznes/magi-zhelyazkova-na-lyuboven-voayazh-v-italiya-snimki_news630725.html", "text": "Носителката на титлата Мисис България Маги Желязкова, която преди година стана Сидерова, поля брака си с романтично пътешествие в Италия. Красавицата и съпругът й – Георги, отбелязаха първата си годишнина от сватбата в южната част на Ботуша, като отскочиха до Амалфи и Позитано, пише  .     За любовния воаяж стана ясно от редица снимки в социалните мрежи.    Освен на хубавото време, приятните улички на италианските градчета и компанията, Маги се е насладила и на фина италианска кухня.    Семейството вече се завърна на родна земя.     Маги и Георги си казаха заветното „да“ в края на миналия септември. Осем от най-близките приятелки на модела скочиха в тюркоазените рокли на шаферки, а Кралят на поп-фолка Азис, който също е след дългогодишните изповедници на Желязкова, пя на ухо за младоженците. Брюнетката избра за празника елегантна и максимално изчистена рокля на филипинския дизайнер Лео Алмодал.  ", "date": "2018.10.03", "title": "Маги Желязкова на любовен воаяж в Италия (СНИМКИ)"}
{"url": "https://www.blitz.bg/svyat/voden-ad-v-iztochen-london_news630728.html", "text": "Лондонският „дух на задружност“ бе уловен на кадър в Източен Лондон, след като съседи се обединиха, за да се преборят с огромно наводнение. Деца са заснети да се движат във вода до коляно, за да отидат до училище. Причина за неприятния момент е авария на ВиК тръба.   Дузина коли на местни жители са били под вода заради аварията. Нанесени са и материални щети по домове на хората близо до „Лий Бридж Роуд“. Според очевидци, водата е достигала до три метра. Хората се преместили нагоре по етажите, за да не рискуват здравето си. Те също така си помагали взаимно, като приютявали свои съседи, чийто домове са били наводнени. Други са помагали за изкарване на водата.", "date": "2018.10.03", "title": "Воден ад в Източен Лондон"}
{"url": "https://www.blitz.bg/lyubopitno/evrika/vpechatlyavashcho-otkritie-v-krit-namerikha-skrita-podvodna-peshchera-video_news630729.html", "text": "Впечатляващо откритие направиха водолазите на остров Крит. След напрегнати усилия идентифицираха и изследваха подводна пещера в района на Спата, пише \"Български новини\".  „Откриването на пещерата не е случайно. Търсим я в продължение на шест години и успяхме да я намерим след системни проучвания“, заяви собственика на  Chania Diving Centre , Никос Янулакис.  Геоложките карти са тези, които дадоха подозрения и признаци за съществуването на пещера в тази област. Засега това обаче е само едно посещение.  „Не можем да я посещаваме често. Първо трябва да се направи проучване и картографиране. Пещерата е напълно неизследвана, което ще отнеме на опитни водолази усилия и време за товаа“, допълни още той.  Видеото от дълбините на пещерата е впечатляваща и показва изображенията, които виждат, водолазите от Крит.     ", "date": "2018.10.03", "title": "Впечатляващо откритие в Крит: Намериха скрита подводна пещера (ВИДЕО)"}
{"url": "https://www.blitz.bg/layfstayl/svetski/ogromno-shchastie-spokhodi-povtorno-nay-bogatata-blgarka_news630727.html", "text": "Моделът Таня Илиева родила тайно второ дете на певеца Руши Виденлиев, стана ясно преди няколко дена. Щастливото събитие се е случило още в началото на лятото, а двойката успяла да скрие информацията, защото бебето проплакало в Кейптаун, където щастливата баба Лора Виденлиева има огромно имение, пише в. „Галерия“.  Бизнес дамата била двойно щастлива, тъй като момиченцето ще носи нейното име.  Първото дете на Таня и Руши, което е момче, се появи на бял свят през ноември 2016 година. Тогава двамата отново дълго време избягваха да коментират дали ще стават родители и дори доскоро не съобщаваха как са кръстили сина си. Официално вече се знае, че наследникът им се казва Ян.    ", "date": "2018.10.03", "title": "Огромно щастие споходи повторно най-богатата българка!"}
{"url": "https://www.blitz.bg/layfstayl/ptuvane/chetiri-oferti-za-plazh-v-kraya-na-lyatoto-eto-kde-mozhe-da-otidete-ako-vi-lipsva-toploto-vreme_news630624.html", "text": "Слънцето в България вече губи силата си. Но искате ли все пак да продължите още малко лятото?! Предлагаме ви четири идеи, които биха могли да ви вдъхновят за едно прекрасно пътуване!  Първото ни предложение е подходящо и за пенсионери.   ", "date": "2018.10.03", "title": "Четири оферти за плаж в края на лятото! Ето къде може да отидете, ако ви липсва топлото време"}
{"url": "https://www.blitz.bg/layfstayl/svetski/super-nelovko-prints-khari-se-zaseche-s-bivshata-pred-ochite-na-megan-napravi-se-che-ne-sshchestvuva_news630721.html", "text": "Винаги е неловко да срещнеш случайно с бившите си. На принц Хари това му се случи съвсем наскоро, и то когато съпругата му Меган стоеше до него, съобщава „Сън“.     Преди дни херцогът и херцогинята на Съсекс отскочиха до Амстердам за тридневно парти. Там Хари се засече със сочената за негова бивша приятелка Джена Колман.        Кралската двойка празнувала откриването на частния клуб от веригата „Сохо Хаус“. На партито Хари се засякъл с актрисата Джена Колман по време на закуска.     „Хари трябваше да мине покрай Джена, за да стигне до масата, където седеше с Меган. Беше доста неловко и някои от другите гости го коментираха. Джена погледна надолу, а Хари гледаше право напред, докато Меган сякаш не забелязваше“, разказа източник пред „Венити феър“.     „По време на закуската тя седеше усмихната, но Хари изглеждаше сякаш му е малко неудобно. Той беше много дружелюбен, казваше „здравей“ на всички, но дори не обърна внимание на Джена“, добави той.     И за да станат нещата още по-конфузни, стана ясно, че 32-годишната Джена, която е известна с ролята си в сериала „Д-р Кой“, била в Амстердам заедно с гаджето си Том Хюс.     Твърди се, че Том и Хари преследвали Джена през 2015 година, след като принцът се разделил с Кресида Бонас година по-рано. През същата година се появи снимка, на която Хари е сложил ръка на коляното на Джена и двамата изглеждат доста близки по време на игра на поло. Актрисата сложила край на отношенията им, предпочитайки колегата си от сериала „Виктория“ Том Хюс пред престолонаследника.          Превод и редакция: БЛИЦ     ", "date": "2018.10.03", "title": "Супер неловко! Принц Хари се засече с бившата пред очите на Меган, направи се, че не съществува"}
{"url": "https://www.blitz.bg/layfstayl/skorost/mazda-vzrazhda-rotorniya-dvigatel-prez-2020-godina-no-ne-brzayte-da-se-radvate_news630656.html", "text": "След като АВТОВАЗ се отказа от роторните двигатели, Mazda остана последният производител на автомобили в света, който работи върху развиването на този вид технология. Впрочем, след прекратяването на производството на купето RX-8 от моделната гама на марката колите с роторни двигатели изчезнаха.     Но в Mazda обаче продължили да работят над роторните двигатели. В мрежата се появиха многобройни патенти, плъзнаха различни слухове, а след дебюта на великолепния концепт Mazda RX-Vision, всички съмнения в това, че японците скоро отново ще имат роторно купе, се изпариха. Да, сигурно става дума за много малко бройки и за много големи цени. Това обаче не е важното в случая!. Реалността обаче се оказа доста по-прозаична, отколкото RX-Vision, и разочароваща за всичките фенове на марката.", "date": "2018.10.03", "title": "Mazda възражда роторния двигател през 2020 година, но не бързайте да се радвате"}
{"url": "https://www.blitz.bg/layfstayl/za-damite/khilyadi-momicheta-po-sveta-boykotirakha-sutiena-v-imeto-na-estestvenostta-no-dali-tova-naistina-e-polezno_news630456.html", "text": "Насърчаващите естествения външен вид призовават жените да обърнат гръб на сутиена в името на собственото си удобство и крепко здраве.   Напоследък темата за естествения външен вид е много популярна и това кара много момичета по света отчаяно да отстояват правото си да се чувстват комфортно. Например обществената организация \"Free the Nipple\" призовава всички дами да заголят свободно гръд, както правят мъжете.   И докато голяма част от жените не са навити да ходят голи до кръста, много дами са готови да се сбогуват със сутиените си, които смятат за изключително неудобен и ненужен аксесоар.   ", "date": "2018.10.03", "title": "Хиляди момичета по света бойкотираха сутиена в името на естествеността, но... Дали това наистина е полезно?"}
{"url": "https://www.blitz.bg/layfstayl/skorost/nyama-labavo-pravitelstvoto-reshi-do-10-godini-za-avtodzhambazina-koyto-vi-e-zadignal-kolata_news630733.html", "text": "Кражбата на кола вече да се наказва с от 1 до 10 години затвор. Това предвиждат промени в Наказателния кодекс (НК), одобрени днес от правителството. С тях се изменят и серия разпоредби от Наказателно-процесуалния кодекс (НПК), Закона за екстрадицията и Европейската заповед за арест, Закона за изпълнение на наказанията и задържането под стража, Закона за МВР, Закона за митниците, Закона за военната полиция и Закона за ДАНС.  Правителството предлага в чл. 195, ал. 1 на НК да се създаде нов квалифициран състав на кражба – когато предметът ѝ е моторно превозно средство.  Както и приготовлението към кражба на МПС да се наказва като самостоятелно престъпление.  ", "date": "2018.10.03", "title": "Няма лабаво! Правителството реши: До 10 години за автоджамбазина, който ви е задигнал колата"}
{"url": "https://www.blitz.bg/layfstayl/vmesto-novi-koli-citroen-izlozhi-na-salona-v-parizh-tiyzri-na-kontseptualni-avtomobili-snimki_news630661.html", "text": "За Парижкия автомобилен салон компанията Citroen подготви две концептуални коли, дебютът на които е планиран за следващата година. Първият прототип ще бъде показан през есента в Женева, а вторият в Шанхай. И двамата автомобила са построени в рамките на честването на 100-та годишнина на френската марка.    Освен сроковете на анонсите, Citroen реши да не предоставя детайлна информация за концептуалните си коли. ", "date": "2018.10.03", "title": "Вместо нови коли Citroen изложи на салона в Париж тийзъри на концептуални автомобили (СНИМКИ)"}
{"url": "https://www.blitz.bg/obshtestvo/regioni/tova-ne-se-sluchva-vseki-den-murgav-mzh-nameri-50-leva-pred-magazina-za-meso-i-karantiya-v-breznik-i_news630682.html", "text": "Брезник е интересен град, в който се преплитат съдбите и историите на много хора – едни за добро, други за лошо. Такъв е и примерът със следващата история, която Христо сподели.  По-рано вчера, при пазаруване на месни продукти от магазина за месо на улица „Андрей Михайлов“ в Брезник, Христо изпуснал банкнота от 50 лева пред търговския обект. Забързан в ежедневните задачи и изчакващ реда си, той не усетил, че 50-толевката изпаднала от портфейла му и помислил, че я забравил в дома си сутринта, пише Zapadno.com.  Няколко минути след напускането му от магазина, Христо бил потърсен от едната продавачка в магазина за месо, с която се познавал. Тя му казала, че са намерени пари и ако може да се върне до месарницата. Той така и направил. В магазина за месо разбрал, че мургав мъж с брада вдигнал паднали 50 лева пред входа на магазина и потърсил притежателя им. Първоначално попитал младо момиче, което със свои приятелки седнали на пейката пред търговския обект. Момичето бръкнало в задния си джоб и казало, че нейните пари, които също били 50 лева са си в нея. Тогава тя се сетила, че парите са на забързаното момче, тръгнало си преди минути от магазина. Така мургавият мъж предал парите на момичето, а то от своя страна ги оставило на продавачките, които пък достигнали до притежателя на банкнотата.  Клиентът, който се върнал за изгубените си пари, потърсил мъжът, за да го почерпи за доброто дело. Момичето, което все още било с приятелки пред магазина казало, че човекът не е от Брезник, но посочило посоката, в която тръгнал преди минути. Христо тръгнал да търси мъжът покрай главната улица в града, накъдето бил тръгнал мургавият мъж, но не го открил. Бил изчезнал, както се и появил в подходящия момент, за да извърши доброто дело.  Въвлечените в случката хора с усмивка се радвали, но и учудвали на доброто, което човекът направил, тъй като в наши дни това е рядкост.   Чрез тази статия Христо се надява публикацията да достигне до мъжът, върнал парите, защото в нея се съдържа не само историята, но и огромната благодарност към човека. ", "date": "2018.10.03", "title": "Това не се случва всеки ден: Мургав мъж намери 50 лева пред магазина за месо и карантия в Брезник и…"}
{"url": "https://www.blitz.bg/layfstayl/shoubiznes/grandiozen-skandal-vv-fermata-s-vanya-stambolova_news630415.html", "text": "Световната шампионка по лека атлетика Ваня Стамболова се оказа в центъра на грандиозен скандал във „Фермата“, в който се размениха остри и груби реплики между част от участниците, пише \" \".  Поводът беше изборът на нов фермер на седмицата, а спортистката беше един от тримата претенденти. Това право Стамболова получи след победата си в оспорвания дуел срещу емигрантката Нина. За вота на съфермерите си дали е достойна да се състезава за позицията, спортистката се изправи срещу помака Нури и Ивайло Караньотов.  Въпреки че Ваня има всички качества да бъде добър лидер заради дисциплината, която е изградила покрай спортната си кариера, останалите участници не й дадоха шанс да стане фермер на седмицата. Голяма част от емигрантите и тукашните българи гласуваха против нея, тъй като не искаха за втори път да рискуват да предоставят цялата власт на човек, който не е сигурно дали знае какво да прави с нея.  Миналата седмица те дадоха доверието си на сервитьорката Радилена, която обаче се оказа най-големият провал като лидер и докара само хаос на стопанството. Според тях Ваня досега не е проявявала лидерски качества, заради което участниците трябваше да избират между Нури и Ивайло. В крайна сметка помакът Нури пое ръководството на фермата.  Предателството на тукашните българи към Ваня предизвика не само нейното разочарование, но и гнева на най-близката й приятелка в шоуто – Христина. Софиянката избесня, че не Стамболова, а Нури ще се изправи срещу Караньотов и определи съотборниците си като фурнаджийски лопати. След като се разкрещя в лицето на рокаджията Дидо, Христина се затвори в банята на „Фермата“ и започна да нарежда:  „Българийо, виж си народа“.  Сред тези, които споделиха гнева й, беше футболният мениджър Митко, който разкритикува съотборниците си, че е трябвало да се държат като един тим поне до обединението – когато двата отбора заживеят под един покрив.  Реакцията на Христина обаче ядоса IT специалиста Жоро, който обяви, че цялостното поведение на софиянката и на дружката й Радилена го кара да се срамува и дори да пожелае да напусне шоуто. ", "date": "2018.10.03", "title": "Грандиозен скандал във „Фермата“ с Ваня Стамболова"}
{"url": "https://www.blitz.bg/layfstayl/shoubiznes/shok-vv-fermata-lipsata-na-seks-izsmuka-potentsiyata-na-mzhete-dori-razgonenata-radilena-ostana-na-sukho_news630718.html", "text": "Липсата на секс и любовни авантюри става все по-актуална тема сред участниците във „Фермата“. Ако досега представителките на нежния пол по-често коментираха нуждите си, които видимо влияят и на настроенията им, то от известно време и мъжката част от фермерите не крие, че всички са изнервени от физиологичните си потребности.   След поредната засищаща вечеря в стопанството, сервитьорката Радилена даде да се разбере, че скоро ще загуби контрол. Причините за това бяха две – няма шоколад, няма и любовни авантюри. Фактът, че повечето мъже във „Фермата“ са обвързани, автоматично я лишавало от възможността да се заиграе с някой от тях.  Тя явно поставя в тази графа и Симеон, на когото не обръща особено внимание, въпреки че емигрантът е без гадже и проявява симпатии към нея. Откровението на Радилена провокира мъжете да споделят физиологичните промени, които се случват при тях, откакто са в шоуто. За разлика от външния свят, където за силния пол е обичайно някои части от тялото „да им стават“, във фермата няма никакви подобни признаци. „Това никога не ми се е случвало през живота, 20 дена да не каже гък“, през смях сподели икономистът Жоро.  Оказа се, че в подобна ситуация е и футболният мениджър Митко, който беше още по-директен, че при него „всичко е умряло“. По-младите мъже – Симеон и Калоян, също се включиха в темата. И докато Мони разкри, че е мислил, че няма да издържи без секс, то най-младият фермер Калоян трудно разбра за какво си говорят по-зрелите мъже и се наложи темата да му се разясни. ", "date": "2018.10.03", "title": "Шок във \"Фермата\": Липсата на секс изсмука потенцията на мъжете, дори разгонената Радилена остана на сухо"}
{"url": "https://www.blitz.bg/lyubopitno/edin-kon-vlyazl-v-edin-bar-no-ne-e-vits-video_news630705.html", "text": "Избягал състезателен кон влезе в бар във Франция и предизвика хаос, след като клиентите се уплашиха и разбягаха, съобщават местни медии.     Стефан Жасмин, собственикът на бара в Шантии, пусна запис от охранителните камери в YouTube, от който ясно се вижда как конят влиза през вратата и препуска сред масите, а клиентите се разбягват.  Треньорът на коня Жан-Мари Бегин разказа, че животното хвърлило ездача в конюшнята на близкия хиподрум и побягнало по улицата, преди да влезе в бара.     Конят бързо е бил заловен. Ранени от инцидента няма, нито в бара, нито на улицата.    ", "date": "2018.10.03", "title": "Един кон влязъл в един бар, но не е виц... (ВИДЕО)"}
{"url": "https://www.blitz.bg/foto/nay-seksapilnata-baba-na-sveta-pusna-svoi-mladezhki-snimki-i-shashna-vsichki_news630706.html", "text": "Джина Стюарт е повелителка на Инстаграм, обявена от хилядите си последователи за „Най-горещата баба в света“. Сега изкусителната блондинка пусна снимки от своите млади години, с което удиви много от почитателите си, съобщава „Дейли Мейл“.     Снимките са от 2002 година, когато Джина е била „само“ на 32 години. На тях тя пак е руса и усмихната, но изглежда доста по-различно.   Според мнозина, обаче, сега, когато е на 48 години и е родила 4 деца, Джина изглежда много по-красива и сияеща.     С изключение на имплантите в гърдите, тя винаги е твърдяла, че красотата ѝ е естествена и никога не е ползвала ботокс или филъри. През май тя разкри, че единствените продукти за лице, които използва, са олио от масло и роза.     В момента секси бабата се състезава да застане на корицата на списание „Максим“, което ще стане след гласуване на читателите. Победителката ще участва във фотосесия на фотографа Жил Бензимон, ще изгрее начело на броя за януари/февруари 2019 година и ще получи 25 000 долара в брой.     Превод и редакция: БЛИЦ   ", "date": "2018.10.03", "title": "Най-сексапилната баба на света пусна свои младежки СНИМКИ и шашна всички"}
{"url": "https://www.blitz.bg/layfstayl/svetski/kameliya-zdravo-go-zaksa-pevitsata-edva-khvashcha-po_news630757.html", "text": "Една от най-актуалните звезди в чалгата през последните години, Камелия, бавно, но сигурно губи позициите си на звезда в лекия жанр .   Блондинката бе десетилетия наред сред най-обичаните и известни изпълнителки, но фенската й маса се стопява с всеки изминал ден. Доказателство за това е последната й песен „Името ти“. Парчето излезе миналата седмица, а Камелия дълго време рекламираше премиерата му със своите традиционни полуголи снимки. То се очакваше с повишен интерес, защото е дует с ретро легендата Сашо Роман. Резултатът на песента успя да регистрира едва 300 000 гледания за няколко дни, което е провал, пише в.  . За сравнение по същото време далеч по-неизвестната Яница също изкара песен, която обаче има двойно повече гледания в Ютюб, въпреки че Камелия превъзхожда в музикално отношение по-младата си колежка. Спадналият интерес към песните на Камелия се отразява и на броя на участията й и на банковата й сметка. В момента блондито има едва 5 изяви по клубовете на месец. Макар да не дели хонорара си с никоя компания и да използва приятеля си Цветин за озвучител, приходите на певицата са нищожни. Поне от музикалното шоу „Гласът на България“ взима солиден хонорар.", "date": "2018.10.03", "title": "Камелия здраво го закъса, певицата едва хваща по..."}
{"url": "https://www.blitz.bg/obshtestvo/zhivotospasyavashch-land-rover-discovery-se-prisedinyava-km-avtoparka-za-speshni-sluchai-na-cherveniya-krst_news630766.html", "text": "Уникален животоспасяващ Land Rover Discovery току-що „постъпи на активна служба“ в автопарка за спешни случаи на Червения кръст. Специално създаденият Discovery ще осигурява жизненоважен поглед от високо чрез специализиран дрон, както и наземна помощ за да може да достигне до всяка една точка в качеството си на мобилен команден център към екипите на австрийския Червен кръст за справяне при бедствия.      Автомобилът, разработен от оригиналния  , е продукт на 18-месечното сътрудничество между Land Rover Special Vehicle Operations и австрийския Червен кръст.      Специалният Discovery притежава най-модерно комуникационно оборудване, в което важна роля играе изключителиян осемроторен дрон. Термовизионната камера на дрона е с дълъг обхват и с възможност да засече човек от 440 м, както и да идентифицира автомобил от почти 1 км.  Операторът може да проследява обекти, намерени с помощта на дрона, като просто докосне опцията върху плъзгащите се сензорни екрани с видео връзката на основния компютър, и да получи точни координати, което може да се окаже критично важно при  спасителни акции..  Discovery ще функционира като мобилен център за спешни случаи, от който експертите на Червения кръст ще насочват спасителните операции. Специалните характеристики включват четири радио антени, 360-градусово осветление и уникално интегрирано товарно пространство от карбонови влакна в ролята на команден център, което позволява на служителите на Червения кръст да координират действията при спешни случаи веднага щом пристигнат на мястото на бедствието през деня или през нощта.      Базиран на 3,0-литров двигател TD6 с мощност 258 к.с., Land Rover Discovery позволява на спасителните екипи бързо да достигат отдалечени зони на бедствия при всякакви условия и предоставя незабавно обновяване на информацията, за да се подобри времето за реакция и да се координира планирането при спешните операции.      Майкъл ван дер Санде, изпълнителен директор на Jaguar Land Rover Special Operations, заяви:      Д-р Джемила Махмуд, заместник-генерален секретар по партньорствата на IFRC, сподели:     Гордеем се, че работим с Land Rover, за да направим общностите по света по-устойчиви на природни бедствия като мусони, наводнения и земетресения.“   Близките връзки на Land Rover с Международната федерация на Червения кръст и Червения полумесец (IFRC) започват с дарението на автомобил, който да бъде използван като мобилен диспенсър в пустините на Дубай през 1954 г. Оттогава Land Rover са дарили повече от 120 автомобила на IFRC, помагайки на организацията да подобри живота на уязвимите общности по цял свят.     ", "date": "2018.10.03", "title": "Животоспасяващ Land Rover Discovery се присъединява към автопарка за спешни случаи на Червения кръст"}
{"url": "https://www.blitz.bg/layfstayl/ptuvane/marshrut-za-smelchatsi-meksikanskoto-kralstvo-na-strakha-i-uzhasa-e-na-ostrov-s-mrachna-legenda_news630627.html", "text": "Мексиканският остров Isla de las Muñecas не е за хора със слаби нерви! Пълен е с хиляди страховити кукли, които особено на сумрачна светлина изглеждат направо зловещо.   Страшните кукли висят от дърветата, на верандите пред къщите, направо са на всякъде. А и сторията на този стар, мексикански обичай е наистина интересна.   ", "date": "2018.10.03", "title": "Маршрут за смелчаци: Мексиканското кралство на страха и ужаса е на остров с мрачна легенда"}
{"url": "https://www.blitz.bg/stsena/cherni-oblatsi-nadvisnakha-nad-potnalata-vdn-zemya-kholivudska-zvezda-fan-binbin_news630693.html", "text": "Звездата на китайското и холивудското кино Фан Бинбин, за която наскоро бе оповестено, че изчезнала, дължи на китайските данъчни власти еквивалента на 129 милиона долара данъци и такси, съобщиха китайски медии.  36- годишната Бинбин, която е участвала в суперпродукциите \"Железният човек\" и \"Х-мен\", е също манекенка и продуцент. Тя бе член на журито на кинофестивала в Кан през 2017 година.  Скоро по екраните ще се появи трилърът \"355\", в който тя партнира на Марион Котияр и Пенелопе Крус.  Фан Бинбин бе много активна в социалните мрежи и има повече от 62 милиона последователи в родината си, но от края на месец май е безмълвна в Weibo (китайският Twitter), след като бе обвинена в данъчни измами във връзка с доходоносен договор.  Нейната компания я защити. Но според китайските данъчни власти Бинбин и контролираните от нея фирми не са платили данъци за десетки милиони долари.     Синхуа съобщи, че Фан Бинбин трябва да плати 883 милиона юана (129 милиона долара) данъци, такси и глоби. ", "date": "2018.10.03", "title": "Черни облаци надвиснаха над потъналата вдън земя холивудска звезда Фан Бинбин"}
{"url": "https://www.blitz.bg/svyat/rusiya-dostavi-prvite-protivoraketni-sistemi-s-300-na-siriya-video_news630619.html", "text": "Първите руски противоракетни системи С-300 вече са доставени на сирийската армия. Заради сваления \"Ил-20\" Русия ще достави на Сирия противоракетна система С-300 Снабдяването на режима на Башар Асад с тези зенитни установки обезпокои силно Израел и САЩ, съобщават осведомителните агенции.      Преди дни израелският премиер призна, че за последните три години израелската авиация е нанесла около 200 удара по иранските части в Сирия, които се сражават на страната на правителствената армия.     Новите ракетни установки са реална заплаха за самолетите, навлизащи във въздушното пространство на арабската страна.     Москва успокои Израел, че С-300 са само за отбрана и не представляват заплаха за сигурността на еврейската държава.      ", "date": "2018.10.03", "title": "Русия достави първите противоракетни системи С-300 на Сирия (ВИДЕО)"}
{"url": "https://www.blitz.bg/stsena/madona-s-golyama-iznenada-za-fenovete-si_news630617.html", "text": "Кралицата на попа Мадона потвърди, че нейният 14-и студиен албум ще излезе на пазара през 2019 г. По-рано музикалната звезда беше съобщила, че ще издаде записа до края на тази година, информира БГНЕС.  Албумът на 60-годишната изпълнителка ще бъде първият след \"Бунтарско сърце\" от 2015 г. Въпреки че Мадона все повече се занимава със странични проекти в сферата на модата и козметиката, е категорична, че \"не може да се откаже\" да прави музика.  По думите й новият албум е силно повлиян от португалските ритми. Причината за това е, че звездата се премести в Лисабон, за да подпомогне професионалната футболна кариера на 12-годишния си син Дейвид Банда. ", "date": "2018.10.03", "title": "Мадона с голяма изненада за феновете си"}
{"url": "https://www.blitz.bg/kriminalni/khrvatski-politsai-v-vinkovtsi-spryakha-bg-kamion-i-ostanakha-potreseni-ot-stokata-v-nego-snimka_news630630.html", "text": "Хърватската полиция откри 70 нелегални мигранти в камион управляван от двама български граждани. Двамата българи на възраст - 19 и 29 години са задържани край град Винковци, в източната част на Хърватия.     При проверката на техния камион са открити 70 мигранти. Всички те са били без документи за самоличност. Сред тя има и едно дете на 13-14 години. Всички те са прехвърлени в полицейското управлението във Винковци.  Двамата българи са задържани и предадени на следствието. Срещу тях е повдигнато обвинение за незаконно движение и престой на територията на Хърватия. Съдебните власти в Хърватия започнаха разследване за изясняване на начина, по който са влезли нелегалните мигранти на тяхна територия, уточнява БГНЕС.  Нелегалните мигранти ще бъдат върнати обратно в страната, от която са дошли, се казва още в полицейското съобщение.  Инцидентът е станал в понеделник в 23.00 часа местно време.  ", "date": "2018.10.03", "title": "Хърватски полицаи в Винковци спряха БГ камион и останаха потресени от \"стоката\" в него (СНИМКА)"}
{"url": "https://www.blitz.bg/intsidenti/stikhii/zemetresenie-v-turtsiya_news630633.html", "text": "Земетресение с магнитуд 3,3 по скалата на Рихтер е регистрирано снощи в 20:56 часа в Източна Турция. Това съобщиха от сеизмичната обсерватория Кандили към университета \"Боазичи\" и от Института за изследване на земетресенията, цитирани от CNNTurk.  Епицентърът на труса е регистриран в близост до село Чайчатъ, община Варто, провинция Муш.  По първоначални сведения няма пострадали или разрушения. ", "date": "2018.10.03", "title": "Земетресение в Турция"}
{"url": "https://www.blitz.bg/lyubopitno/nauka-i-tekhnologii/shveytsarski-ucheni-ustanovikha-neshcho-mnogo-lyubopitno-za-slonovete-koeto-edva-li-znaete_news630643.html", "text": "Швейцарски учени установиха, че дълбоките бръчки, които се наблюдават приафриканските слонове, са с много важна функция за тези животни - те помагат при охлаждането им.  Тези образувания по кожата опазват слоновете от паразити и от слънчеви изгаряния. Мрежата от милиони бръчки позволява на кожата на тези животни тя да задържа от пет до десет пъти повече вода, отколкото ако беше гладка.  Проучването било проведено от специалисти от университета в Женева и от швейцарския Институт по биоинформатика. Учените стигнали до извода, че африканските слонове избягват прегряването в своя сух и много топъл хабитат, благодарение на набръчканата си кожа. Тя им позволява също да не губят калории чрез изпарението на водата от тялото им, което е с много големи размери.  Каналите по кожата на африканските слонове не са просто бръчки. Кожата им оформя плътна мрежа, която се разтваря при движението на животните. Слоновете са известни с това, че обичат къпането, пръскането с вода и калните бани. Това е така, защото не разполагат с потни и себумни жлези, които да поддържат кожата им влажна и еластична. Бръчките в случая задържат водата и калта, като регулират телесната им температура. Така се получава и защитна преграда срещу насекомите и слънчевата радиация  слонове ", "date": "2018.10.03", "title": "Швейцарски учени установиха нещо много любопитно за слоновете, което едва ли знаете"}
{"url": "https://www.blitz.bg/svyat/palestinski-detsa-molyat-merkel-da-gi-zashchiti-ot-snimki_news630646.html", "text": "Палестински ученици от селце на Западния бряг, което е планирано за разрушаване, искат германският канцлер Ангела Меркел да се намеси в тяхна защита. Това предаде Асошиейтед прес.         На вчерашна демонстрация учениците в селището Хан ал Ахмар носеха плакати на Меркел, в които я молят да окаже натиск върху Израел да спре плановете за разрушаване на лагера от бараки край Ерусалим. Меркел и членове на кабинета й трябва да пристигнат днес в Израел за среща с премиера Бенямин Нетаняху.   Израел изтъква, че селището е построено незаконно и предложи да премести жителите му на ново място на няколко километра оттам. Палестинците обаче смятат, че разрушаването цели да ги лиши от домове в интерес на разширяването на израелските селища на Западния бряг.  Наскоро израелският върховен съд отхвърли последното обжалване на плановете за разрушаване на Хан ал Ахмар, уточнява Дарик.    ", "date": "2018.10.03", "title": "Палестински деца молят Меркел да ги защити от... (СНИМКИ)"}
{"url": "https://www.blitz.bg/svyat/trmp-kazakh-na-sauditskiya-kral-kralyu-nie-vi-zashchitavame-a-vie-tryabva-da_news630642.html", "text": "Президентът на САЩ Доналд Тръмп предупреди краля на Саудитска Арабия, че няма да се задържи на власт и „две седмици“ без военната помощ на Вашингтон, предава Reuters.  „Защитаваме Саудитска Арабия. Ще кажете, че те са богати. И аз обичам краля, крал Салман. Но му казах: ‚Кралю – ние ви защитаваме – може да не издържите и две седмици без нас – вие трябва да плащате за нашите военни‘“, заяви Тръмп на митинг в щата Мисисипи, според цитата на британската агенция.  Американският президент не е уточнил кога е казал това на саудитския монарх, отбелязва още Reuters. ", "date": "2018.10.03", "title": "Тръмп: Казах на саудитския крал - Кралю, ние ви защитаваме, а вие трябва да..."}
{"url": "https://www.blitz.bg/layfstayl/za-damite/eksperimentite-koito-dokarvat-do-plen-ekstaz-razlichnite-zodii-v-legloto_news630246.html", "text": "Сексуалното поведение на всеки човек, неговите предпочитания и потребности са неща, които трудно могат да се разглеждат през някаква тясна призма. Работата е там, че върху интимната сфера влияят един куп фактори: психологически, наследствени, социални, културни, кармични и т.н. Няма как да изпуснете част от цялото и да получите обективна картина.  Въпреки това може да се очертае общият вектор, даден ни при раждането. Всички ние, в по-голяма или по-малка степен, се отклоняваме от него, но неизбежно съхраняваме в себе си тежкия астрологически отпечатък.   Зодиакалният знак, под който е роден всеки човек, оказва непосредствено влияние върху сексуалния му живот.   ", "date": "2018.10.03", "title": "Експериментите, които докарват до пълен екстаз различните зодии в леглото"}
{"url": "https://www.blitz.bg/dnes-cherpiat/krasivi-imena-cherpyat-zaradi-svetets-zaginal-v-galiya_news630499.html", "text": "Днес Православната църква почита Свети свещеномъченик Дионисий Ареопагит, епископ Атински. Дълго се смятало, че св. Дионисий е автор на философски и богословски произведения, които са оказали огромно влияние върху мисловността на Християнския Изток и Запад. Техният автор е наричан днес Псевдо-Дионисий Ареопагит - (Pseudo) Dionysius the Areopagite .  Православната църква празнува паметта на св. Дионисий на 3 октомври (16 октомври стар стил), а Римокатолическата - на 9 октомври.  В свещената книга \"\"Деяния на светите апостоли\"\", написана от св. апостол и евангелист Лука, се говори между другото и за проповедта на св. апостол Павел в Атина (17:15). В тоя старинен град, прочут със своите философи и добре уредени училища, апостолът обърнал внимание на един жертвеник, на който било написано: \"\"Незнайному Богу\"\". На голямо събрание от най-знатни и учени атиняни в Ареопага апостолът на народите обявил, че дошъл при тях да проповядва за Оня Бог, Когото атиняни, без да знаят, почитат, Който създал целия свят и дава на всички живот, дихание, всичко. Той обяснил на своите слушатели разликата между Тоя вездесъщ и всемогъщ Бог и бездушните идоли, на които те се покланяли. Той им говорил също за възкресението на Оня, който проповядвал покаяние и живот, и Който ще дойде да съди вселената.   Св. свещеномъченик Дионисий Ареопагит бил родом от Атина, обърнат във вярата от апостол Павел. Един от първенците на атинския съд-ареопаг, и, като се покръстил, проповядвал Христовата вяра.  Заедно с апостолите отишъл в Иерусалим за погребението на Богородица. После бил на проповед в Галия, Франция - в Париж. С двама свои ученици бил посечен в 96 година при император Дометиан.  Св. Дионисий Ареопагит повярвал в Христа след забележителната проповед против чуждите божества на ап. Павел в Атинския Ареопаг (Деян. 17:15-34).  Ареопагът е хълм на Марс, на който имало множество храмове и олтари на различни езически богове и дори жертвеник на неизвестния бог. Там се събирали и съдиите за осъждане на богохулства против езическите богове.  Според Свещеното предание, след обръщането си св. Дионисий станал един от най-близките сподвижници на ап. Павел и първи епископ на Атина. По-късно бил изпратен от св. папа Климент да оглавява мисията в Галия, където и загинал.  Средновековната традиция приписвала на св. Дионисий редица мистико-догматически съчинения (\"За Божиите имена\", \"За небесната йерархия\", \"За църковната йерархия\" и др.) и някои послания (\"За Успението на Божията майка\", \"За смъртта на ап. Петра\" и др.). За първи път за тези съчинения се споменава едва в началото на VI век, когато по всяка вероятност те са били създадени. Схващанията, изразени в тях, са оказали огромно влияние върху мисловността на Християнския Изток и Запад и те до ден днешен са теми на оживени дискусии.  Голяма част от атиняните се отнесла недоверчиво към това ново учение. Но между слушателите имало и такива, които повярвали на думите на светия апостол и се обърнали към Христа Господа. Между тях бил и Дионисий, член на Ареопага, т.е. на върховния съвет в Атина.   На млади години Дионисий живял дълго в Египет. Той бил там по време на кръсната смърт на Спасителя. На Голгота Господ Иисус изрекъл думите \"\"свърши се\"\" и издъхнал. Тъмнина обгърнала земята. Мрак обхванал Египет. Дионисий, както говори преданието, изтръпнал от ужас пред тоя мрак и извикал:   - Или светът се свършва, или Бог, неговият Създател, страда!   След проповедта на ап. Павел в Атина сърцето на Дионисий се разтворило да приеме в себе си вярата в истинския Бог. Но той не се кръстил веднага.   Като излизал от Атина, апостол Павел срещнал сляп човек. С ръката си направил кръст над него и човекът прогледнал. Като го видял радостен, апостолът му поръчал да отиде при Дионисий и да му припомни за неговото желание да стане член на Христовата църква.   Чудесното изцеление на слепия човек убедило още повече Дионисий в истинността на християнската вяра. И той приел кръщение с целия си дом.   След това оставил семейството си и тръгнал с апостола като станал негов ученик и сподвижник. В продължение на три години той бил неотлъчно с него, като непосредствено от него изучавал словото Божие.   Той видял и другите апостоли и заедно с тях бил в Гетсимания при Успението на пречистата Божия Майка.   Скоро след това апостол Павел го въздигнал в сан епископ и го изпратил да проповядва в Атина. Като атински епископ Дионисий се заклел да устрои в тая част на света Божията църква.   В Атина по-късно той узнал за мъченическата смърт на своя учител и сам не много след това дал живота си за вярата.   На св. свещеномъченик Дионисий Ареопагит се приписва съчинението \"\"За небесната йерархия\"\". В това съчинение се говори за ангелските чинове. На този апостолски мъж се приписва също книгата за Божиите имена и тайнственото богословие. Той дава сведения за чудната смърт на Божията Майка.  Днес имен ден празнуват  Денис, Денислав и Денислава. ", "date": "2018.10.03", "title": "Красиви имена черпят заради светец, загинал в Галия"}
{"url": "https://www.blitz.bg/layfstayl/khoroskop/khoroskop-tri-zodii-s-yadove-v-lyubovta-semeyni-nepriyatnosti-za-drugi-dve_news630611.html", "text": "В сряда ще имате повече задачи или общи действия с жена от семейството или от кръга ви роднини. Мнозина ще преживеят важно събитие свързано с дъщеря или внучка. Тревогите в дома ви ще възникнат внезапно (където има такива). Тези неща днес не могат да бъдат предсказани. Сряда ще бъде благоприятен ден за пътуване и за контакти с мъж от друго населено място, който е ваш приятел или познат. Днес късмет ще бъде даден на младите мъже родени под знака на Близнаци, Везни или Водолей. Бъдете все пак разумни! Овен  Нека девизът на този ден бъде сдържаност на чувствата и емоциите. Вашите отношения в семейството са изключително топли и доверителни. Ако по-рано е имало напрежение между вас и вашите роднини, сега те са вече в миналото. Не се захващайте за няколко неща едновременно, иначе няма да можете да завършите нито едно. При нужда не се стеснявайте да вземете пари назаем.  Телец  Днес се постарайте да се държите сдържано – не се увличайте по примамливите предложения и избягвайте случайните познанства. Несъгласие или скарване с близкия човек може да прерасне в скандал. Вероятно е по независещи от вас причини да изпуснете изгодна поръчка. Не е изключено да ви се наложи да се сблъскате с дребни финансови проблеми и домашни грижи. Близнаци  Жизненият ви потенциал започва да расте, което влияе на усилването на сексуалната ви енергия и личното обаяние. През втората половина на деня семейните проблеми излизат на преден план, отнемат много сили и водят до разходи. За да задържат сполуката, много Близнаци трябва да побързат да определят границите на своите достижения, да се укрепят на завоюваните позиции и да се стараят да не допускат на своята територия суетни, завистливи и агресивни хора. Не трябва да посвещавате странични хора във финансовите си дела. Рак  Възможно е силно да преувеличавате възникналия проблем в любовните отношения. Днес ви се предоставя прекрасната възможност да действате, оставайки в сянка и да разобличавате тайните замисли и интриги против вас. Денят е благоприятен за получаването на информация и обмяната на опит. Пропуските и грешките ви струват скъпо. Лъв  Вашата мнителност и желанието да проникнете на всяка цена в същността на нещата може да доведе до печал и разочарования. Вероятно под външната почтеност на новите ви приятели се скрива измама и предателство. Началото на деня може да донесе неприятно известие, свързано с измама или неизпълнение на задължения от страна на партньорите. Трябва активно да търсите нови източници на доходи, но при това избягвайте съмнителните предложения – възможни са измама или тайна корист. Дева  В любовните отношения са възможни дребни неприятности. Звездите ви съветват да запазите присъщото ви равновесие и непоколебимост. Възможни са реорганизация на производството или разногласия с началството. Усмирете желанията си и не бързайте – новите контакти създават в бъдеще много проблеми. Везни  Не задържайте в себе си най-добрите си подбуди. Възможно е днес Везните да бъдат необикновено, понякога абсурдно, честни. Областта, в която днес е трудно да се съперничи на Везните е изкуството. Възможно е покровителството на влиятелно лице, което да ви позволи да си създадете стартова площадка за излитане. Скорпион  Възможно е неувереността в собствените сили да ви подведе. Това се отразява на любовните ви отношения и на ситуацията в семейството. Трябва постепенно да се настройвате към положителните промени в живота си. Старайте се да бъдете общителни и увлекателни събеседници. Ако имате претенции към началството или колегите, трябва добре да ги обмислите, а след това спокойно да ги обсъдите. Възможно е те да са имали смътна представа за вашите цели и средствата за тяхното постигане. Не възприемайте твърде емоционално успехите в кариерата си и бъдете нащрек. Стрелец  Не се опитвайте да се измъкнете от решаването на дълбоките вътрешни противоречия. През този ден Стрелците могат да се сблъскат с противопоставянето на околните. Нужно е да си направите изводите и най-накрая да завършите начинанията, започнати още през миналия месец. Операциите с недвижими имоти може да донесат доходи. Козирог  Този ден е началото на труден и противоречив период, когато отношенията с избраника се проверяват на устойчивост и се нуждаят от преоценка. Вероятно е да се наложи да отстоявате своите принципи, да защитавате своя проект или идея. Засилва се противопоставянето ви спрямо околните. Не си заслужава да си губите времето за търсене на източника на разпространение на слуховете и за своята реабилитация. Водолей  В сексуалното ви поведение днес за вас са свойствени крайностите. Съжденията ви може да бъдат погрешни, неточни и несвоевременни. Тежък ден за Водолеите-бизнесмени. Те са енергични, но енергията им е насочена към противопоставяне, борба, търсене, анализ и изучаване на нестандартни ситуации. Могат да възникнат проблеми с данъчните служби и собствеността. Риби  Препоръчва ви се да оцените трезво ситуацията и да направите необходимите изводи. Мнозина са разочаровани в очакванията си. Нестабилните двойки може да се разпаднат. У мнозина от представителите на този знак може да възникнат интуитивни озарения и състояние на медитация. Те могат да се реализират като творци без да се ограничават с пасивно съзерцание.", "date": "2018.10.03", "title": "Хороскоп: Три зодии с ядове в любовта, семейни неприятности за други две"}
{"url": "https://www.blitz.bg/layfstayl/shoubiznes/bremennata-aleks-petkanova-pokaza-snimka_news630644.html", "text": "Моделът Алекс Петканова показа бременното си коремче в социалните мрежи. Половинката на Дани Петканов, известен още като Лудия репортер, позира в тясна червена рокля, която очертава ясно извивките й.  \"Упс... и коремчето се показа вече!\", написа към кадъра бъдещата майка.   Младото семейство оповести пола на бебето си с кратко видео, на което красавицата пука балон и от него изскачат сини конфети – индикатор за момченце. До този момент Дани не е знаел пола на първородния си наследник.  „Винаги съм искала първото ми дете да е момче и съм супер щастлива. Явно съм си го проектирала подсъзнателно“, призна Александра. ", "date": "2018.10.03", "title": "Бременната Алекс Петканова показа... (СНИМКА)"}
{"url": "https://www.blitz.bg/lyubopitno/video-18-pokaza-golyama-tayna-na-kholivud-svrzana-s-nay-krvavite-stseni_news630606.html", "text": "Видео, което набира голяма популярност и във Фейсбук, разкри една от най-големите тайни на Холивуд.   На кадрите се вижда как с почти подръчни средства се прави гримът за кървавите сцени в касови филми.   ", "date": "2018.10.03", "title": "ВИДЕО 18+ показа голяма тайна на Холивуд, свързана с най-кървавите сцени"}
{"url": "https://www.blitz.bg/layfstayl/shoubiznes/maykata-na-antoniya-petrova-ya-slozhi-v-malkiya-si-dzhob-s-tova-dekolte-na-grdite-y-lsna-snimka_news630684.html", "text": "Ана Петрова – майката на миската Антония Петрова и шефка на рекламата в пернишкия вестник „Съперник“, я слага в малкия си джоб с визия, гърмят националните медии.   Ана не се свени да разкрива  плът и да демонстрира пищни силиконови форми. Напоследък може да бъде забелязана дори с ексцентричен татус на гърдите, включващ няколко броя пеперуди.  Независимо, че гони 60-е, възрастта на Ана явно не е причина да се представя за скромна, нито да пази тялото си от очите на околните, пише „Галерия“. Самата Антония, която сега е бременна също прима за нормален стила на майка си и изобщо не се притеснява от реакцията на хората.   ", "date": "2018.10.03", "title": "Майката на Антония Петрова я сложи в малкия си джоб с това деколте, на гърдите й лъсна... (СНИМКА)"}
{"url": "https://www.blitz.bg/layfstayl/shoubiznes/gala-za-prvi-pt-prizna-che-obicha-drug-mzh-i-go-pozdravi-v-efir-dokato-stefan-se-tutka-v-kshchata_news630658.html", "text": "Водещата Гала и ководещата Ева Веселинова избухнаха в ефир със странни откровения. Те коментираха различни теми в „На кафе“, когато първо Гала без да иска направи на пух и прах половинката си Стефан, който в момента е участник във „ВИП Брадър“.  По време на коментар с ководещите за отварата с маслини, която Стефан препоръча за сваляне на кръвната захар на Ваня Костова. Половинката му заяви разпалено: „Не е за вярване, че тази рецепта е на Стефан. Та той не знае аналгин за какво се използва. Но може пък да е научил нещо от баба си”.   Мъжката половина от обществото не бе пощадена и от Ева Веселинова. Тя избухна с поредна мъдра фраза в „На кафе”.  Русото изкушение от „Господари на ефира” бе запитано от Гала дали е оставала приятел с мъжете, които е обичала, след като са се разделили.     „Да, имала съм такива случаи, но това не е била голяма любов. Просто една привързаност, която впоследствие се е трансформирала в приятелство. Но какво по-хубаво от това, щом може да разчиташ на този човек”, заяви Ева.   В същото време Гала неочаквано разкри кой мъж обича, докато коментираше с ководещите тема за приятелството.  „Искам от ефира да поздравя моя приятел Ники от Несебър. Аз много го обичам. Била съм кума на първата му сватба, която се провали, но няма значение. Ники, обичам те”, заяви водещата. ", "date": "2018.10.03", "title": "Гала за първи път призна, че обича друг мъж и го поздрави в ефир, докато Стефан се тутка в Къщата"}
{"url": "https://www.blitz.bg/svyat/uchastnichka-v-konkurs-za-krasivi-pishchni-zheni-se-okaza-mzh-no-ya-izkhvrlikha-za-neshcho-drugo-snimki_news630600.html", "text": "Мъж успя да се представи за жена в конкурс за пищни жени, организиран в Екатеринбург. Иляс участвал в \"Пълно съвършенство 2018\", записвайки се като Анжелика Романова.   Сега е под въпрос как точно 24-годишният Иляс Ляляев ще продължи да участва.   Още по-любопитното е, че не неговият пол е причината за провала му в конкурса, а сбиване в нощен клуб, в който Анжелика - Иляс участвала.   Той - тя станал известен, след като успял да отслабне от 150 на 87 килограма при ръст 190 см. Заради успеха историята била излъчена и в няколко телевизионни предавания.   След време младежът започнал да се представя вече като жена в интернет под никнейма \"Лика Мерцедес\".   Проблемът след записването му в конкурса възникнал, когато участвал в сбиване в нощен клуб. Анжелика пиела с приятели, когато към нея се приближил мъж, който започнал да я сваля. Вбесена, тя замахнала съвсем по мъжки и го фраснала с юмрук, счупвайки ключицата му.  \"Ударих го съвсем леко, но той падна, може би, защото беше пиян. Не съм виновна\", оправдава се Анжелика. Макар и да е отстранена от общия чат на конкурса за красота, тя все още е в списъка на участничките. Превод БЛИЦ  ", "date": "2018.10.03", "title": "Участничка в конкурс за красиви, пищни жени се оказа мъж, но я изхвърлиха за нещо друго (СНИМКИ)"}
{"url": "https://www.blitz.bg/lyubopitno/ucheni-razkazakha-koya-e-bila-nay-golyamata-ptitsa-v-istoriyata-na-zemyata_news630595.html", "text": "Специалисти от Зоологическото общество в Лондон разкриха кои са най-огромните птици за цялата история на Земята. Това са пернатите Vorombe titan он семейството Aepyornithidae.  Vorombe titan са живели на територията на Мадагаскар. Птиците достигали три метра височина и тежали до 800 килограма! Не можели да летят. По думите на автора на изследването Джеймс Хансфорд \"птиците слон\" били не само най-големите представители на мадагаскарската мегафауна, но и може би най-важните като вид в историята на острова, превъзхождайки по значимост дори всеизвестните лемури.   Vorombe titan са оказали голямо влияние на екосистемата на Мадагаскар, включително и заради храненето им с разстения и пренасянето на семена на големи разстояния. Превод БЛИЦ    ", "date": "2018.10.03", "title": "Учени разказаха коя е била най-голямата птица в историята на Земята"}
{"url": "https://www.blitz.bg/lyubopitno/nauka-i-tekhnologii/ti-da-vidish-dori-ne-podozirate-kakvo-mozhe-naukata-da-razkrie-za-bebcheto-vi_news630564.html", "text": "Учени откриха нов метод, който да ни помогне да предскажем активната ръка при децата още преди да се родят и докато са в майчината утроба. Откритието показва, че активността на дясната или лявата ръка е вродена, и освен това може да помогне за ранното идентифициране на някои неврологични заболявания, пише obekti.bg, позовавайки се на Science Alert.   Предишни изследвания показаха, че има връзка между активната ръка и палеца, който плодът смуче, докато е в утробата на майката. Новият метод, разработен от учени в Италия, използва четириизмерна ултрасонография, която помага да се картират и характеризират движенията на ръцете на плода в реално време. Учените се фокусират върху движенията, които изискват висока прецизност. Такива, като например, когато плодът насочва ръцете към очите си, за разлика от стандартни движения, при които плодът насочва ръцете си срещу стената на матката.  Екипът е проучил 29 жени с нормални бременности, като е наблюдавал плодовете им в 14, 18 и 22 гестационна седмица, всеки път за по 20 минути. Записът е бил внимателно анализиран впоследствие. Учените са открили че при 18-тата седмица плодът има добре изявена активна ръка, което се демонстрира от способността да се извършват прецизни движения с нея. Методът е предсказал активната ръка при бебетата с точност между 89 и 100 процента.  ", "date": "2018.10.03", "title": "Ти да видиш! Дори не подозирате какво може науката да разкрие за бебчето ви"}
{"url": "https://www.blitz.bg/lyubopitno/sin-pogodi-podl-nomer-na-mayka-si-no-i-tya-ne-mu-ostana-dlzhna-video_news630598.html", "text": "Видео с номер, който син погодил на майка си, забавлява социалните мрежи. На кадрите се вижда как жената чисти в апартамента и вижда метални купи на пода.  Тя се навежда да ги вдигне, но следва още една и още една...   В момента, в който вдига и последната, най-малка купичка, майката разбира, че е жертва на номер, скроен от сина й. Очевидно това не е първият опит, който той опитва да й погоди. Майката веднага се насочва към него, но той успява да избяга.  Превод БЛИЦ    ", "date": "2018.10.03", "title": "Син погоди подъл номер на майка си, но и тя не му остана длъжна (ВИДЕО)"}
{"url": "https://www.blitz.bg/obshtestvo/regioni/genialno-stroitelno-reshenie-vtreshchi-blagoevgradchani-snimkivideo_news630659.html", "text": "Жители на Благоевград сигнализираха за нестандартно строително решение - велоалея, която е построена пред гаражи. Те са притеснени, че тя е опасна, тъй като при отварянето на гаражните врати или изкарване на автомобил може да се стигне до сблъсък с велосипедист.     Заместник-кметът по строителството и сигурността инж. Емилия Тунева беше категорична, че няма как да се стигне до сблъсък, защото има достатъчно добра видимост и велосипедистите ще видят ако някой отваря вратата на гаража си.    Вижте повече във видеото:  Източник: Нова телевизия ", "date": "2018.10.03", "title": "\"Гениално\" строително решение втрещи благоевградчани! (СНИМКИ/ВИДЕО)"}
{"url": "https://www.blitz.bg/layfstayl/za-damite/tezi-snishcha-veshchayat-ksmet-i-pari_news630252.html", "text": "Най-често сънищата са отражение на реалността и ни показват събития от отминалите дни. Някои от тях обаче ни позволяват да погледнем в бъдещето и предупреждават, че щастието е много близо.   От глупавите сънища и кошмари можете да се избавите с помощта на капан за сънища. За да си осигурите качествен сън, може да си вземете възглавница с билки. Тя ще ви върне спокойния сън и ще ви помогне да се излекувате от много болежки.   Не забравяйте всеки път, преди да заспите, да се настройвате позитивно. Всяка мисъл може да стане материална, следователно можете да изпълните всяко свое желание, ако искрено вярвате в себе си.     ", "date": "2018.10.03", "title": "Тези сънища вещаят късмет и пари"}
{"url": "https://www.blitz.bg/lyubopitno/nauka-i-tekhnologii/ufolozi-napravikha-senzatsionno-otkritie-na-lunata-s-pomoshchta-na-google-moon-video_news630612.html", "text": "Сензационно откритие направиха уфолози с помощта на Google Moon. Те са публикували в  YouTube канал \"Secureteam10\" видеоклип, за да покажат, че на лунната повърхност има пирамиди и кули, достигащи височина 5000 метра, съобщава esoreiter.ru, цитиран от \"Флагман\".  Изследователите, ползвали Google Moon, която позволява да се види триизмерно Луната, били учудени, когато видели високите лунни кули.  Уфолозите са сигурни, че природата не е в състояние да създаде подобни върхове. Построени са или от извънземни, или от друга земна цивилизация, по-напреднала от нашата.     ", "date": "2018.10.03", "title": "Уфолози направиха сензационно откритие на Луната с помощта на Google Moon (ВИДЕО)"}
{"url": "https://www.blitz.bg/svyat/daily-express-bezpretsedentni-unizheniya-za-tereza-mey-na-konferentsiyata-na-torite_news630599.html", "text": "Тереза Мей беше унижена на партийната конференция - делегати я освиркаха заради плановете ѝ за Брекзит, след като бивш министър каза, че нейните планове причиняват \"значителна вреда\", пише британският вестник Daily Express, цитиран от Фокус.  Министър-председателят беше обвиняван от нейните собствени министри на Конференцията на Консервативната партия на двучасово мероприятие, на фона на слухове, че се очаква „бунт“. Също така тя не получи овации, когато напусна затворената среща на Националната консервативна конвенция (НКК).  Един от делегатите каза: \"Ако премиерът преследва целта си за споразумението „Чекърс“ пред 17- те милиона, които гласуваха, за да напуснат Европейския съюз, в лицето на голям брой членове на парламента, пред лицето на голямо мнозинство от членовете на партията, тогава тя ще покаже всички характеристики на диктатор\". „Дори Джон Мейджър не беше освиркван след Маастрихт. Освиркванията заради плана „Чекърс“ са безпрецедентни\", заяви дългогодишен член на партията.   Консерваторите обсъждат въпроса за оставката на Тереза Мей, пише от своя страна британският вестник The Telegraph. Членовете на управляващата Консервативна партия на Великобритания започнаха да обсъждат въпроса за времето на отстраняването на Тереза Май от позицията на лидер на тори и премиер на страната, ако самата тя не се съгласи да подаде оставка преди следващите общи избори, които ще се проведат не по-късно от 2022 г.  Според вестника високопоставени членове на управляващата партия са на мнение, че ужасната предизборна кампания на консерваторите преди парламентарните избори през миналата година, в резултат на която Торите загубиха парламентарното мнозинство, предполагат, че Мей не трябва да води партията до изборите през 2022 г. Те вярват, че за да успеят да се противопоставят на настоящия лидер на лейбъристите Джеръми Корбин, консерваторите ще се нуждаят от нов лидер със свежи идеи.  Но по отношение на непосредственото време за оставка на сегашния министър-председател, според вестника мненията се различават. Някои членове на кабинета на министрите вярват, че трябва тя незабавно да напусне поста на ръководител на партията и правителството, след като Обединеното кралство официално напусне ЕС на 29 март следващата година.  Други министри са съгласни да чакат настоящият министър-председател да подаде оставка до 2020 г., при условие, че на следващия конгрес на Торите, който ще се състои точно след една година, тя ще обяви датата на оттеглянето от поста си, както министър-председателят Тони Блеър предварително се съгласи да отстъпи поста си през 2007 г. на тогавашния финансовия министър Гордън Браун.  Според поддръжниците на подобна възможност Мей ще успее да стигне до крайната точка и на Брекзит, както и на евентуален преходен период, който обаче ще бъде налице само при условие, че в крайна сметка се постигне споразумение за излизане на Лондон от ЕС с определението на бъдещият формат на отношенията между Великобритания и ЕС. В този случай бъдещият лидер на торите ще има възможността, без да се разсейва от отношенията с Брюксел, да се съсредоточи изцяло върху вътрешните въпроси.  Според \"Телеграф\" Мей все още има \"шепа верни привърженици\" в кабинета, които вярват, че е способна да се бори на следващите избори, но ясно мнозинство от министрите смятат, че тя трябва да отстъпи премиерския пост на нова политическа фигура.  Същевременно редица източници на вестника, са уверени, че следващият консервативен лидер не трябва да бъде твърд поддръжник на Брекзит като бившия външен министър Борис Джонсън или ръководителя на евроскептиците Джейкъб Рийс-Мог. Последните, според тях, въпреки че са популярни сред широките маси на гласоподавателите, но в същото време не могат да твърдят, че консолидират цифри, които могат да сложат край на вътрешнопартийните борби.  Сред тези, пред които могат да открият перспективите за премиерския пост, са министърът на вътрешните работи Саджид Хавид, външният министър Джеръми Хънт, министърът за Брекзит Доминик Рааб, министърът на международното развитие Пени Мордон и бившият министър на вътрешните работи Амбър Ръд, според изданието.  ", "date": "2018.10.03", "title": "Daily Express: Безпрецедентни унижения за Тереза Мей на конференцията на Торите"}
{"url": "https://www.blitz.bg/svyat/germanets-5-godini-iznasilva-otvlecheno-maloletno-momichentse-v-italianski-grad_news629779.html", "text": "Цели пет години необезпокояван в южния сицилиански град Ликата германецът Бернард Хаазе си кътал за секс по-малката от него с цели 39 години Мария Хенселман. Всички съседи ги мислели за баща и дъщеря, радвали им се дори и често им помагали с каквото намерят, смятайки мъжа за нещастен вдовец,   Истината обаче била друга – петдесет и седем годишният сега Бернард отвлякъл преди 5 години тогава 13-годишната Мария от родния й град след запознанство в мрежата, обезчестил я и успял да я откара чак до Ликата с автомобила си. Полицията в германия започнала усилено да търси момичето, но напразно, тъй като похитителят й успял да прикрие всички следи. Но когато то навършило 18 години, успяло да избяга, завърнало се в Родината и изпяло Бернард пред силите за сигурност. Сега в Германия очакват с екстрадирането на 57 годишния педофил и сексманиак – твърдят италиански медии. ", "date": "2018.10.03", "title": "Германец 5 години изнасилва отвлечено малолетно момиченце в италиански град"}
{"url": "https://www.blitz.bg/svyat/chudo-kitaytsite-izmislikha-nachin-kak-da-napravyat-pustinyata-plodorodna_news630589.html", "text": "В днешно време в Китай се провеждат изпитания, благодарение на които изучават възможностите на мъховете и лишеите да задържат разрастването на пустинята и да подобрят земя, неподходяща за селско стопанство.  \"Този нов метод показва многообещаващи резултати за стабилизиране на пустинята и помага да се подобри плодородността на почвата\", убеден е заместник директорът на Изследователската и експериментална пустинна станция Чжан Чжишан.  Същността на метода е проста - пустините се засяват с мъхове и лишеи и след известно време почвата става подходяща за отглеждане на селскостопанска култура.   Вече има и постигнати успехи. На няколко участъци, обработени с мъхове и лишеи, сътрудниците на пустинната станция са успели да отгледат грозде и да засадят 350 хектара.   Също така на бивши пустинни площи са могли да бъдат засадени ябълки, да бъдат засяти пшеница и царевица. Превод БЛИЦ    ", "date": "2018.10.03", "title": "Чудо! Китайците измислиха начин как да направят пустинята плодородна"}
{"url": "https://www.blitz.bg/svyat/krasiva-mayka-na-dve-detsa-sreshchna-mladezh-v-bar-i-sled-2-chasa-reshi-da-mu-dade-bbreka-si-snimki_news630111.html", "text": "36-годишна майка на две деца от Минесота, САЩ, преобърна живота на напълно непознато болно момче, с което се запознала в бара и изобщо не съжалява за постъпката си.   След като се запознала с младия мъж, Кристин Дей забелязала, че на ръката си има порт за диализа. Двамата се заговорили и непознатият признал, че от 2 години е болен. Бъбреците му отказвали, а чакащите за трансплантация били прекалено много. Няколко часа след запознанството им в ума на Кристин се зародила много благородна и рискована идея. Тя решила да се лиши от бъбрека си, за да спаси живота на новия си приятел, съобщава „Дейли мейл”.     „Това беше направо откачено. Стояхме си в бара. Именно така се случи всичко. Оказвахме се на точното място в точното време”, разказва Кристин.     36-годишната жена решила първо да си направи всички тестове за съвместимост, а след това да сподели щурата си идея с новия си приятел. Когато всички изследвания приключили, Кристин разкрила пред него какво е замислила. Младежът бил като шокиран. Той й напомнил, че има семейство, за което да се грижи, но сърцето на младата майка не й давало да постъпи по друг начин.     \"Честно казано, не се страхувах от операцията. Чувствах се добре информирана и бях уверена в решението си”, казва още тя.  Половин година след първата им среща двамата се озовали в болницата, където им направили решаващите операции.  Животът на младото момче бил спасен.  Първата седмица след хирургичната интервенция Кристин сериозно се помъчила, но не крие, че е много доволна от решението, което е взела.  „Щастлива съм, че с него всичко е наред. Той си върна живота. И това е доста готина сделка”, споделя Дей. Превод: БЛИЦ    ", "date": "2018.10.03", "title": "Красива майка на две деца срещна младеж в бар и след 2 часа реши да му даде бъбрека си (СНИМКИ)"}
{"url": "https://www.blitz.bg/svyat/uzhasyavashcha-smrt-na-obichan-ot-blgarskite-turisti-kanarski-ostrov_news630590.html", "text": "Излетът на чешка туристка на обичаният и от българите туристически остров Тенерифе завърши трагично. 54-годишна туристка от Чехия тръгнала по известната пътека El Batán do Punta del Hidalgo.   Три километра преди целта си настъпила трагедията и жената се сринала в пропаст.  Туристката паднала от 15-метрова височина и претърпяла сериозни наранявания.  Наложило се да бъде извозена с хеликоптер до летището La Lagune, където я чакала линейка.  За съжаление жената получила инфаркт точно в момента, в който спасителните екипи от хеликоптера я предавали на лекарите от линейката.   Туристката починала малко, след като била откарана в болница.  Превод БЛИЦ    ", "date": "2018.10.03", "title": "Ужасяваща смърт на обичан от българските туристи канарски остров"}
{"url": "https://www.blitz.bg/svyat/loshi-novini-za-migrantite-v-grtsiya_news630592.html", "text": "Миграционният натиск на гръцко-българската граница е пет пъти по-висок в сравнение с миналата година. Това отчитат от „Гранична полиция”.   Данните бяха предоставени, след като миналата седмица при операция бяха задържани двама каналджии и 36 нелегални мигранти на територията на Хасковска област. Те са открити натъпкани в два леки автомобила. За първите девет месеца на годината са задържани близо 230 нелегални бежанци, влезли от Гърция. В същото време броят на недопуснатите през границата ни е над 2000, което е 5 пъти повече, отколкото през 2017 г.", "date": "2018.10.03", "title": "Лоши новини за мигрантите в Гърция"}
{"url": "https://www.blitz.bg/svyat/16-godishen-uchenik-ot-turtsiya-tseluna-suchenichka-no-sled-tova-se-sluchi-neshcho-koeto-preobrna-zhivota-mu_news630593.html", "text": "Съд в Анталия е осъдил на 4 години и шест месеца затвор 16-годишен турски ученик заради това, че е целунал 13-годишно момиче в училище, съобщава в.\"Хюриет дейли нюз\".В доклад на експерт за ученика с инициали А.К. е подчертано, че той е предприел това действие, воден от тинейджърски импулс, но прокурорът и съдията не взеха това под внимание.  След процеса А.К. получи наказание по обвинение в сексуално посегателство, е посочила адвокат Севджан Айдън Узун пред в.\"Хюриет\" на 28 септември, когато е произнесена присъдата.  Случаят засяга 16-годишния ученик А.К. и 13-годишната ученичка с иницали С.Йо., които са се прегръщали и целували на територията на училището. Невръстната свалка стига до правосъдието, след като съученик на 13-годишното момиче направил видеозапис, на която се вижда как А.К. и С.Йо. се целуват, и го е споделил с приятели.  Когато представителите на училищното ръководство видели видеозаписа, в наказателен съд в Анталия е заведено дело и срещу ученика, направил видеопзаписа по обвинение в \"използване на деца за заснемане на неприлични кадри\", а срещу А.К. - по обвинение в \"сексуално посегателство\".  В делото са замесени и други четири деца, на които е бил изпратен видеозаписът. Те са били изправени пред съда по обвинение в \"споделяне на неприлични кадри, в които са били използвани деца\". Съдът в Анталия е оправдал петима от подсъдимите, включитено ученика, направил видеозаписа, като е наложил присъда от 4 години и половина затвор на 16-годишното момче А.К. ", "date": "2018.10.03", "title": "16-годишен ученик от Турция целуна съученичка, но след това се случи нещо, което преобърна живота му"}
{"url": "https://www.blitz.bg/ikonomika/nay-noviyat-ruski-miliarder-v-dolari-vrti-nay-vredniyat-biznes_news630594.html", "text": "Основателят на веригата магазини за алкохол \"Червено и бяло\" Сергей Студеников влезе в списъка на най-богатите мъже - милиардери в долари, съобщава Блумбърг, позовавайки се на рейтинга на Bloomberg Billionaires Index.  По данни на InfoLine, печалбата на веригата за 2017 година се е увеличила с 48% в сравнение с миналата година и вече е достигнала 215 милиарда рубли.   Тази година се очаква веригата \"Червено и бяло\" да влезе в петте руски търговски мреги по обем на печалбите.  \"Миналата година те надминаха \"О`Кей\", тази само за първото полугодие вече са пред Metro Cash & Carry\", разкрива финансов експерт.   Според него в момента мрежата от магазини за алкохол показва \"фантастично темпо\" по откриването на различни представителства.   Само за половин година мрежата е открила 1,2 хиляди търговски точки и вече може да постави рекорд по нови магазини.  Кариерата на Сергей Студеников започва през 1990 година, когато основава компанията \"SPS-Холдинг\", занимаваща се с дистрибуторствон а алкохол и тютюневи изделия. През 2006 година предприемачът открива първия си магазин \"Червено и ляро\". В момента той има 6, 5 обекта, разположени в 56 региона в Русия.    ", "date": "2018.10.03", "title": "Най-новият руски милиардер в долари върти най-вредният бизнес"}
{"url": "https://www.blitz.bg/obshtestvo/vrchikha-zlaten-skunks-i-na-dzhudi-khalvadzhiyan-predoverikh-se-prizna-toy_news630575.html", "text": "Продуцентът на „Господари на ефира“ Джуди Халваджиян получи „Златен скункс“, заради случая с репортера на предаването Димитър Върбанов. С приемането на статуетката Джуди Халваджиян поема своята отговорност за разразилия се в последните дни скандал, доказвайки на практика един от принципите на „Господари на ефирa“ - безпристрастност и обективност във всяка ситуация.  \"Екипът на \"Господари на ефира\" реши единодушно, че ти също трябва да понесеш отговорност за цялата тази ситуация, в която попадна предаването, а именно - тоталното преиграване на Митко Върбанов след като приключва репортажа извън склада\", заяви Боби Ваклинов при връчване на скункса.   \"Екипът е абсолютно прав, отговорност се поема не само за хубавите неща, но и за лошите. Като продуцент съм длъжен да поема отговорността. Винаги съм се ядосвал на това, че когато има някакъв проблем или казус в държавата, никога няма отговорен за нищо. Затова смятам, че в тази ситуация това е абсолютно заслужено\", коментира Джуди Халваджиян.   Той призна, че до скандала с преиграването на Димитър Върбанов се е стигнало, защото се е предоверил. \"Предоверих се, може ли 12 години да работиш с някого и да не му се довериш? Ако имах най-малкия знак в годините, че той може да допусне такава глупост, щях много отдавна да съм взел мерки.   На въпрос защо е уволнен само Димитър Върбанов, но не и операторът му, Джуди Халваджиян отговори така: \"Той няма как да бъде уволнен, защото никога не е бил назначаван. Ние работим с регионалните репортери, те имат фирма и по този начин цялата отговорност за операторите носят те.\"  \"И нашият сайт се подведе\", призна още Джуди Халваджиян: \"Това беше вечерта в сряда, но освен информационният поток, който заблуди сайта и самият Митко заблуди нас самите, както и сайта, защото той се включи в новините от болницата и за нас тази информация беше достоверна. На другия ден коригирахме и гръмките заглавия в сайта.\"  \"Мисля, че в годините търсене на справедливост сме спечелили доста врагове, на които сега им е паднало да се развихрят, което ни кара да мислим как трябва да внимаваме с всяко нещо, което правим\", призна още Джуди Халваджиян.    ", "date": "2018.10.03", "title": "Връчиха \"Златен скункс\" и на Джуди Халваджиян! Предоверих се, призна той"}
{"url": "https://www.blitz.bg/layfstayl/prva-goreshcha-stsena-vv-vip-bradr-shche-se-zaformi-li-nova-dvoyka-snimka_news630582.html", "text": "Първата по-гореща сцена във ВИП брадър вече е факт. Звездите, които издадоха, че между тях прехвърчат искри, са моделката Розмари и Ричард. Двамата флиртуват от дни, но този път стигнаха по-далече.Двамата бяха хванати от камерите на ВИП брадър в нощното издание на риалити формата, когато той се излъчва директно.   Легнали един до друг, те си шепнеха нежно и ясно си личеше, че са на косъм да се нахвърлят един върху друг. Розмари се оглеждаше постоянно дали някой не ги забелязва и криеше свенливо лицето си със завивката.   Ричард се смееше доволно и говореше в ухото на красавицата. Двамата бяха свалили дори микрофоните си, което не остана скрито от Биг брадър и последва санкция - орязване на бюджета с десет процента.  ", "date": "2018.10.03", "title": "Първа гореща сцена във ВИП брадър! Ще се заформи ли нова двойка? (СНИМКА)"}
{"url": "https://www.blitz.bg/layfstayl/nay-mladata-miliarderka-v-sveta-obleche-miniatyuren-banski-i-nazhezhi-fenovete-si-s-tezi-smeli-snimki_news630591.html", "text": "Американската моделка и звезда в риалити шоу Кайли Дженър показа на феновете си нови, смели кадри. Сестрата на Ким Кардашиян ги публикува на страницата си в Инстаграм.    На снимките 21-годишната красавица, която минава за най-младата милиардерка и неотдавна роди дъщеричка, позира в миниатюрен бански.  Ако се съди по фотографиите, пищната Кайли въобще не се притеснява от нестандартната си фигура и умее да подчертае достойнствата си.   На новите снимки Кайли позира и с дъщеричката си. Превод БЛИЦ    ", "date": "2018.10.03", "title": "Най-младата милиардерка в света облече миниатюрен бански и нажежи феновете си с тези смели СНИМКИ"}
{"url": "https://www.blitz.bg/layfstayl/izvestnite-rozhdenitsi-na-3-oktomvri_news630607.html", "text": "  Днес повод за празнуване и почерпка имат:    У нас:  Проф. д-р Вихра Миланова , началник на Клиниката по психиатрия в Александровска болница и национален консултант по психиатрия Владимир Николов , бивш волейболист и капитан на националния ни отбор, президент и треньор на волейболния “Левски” Евгения Алексиева,  депутат от ГЕРБ в 44-ото НС Иоанис Партениотис , вицепрезидент на КТ “Подкрепа” Кирчо Карагьозов,  бивш депутат от БСП Константин (Косьо) Марков , музикант Д-р Станимира Кодинова , началник отделение по урология в УМБАЛ „Пълмед“ Цветан Марангозов , писател и драматург    По света:  Ашли Симпсън , американска певица и актриса, по-малка сестра е на Джесика Симпсън Гуен Стефани , американска певица, текстописец, модна дизайнерка и актриса, известна е като съоснователка и вокалистка на ска групата „Ноу Даут“ и с успешната си солова кариера Златан Ибрахимович , шведски футболист, един от най-добрите и един от най-добрите футболисти от своето поколение, капитан на шведския национален отбор (2010 – 2016), в момента играч на Лос Анджелис Галакси Карло Албан , еквадорски актьор, известен с ролята на Карло от сериала „Улица Сезам“ и в тв филма „Елмо спасява Коледа“ Кевин Ричардсън , американски певец, автор на песни, актьор и модел, известен най-вече като член на от момчешката група \"Бекстрийт бойс\" Клайв Оуен , британски актьор, носител на наградите Златен глобус и БАФТА за най-добра поддържаща мъжка роля в „Отблизо“ Клаудио Писаро , перуански футболист, национал, нападател играл с екипите на  Вердер Бремен, ФК Кьолн, Челси, Байерн Мюнхен Лина Хеди , английска актриса от Бермудските острови. Известни филми с  нейно участие са „Остатъците от деня“, „Онегин“, „Братя Грим“, „300“, „300: Възходът на една империя“, сериалите „Терминатор: Хрониките на Сара Конър“, „Игра на тронове“ и др. Линдзи Келк , английска писателка на бестселъри в жанра хумористичен любовен роман – чиклит, позната у нас с. „Нещо неприлично скъпо!“ и романите от серията Серията „Аз обичам...“ Томи Лий , американски музикант, известен като барабанист на американската хеви метъл група Мотли Крю Чарлс Дюк , бивш американски астронавт, пилот на лунния модул на Аполо 16    ", "date": "2018.10.03", "title": "Известните рожденици на 3 октомври"}
{"url": "https://www.blitz.bg/obshtestvo/ocharovatelnata-evgeniya-egova-obyavi-za-kakvo-tryabva-da-bdem-podgotveni-dnes_news630544.html", "text": "Атмосферното налягане ще е малко по-високо от средното за месеца. През нощта имаше променлива облачност, по-значителна над Южна България, но само на изолирани места там имаше слаби и краткотрайни превалявания.  В сутрешните часове  на места в котловините на Западна България и в югоизточните райони има условия за образуване на ниска облачност или мъгла. Ще духа слаб в Дунавската равнина и Източна България до умерен вятър от запад-северозапад. Минималните температури ще са между 8° и 13°, максималните ще са предимно между 20° и 25°. Това съобщи дежурният синоптик от НИМХ Евгения Егова, цитирана от Фокус. Над Черноморието  ще има променлива облачност, по-значителна по южното крайбрежие, но вероятността за валежи е много малка. Ще духа слаб до умерен вятър от запад-северозапад. Максималните температури ще са 20-22°. Температурата на морската вода е 19-21°. Вълнението на морето ще е 1-2 бала. Над планините  ще има променлива облачност, по-значителна над масивите в Южна България, но само на отделни места ще превали слабо. Ще духа умерен до силен, по най-високите части временно бурен вятър от запад-северозапад. Максималната температура на височина 1200 метра ще е около 16°, на 2000 метра – около 10°. В четвъртък  ще има променлива облачност, на отделни места в Рило-Родопската област е възможно слабо и за кратко да превали. Ще духа слаб до умерен вятър от запад-северозапад и дневните температури слабо ще се понижат, минималните ще останат без съществена промяна.  В петък и събота  ще преобладава слънчево време. По-значителни увеличения на облачността ще има над Източна България, но вероятността за валежи е малка. Вятърът ще се ориентира от изток-югоизток, ще бъде слаб до умерен, в Югозападна България ще е почти тихо. Сутрешните температури ще се понижат, дневните ще останат предимно между 18° и 23°.    ", "date": "2018.10.03", "title": "Очарователната Евгения Егова обяви за какво трябва да бъдем подготвени днес!"}
{"url": "https://www.blitz.bg/layfstayl/za-damite/poglezete-semeystvoto-s-tsarska-zakuska-po-meksikanski_news630245.html", "text": "Омръзнало ви е от традиционните омлети и ви се хапва нещо по различно на закуска? Тази рецепта е точно за вас! Днес ще ви потопим в света на мексиканската кухня!  Предлагаме ви една бърза закуска с пушеко филенце с уникална хрупкава коричка. Приготвянето й няма да ви отнеме много време, а резултатът ще накара всички да си оближат пръстите!   ", "date": "2018.10.03", "title": "Поглезете семейството с царска закуска по мексикански"}
{"url": "https://www.blitz.bg/svyat/trus-v-eliseyskiya-dvorets-makron-ostana-bez-nay-silniya-si-ministr_news630603.html", "text": "Френският министър на вътрешните работи Жерар Коломб подаде оставка, предава AFP. Френският президент Еманюел Макрон прие оставката на вътрешния министър, се казва в изявление на Елисейския дворец.   Жерар Коломб, който беше смятан за един от най-силните защитници на Макрон, бе обявил преди две седмици, че възнамерява да се оттегли през следващата година, но се изправи пред нарастващ натиск и направи първоначален опит да подаде оставка в понеделник, само за да бъде отхвърлена от президента.  \"Президентът \"прие оставката на Жерар Коломб и поиска министър-председателят да го замества до обявяването на наследник на поста му\", се казва в изявлението.  Коломб преди това обяви, че планира да се кандидатира за предишния си пост като кмет на град Лион. Той каза, че ще остане министър до изборите за Европейски парламент през май, но се оказа под натиск да се оттегли незабавно, тъй като критиците се оплакаха, че приоритетите му вече са насочени към кампанията. ", "date": "2018.10.03", "title": "Трус в Елисейския дворец: Макрон остана без най-силния си министър"}
{"url": "https://www.blitz.bg/svyat/nasa-preduprezhdava-zloveshch-asteroid-priblizhava-zemyata-snimki_news630584.html", "text": "Астероидът 2015 TB145, който външно наподобява човешки череп, ще се приближи към Земята на 11 ноември. За това пише Live Science.  Астероидът ще премине на разстояние от 38 милиона километра от планетата ни - това е почти 25% от дистанцията между Земята и Слънцето.  Учените за първи път обърнаха внимание на астероида през есента на 2015 година, когато той премина покрай Земята на 31 октомври. Тогава те го нарекоха \"Астероидът Хелоуин\" астероид\" заради приликата му с череп.  Небесното тяло се приближи до Земята на разстояние от 486 хиляди километра и така експертите можаха да направят няколко снимки, на които се забелязва ужасяващата прилика на астероида с череп.  Друга интересна подробност е, че обектът, според сътрудници на НАСА, е всъщност мъртва комета.  Изследователите не изключват, че \"Астероидът Хелоуин\" може да е изгубил формата си на череп поради различни влияния. Очаква се следващият път 2015 TB145 да се приближи до Земята около 2082 година. Превод БЛИЦ    ", "date": "2018.10.03", "title": "НАСА предупреждава: Зловещ астероид приближава Земята! (СНИМКИ)"}
{"url": "https://www.blitz.bg/lyubopitno/video-na-denya-trik-s-khartieno-samoletche-obrka-internet-potrebitelite-po-sveta_news630580.html", "text": "Малко момченце по вълшебен начин кара книжно самолетче да лети само. Видео с неговото изпълнение обиколи социалните мрежи.   Само за денонощие кадрите събраха над 18 хиляди лайка и повече от 200 коментари.  На записите се вижда как детето с помощта на червен картон кара самолетчето да се движи и да остане във въздуха.     Не по-малко забавни от видеото са и самите коментари на потребителите:  - Просто самолетчето се бои от червения цвят като биковете.  - Това е мит, те не се боят от червения цвят. Самолетчетата дори не познават цветовете.  - Самолетът - това е американската мечта. Картонът - капитализъмът, а детето - американските хора, пише друг потребител.  За щастие сред коментарите има и такива, дадени от хора, които разбират от физика, те също се опитват да разяснят тайната на фокуса:  - Горе долу разбирам как работи полето, но ме удивлява повече това колко бавно може момченцето да ходи и да държи в същото време картона и самолета в равновесие.  - По-високата скорост би заставила самолета да излети нагоре и по този начин да излезе от оптималния енергиен поток и да промени траекторията си, предполага друг потребител.  Превод БЛИЦ    ", "date": "2018.10.03", "title": "ВИДЕО на деня: Трик с хартиено самолетче обърка интернет потребителите по света"}
{"url": "https://www.blitz.bg/svyat/adt-v-indoneziya-nyama-kray-prvo-zemetresenie-posle-tsunami-a-sega-i-vulkan_news630605.html", "text": "На остров индонезийския остров Сулавеси е изригнал вулкан, предава японската агенция Kyodo. Изригването на вулкана е станало на остров Сулавеси в Индонезия, който пострада от силно земетресение и цунами.   Според агенцията стълбът от пепел от един от вулканите, намиращи се на острова, достига височина от 4 километра. Земетресение с магнитуд 7.4 се разтърси провинция Централен Сулавеси на 28 септември, в продължение на близо два дни са регистрирани около 170 вторични труса.  Силният трус е предизвикал цунами, височината на вълните беше от 3-5 м. Според последните данни, в резултат земетресението и последвалото цунами са загинали 1234, около сто души още се издирва и стотици са ранени. В резултат на земетресението над 60 000 местни жители бяха принудени да напуснат домовете си. ", "date": "2018.10.03", "title": "Адът в Индонезия няма край! Първо земетресение, после цунами, а сега и вулкан"}
{"url": "https://www.blitz.bg/layfstayl/za-damite/14-godishno-momiche-si-kupi-stara-karavana-a-sega-vsichki-se-vzkhishchavat-na-tova-koeto-e-napravila-ot-neya-s-dvete-si-rtse_news630455.html", "text": "Главната героиня на днешната ни история е младата американка Ели. Със собствените си ръце 14-годишното момиче успява да сбъдне мечтата на живота си и да стане пример за много хора по света.    От малка тя мечтае за местенце, където да покани всичките си приятелки. Един ден попада на обява, в която се продава стара каравана за 200 долара.    Ели събира всичките си спестявания, купува караваната и решава да я преобрази със собствените си ръце.     През летните ваканции работи неуморно, за да създаде уединено и уютно място за себе си и своите приятелки.  ", "date": "2018.10.03", "title": "14-годишно момиче си купи стара каравана, а сега всички се възхищават на това, което е направила от нея с двете си ръце!"}
{"url": "https://www.blitz.bg/svyat/i-trmp-poluchi-pismo-s-ritsin_news630609.html", "text": "Писмо с рицин е засечено и за американския президент Доналд Тръмп. Това съобщи Си Ен Ен.  Телевизията разкрива, че новината за писмото с рицин за Тръмп идва след тази за  .  Не се разкрива кой е подателят на писмата.    ", "date": "2018.10.03", "title": "И Тръмп получи писмо с рицин"}
{"url": "https://www.blitz.bg/layfstayl/shoubiznes/sled-igrichkata-na-gospodarka-i-sluga-shche-ima-li-neshcho-po-taka-sred-skukata-v-kshchata-na-vip-bradr_news630719.html", "text": "Седмичната мисия „Утопия“ тече по мед и масло за новите господарки на Къщата. Дамите се радват на мъжкото внимание и някои от тях бързо привикват с това положение.  Мисията обаче ще постави Розмари в позиция, с която тя не е свикнала, а именно да разполага с прислужник, който да върши както домакинската работа, така и да се грижи за изрядния й външен вид.  Ричард, по-известен като „ОфРозмари“ и „Розмарин“ , също трудно приема положението си на слуга. За младия мъж се оказва нелека задача да обгрижва господарката си.   Какво в поведението и на двамата, кой дразни другия и как се справят със задачата останалите двойки, ще разберем довечера в 21:00 часа.  В LIVE епизода довечера ще станат ясни и номинираните за изгонване Съквартиранти. Ще видим техните лични избори и обосновки кой и поради какви причини смятат, че трябва да напусне Къщата.  Последният Съквартирант, който се сбогува с тях, беше Диона. Тя заяви, че се радва, че е излязла и даде щита на Ричард, който няма да може да бъде номиниран довечера. ", "date": "2018.10.03", "title": "След игричката на господарка и слуга ще има ли нещо по-така сред скуката в Къщата на \"ВИП Брадър\"!"}
{"url": "https://www.blitz.bg/lyubopitno/nauka-i-tekhnologii/instagram-se-srina-totalno-izpishchyakha-i-blgarskite-potrebiteli_news630664.html", "text": "Социалната мрежа Инстаграм спря да работи., хиляди потребители не могат да влязат в профилите си и да разгледат снимките си.     При влизане в профилите, вместо с поздрав, потребителите са посрещнати с надпис „неуспешно обновяване на информационния поток“. Това се случва не само с мобилната версия, но и с уеб версията на Инстаграм.        При всеки опит да се отвори нова страница се появява съобщението “5xx Server Error”.           Сривът засяга предимно хората в Европа, Австралия и западния бряг на САЩ, според проследяващия сайт “Down Detector”. Но това вероятно е така, защото в Калифорния, където е базиран Инстаграм, в момента е нощ, пише „Индипендънт“.    ", "date": "2018.10.03", "title": "Инстаграм се срина тотално! Изпищяха и българските потребители"}
{"url": "https://www.blitz.bg/layfstayl/za-damite/poslednite-snimki-na-viktoriya-bekm-izdavat-semeyna-tayna-tvrdi-ekspert-po-ezika-na-tyaloto_news630463.html", "text": "Почивките на семейство Бекъм сякаш нямат край. Веднъж постват щастливи снимки от Черна гора, след това внезапно се озовават на остров Бали, а после папараци ги улавят на яхта във Франция в компанията на Елтън Джон - кръстникът на Бруклин.    На кадрите децата, както винаги, са усмихнати и се забавляват, а Виктория и Дейвид изглеждат по-щастливи от всякога. Новите кадри са напълно противоположни на тези от месец юли, на които Виктория се опитва да прегърне съпруга си, гледа го мило, но той сякаш не отговаря на сигналите й и се дърпа. Подобно напрежение се усещаше и на още няколко снимки на звездната двойка. По време на кратката си почивка във Франция обаче съпрузите изглеждат отпуснати и омиротворени. Специалистите по езика на тялото веднага се захванаха за работа и започнаха да анализират последния снимков материал.", "date": "2018.10.03", "title": "Последните СНИМКИ на Виктория Бекъм издават семейна тайна, твърди експерт по езика на тялото"}
{"url": "https://www.blitz.bg/layfstayl/svetski/probiv-arabskiyat-eskuayr-pusna-na-koritsa-nay-seksapilnata-zhena-v-sveta-snimki_news630672.html", "text": "Британската певица Рита Ора е първата жена, която ще изгрее на корицата на първото издание на списание „Ескуайър“ за Близкия изток. Специално за изданието, чийто офис се намира в Обединените арабски емирства, звездата позира за провокативни снимки с изкусително черно деколте.    Рита Ора приела да участва във фотосесията за октомврийския брой на “Esquire Middle East”, съобщиха от списанието на профила си в Инстаграм.     „С гордост можем да кажем, че Рита Ора е първата жена, която Esquire Middle East снима за своята корица“, обясниха оттам.      За корицата редакторите избрали нейна снимка в строг костюм, а по-пикантните фотоси читателите ще могат да видят на вътрешните страници на мъжката библия, когато си я закупят.     Самата Рита сподели кадри от фотосесията и благодари на редакторите на списанието.     Превод и редакция: БЛИЦ   ", "date": "2018.10.03", "title": "Пробив! Арабският „Ескуайър“ пусна на корица най-сексапилната жена в света (СНИМКИ)"}
{"url": "https://www.blitz.bg/svyat/london-priema-nova-sistema-za-migratsiya-sled-brekzit-nay-oshcheteni-shche-sa_news630579.html", "text": "След излизането от Евросъюза приоритет във Великобритания ще имат висококвалифицираните имигранти, независимо от коя страна идват.Премиерът Тереза Мей обяви, че новата система ще бъде базирана на квалификациите на работниците, а не на произхода им. Тя ще привлича точно тези професионалисти, които са необходими на икономиката   Така ще бъде съкратен броят на нискоквалифицираните чужденци, а  имиграцията ще бъде намалена до устойчиви равнища, обясни Мей.  В същото време председателят на Европейската комисия Жан-Клод Юнкер предупреди, че преговорите с Великобритания са трудни. \"Понякога имам усещането, че ние напускаме Великобритания, но всъщност е точно обратното\", заяви той. Според него британското общество никога не е било информирано за последиците от Brexit.  Юнкер допълни, че Brexit е въпрос от историята, а той иска да се занимава с бъдещето на останалите в Европейския съюз 27 държави.   ", "date": "2018.10.03", "title": "Лондон приема нова система за миграция след Брекзит, най-ощетени ще са..."}
{"url": "https://www.blitz.bg/ikonomika/kitaytsi-kupikha-gorenje-i-candy_news630581.html", "text": "Китай настъпва на европейския пазар, купувайки две компании, производители на домакински електроуреди. Първо през май китайският производител на техника Hisense започна изкупуването на акциите на словенската “Горение” и вече държи 95,42% от тях. За това е платила по 12 евро на акция, като така е оценила “Горение” на 293 млн. евро.   Преди две седмици китайците получиха разрешение да придобият и останалия дял от компанията. Преди това основни акционери в нея бяха словенското правителство и японската “Панасоник”.  Новото ръководство е решило от началото на 2019 г. да премести производството на хладилници на “Горение” в Сърбия, близо до Белград. Hisense вече разполага с производствени мощности в цял свят, включително в Европа. Тя е сред най-големите производители на телевизори и домакински уреди и има повече от 75 хил. служители. Приходите ѝ са над 4 млрд. долара, а миналата година придоби и телевизионния бизнес на “Тошиба”. В петък друг китайски електрогигант - Haier, обяви, че ще придобие 100% от италианската фирма за електроуреди “Канди” за 475 млн. евро. Това е семейна компания, която произвежда перални машини и хладилници. Сделката включва и марката Hoover, която е най-известна с прахосмукачките си и е закупена от “Канди” през 1995 г. Китайската Haier има 85 хил. служители, които произвеждат климатици, мобилни телефони, компютри, перални машини, хлад", "date": "2018.10.03", "title": "Китайци купиха „Gorenje” и „Candy”"}
{"url": "https://www.blitz.bg/stsena/nyakogashnata-krasavitsa-keyt-mos-vtreshchi-vsichki-s-mnogo-tselulit-i-uvisnali-tsitsi-snimki-18_news630674.html", "text": "44-годишната известна моделка Кейт Мос успя да шокира всички с външния си вид. Тя бе изловена от папараци на яхта в Сен Тропе, където е на почивка с 31-годишния й приятел милионерът Николай фон Бисмарк.    От някога красивата жена сега няма и помен, става ясно от снимките. Мост всячески се опитва от известно време да си възвърне бившата красота и заради нея изостави скандалния си начин на живот – отказва алкохол и дрога. Но тялото на 44-годишния бивш модел си спомня всичките й лоши навици.   Русокосата моделка бе избрала доста неподходящ бански от две части, който подчертаваше всичките й недостатъци.   От фотосите ясно се вижда, че Мос не само е качила доста излишни килограми, ами е и с увиснала кожа и доста неприятен целулит. Гърдите, корема и дупето й определено са в шокиращ вид и нямат нищо общо с вида на моделка.  Кийт и милионерът Николай фон Бисмарк са заедно от няколко години, а през това време многократно се разделяха. Подобно на моделката и Николай страдаше в миналото от наркотични и алкохолни наркомании, но след лечение в клиника вече е чист.   Мос също се оказа от вредните си навици, но така и не изостави пушенето. Според близки до звездата тя е започва да практикува йога гимнастика и да спазва диета, за да възвърне предишния си блясък. Превод и редакция: БЛИЦ    ", "date": "2018.10.03", "title": "Някогашната красавица Кейт Мос втрещи всички с много целулит и увиснали цици (СНИМКИ 18+)"}
{"url": "https://www.blitz.bg/intsidenti/katastrofi/koshmar-11-godishno-momiche-e-v-koma-sled-kato-beshe-pometeno-ot-dzhip_news630677.html", "text": "Джип блъсна 11-годишно момиче във врачанското село Търнак. Инцидентът станал около 20.00 ч. във вторник вечер, съобщава Нова тв.  Детето е настанено в болницата в Плевен. Изпаднало е в кома.  Близките казаха, че е с тежки наранявания по главата и гръдния кош.  Шофьорът на джипа със софийска регистрация е задържан за 24 часа. ", "date": "2018.10.03", "title": "Кошмар! 11-годишно момиче е в кома, след като беше пометено от джип!"}
{"url": "https://www.blitz.bg/obshtestvo/regioni/prvo-v-blits-khyunday-v-plamtsi-na-trakiya-semeystvo-v-panika-i-uzhas_news630754.html", "text": "Преди минути е получен сигнал в полицията в Пазарджик, че в района на автомагистрала Тракия, на 100-я километър се е самозапалил лек автомобил „Хюндай“с бургаска регистрация.   В него са пътували мъж и жена. За щастие те са успели да излязат и не са пострадали. Вероятната причина е техническа неизправност на автомобила.  На място са изпратени екипи на полицията и на пожарната. Движението по автомагистралата се извършва само в една лента по посока за Пловдив.  Кристина ИВАНОВА, БЛИЦ  ", "date": "2018.10.03", "title": "Първо в БЛИЦ: Хюндай в пламъци на „Тракия“, семейство в паника и ужас"}
{"url": "https://www.blitz.bg/obshtestvo/regioni/izvnredno-v-blits-smrazyavashcho-krvta-video-pokazva-ogneniya-ad-na-trakiya-gledkata-e-strashna-snimka_news630760.html", "text": "Читател на БЛИЦ изпрати снимка от огнения  Автомобил \"Хюндай\" е пламнал на скоростната отсечка, а огнеборци са пристигнали да гасят пожара.  Инцидентът е станал в района на Пазарджик около 100-ия километър на аутобана.    В колата са пътували мъж и жена, които за щастие не са пострадали. Вероятната причина за инцидента е техническа неизправност. Движението по автомагистралата се извършва само в една лента по посока за Пловдив.       ", "date": "2018.10.03", "title": "Извънредно в БЛИЦ! Смразяващо кръвта ВИДЕО показва огнения ад на \"Тракия\", гледката е страшна! (СНИМКА)"}
{"url": "https://www.blitz.bg/intsidenti/katastrofi/signal-do-blits-tezhko-mele-v-stolichniya-kvartal-poduyane-kola-padna-v-perlovska-reka-sled-zasechka-ot-drug-avtomobil_news630762.html", "text": "Тежък инцидент се е случил в столичния квартал \"Подуяне\", сигнализираха за БЛИЦ очевидци.  По думите им кола е засякла друг автомобил, който е паднал в река Перловска. Катастрофата е станала на булевардите \"Владимир Вазов\" и \"Васил Кънчев\", в близост да стадион \"Георги Аспарухов\".  На място има полиция, пожарна, линейка, които вадят шофьора от реката.  По първоначални данни той не е сериозно пострадал.  На   БЛИЦ очаква новини, снимки и видео от своите читатели в цяла България и по света    ", "date": "2018.10.03", "title": "Сигнал до БЛИЦ! Тежко меле в столичния квартал \"Подуяне\", кола падна в Перловска река след засечка от друг автомобил"}
{"url": "https://www.blitz.bg/zdrave/zdravni-novini/90-ot-khorata-si-meryat-krvnoto-nepravilno-koi-sa-greshkite-i-kak-da-gi-izbegnem_news630562.html", "text": "Измерването на кръвното налягане е нужно на всички хора, включително и здравите. Промените в кръвното не се усещат от всички хора. Затова то трябва да бъде мерено редовно.  Ето защо във всеки дом заедно с аптечката трябва да има и тонометър. Той е особено актуален за възрастните хора, хипертониците и бременните.   Ако ви боли главата, имате световъртеж или шум в ушите, усещате обща слабост, трябва да помислите за здравословното си състояние. Всички тези симптоми са директно предупреждение, че трябва да следите за кръвното си налягане и да го измервате редовно.   с 1/3 нараства рискът от сърдечно-съдови болести;  2 пъти се увеличава рискът от смъртност.  в 7 пъти увеличава риска от инсулт;  4 пъти появата на исхемична болест на сърцето;  2 пъти по-често възникват проблеми с кръвоносните съдове в краката  ", "date": "2018.10.03", "title": "90% от хората си мерят кръвното неправилно. Кои са грешките и как да ги избегнем"}
{"url": "https://www.blitz.bg/obshtestvo/vse-vi-se-spi-mozhe-da-imate-nyakoy-ot-tezi-7-problema_news630737.html", "text": "Качественият нощен сън категорично е много важен за здравето и общия тонус на човек, но и прекаляването със съня може да се окаже вредно за здравето. Усещате, че напоследък все ви се спи и все сте уморени, а преди не е било така. Съмнявате се, че има нещо необичайно в това ваше състояние. В такъв случай трябва да си обърнете внимание, защото може да се окаже, че имате здравословен проблем, в който се крие причината.Може да нямате други симптоми за дадена болест, но перманентната сънливост определено е нещо, което не трябва да пренебрегвате.  За възрастните хора средната необходима продължителност на съня е от седем до девет часа. Ако спите повече от девет-десет часа на денонощие, добре е да се консултирате с лекар, който би могъл да открие корена на вашия проблем. Ето и какво може да е в основата на вашата сънливост, според експертите: 1. Нарколепсия Хората с нарколепсия се чувстват непрекъснато уморени и имат неконтролируемо желание да спят, дори и през деня. Нарколепсията е неврологично разстройство, при което има нестабилност в механизмите, които регулират съня. Смята се, че това се дължи на недостиг на невротрансмитер, наречен орексин (или хипокретин). 2. Анемия Ако напоследък все сте уморени, може да се окаже, че имате анемия. Състоянието се характеризира с това, че в кръвта ви няма достатъчно здрави червени кръвни клетки, което води до липса на кислород, който да се пренася в тялото ви. Това може да се дължи и на дефицит на желязо. Анемията е водеща причина за неконтролируема умора при жените. 3. Депресия Хората с депресия и други проблеми, свързани с психичното здраве, също могат да спят повече от това, което се смята за обичайно. Депресията не е медицински термин, но се отнася до използването на дрямка за избягване на нежелани чувства, като тъга или раздразнение. 4. Хипотиреоидизъм Проблемите с щитовидната жлеза, като например хипотиреоидизъм, също могат да бъдат виновни за това, че все се чувствате сънливи и уморени. Недостатъчната активност на щитовидната жлеза не само може да доведе до умора, но и до по-лош сън. Ако редовно не се чувствате отпочинали, въпреки че се наспивате добре, това може да ви подскаже да проверите щитовидната си жлеза. 5. Проблеми с имунната система Ако имунната ви система има спад, това може да е причина непрекъснато да ви се спи и то доста повече от обичайното. Когато човек е болен, тялото му се нуждае от повече енергия и здрав сън, за да може да се възстанови. Често пъти това може да доведе до усещане за слабост и умора, ако е така, е изключително важно да не се ограничавате от сън. Вярвате или не, почивката може да ви помогне да се преборите с болестта по-бързо. 6. Диабет Хората с диабет често изпитват смущения в съня, които могат да включват както затруднения със заспиването, така и прекалено дълго спане. Високата кръвна захар може да причини умора, което може да доведе до повишено желание за сън. 7. Сънна апнея Сънната апнея е нарушение на съня, което причинява прекъсване на дишането по време на сън, заради частично блокираните дихателни пътища. Това спиране на дишането се случва многократно през цялата нощ и така намалява качеството на съня ви, след което през целия ден се чувствате сънливи.", "date": "2018.10.03", "title": "Все ви се спи? Може да имате някой от тези 7 проблема"}
{"url": "https://www.blitz.bg/zdrave/5-napitki-koito-pomognat-pri-poduvane-na-korema_news630568.html", "text": "Подутият корема може да причини болка и дискомфорт. Повишеното образуване на газ в стомаха възниква в резултат на жизнената активност на бактериите в червата и също зависи храната и начина, по който тя се приготвя. Подуването може също да се дължи на поглъщането на въздух по време на хранене.    Имайте предвид, че някои продукти, причиняват образуването на газове. Такива например са бирата и газираните напитки. В допълнение, включването в менюто на бобови растения, продукти от хлебни изделия, зеленчуци, съдържащи груби влакна, като зеле, царевица, картофи, лук, може да повлияят неблагоприятно на работата на стомаха. Затова ви предлагаме няколко средства за справяне с дискомфорт в стомаха. Те са много прости, но ефективни. Опитайте тези 5 напитки, които могат да решат проблема.", "date": "2018.10.03", "title": "5 напитки, които помогнат при подуване на корема"}
{"url": "https://www.blitz.bg/zdrave/kak-da-zamrazim-pravilno-khranata-i-kolko-vreme-mozhe-da-iztrae-vv-frizera-bez-da-stane-opasna_news630569.html", "text": "Ако обичате да готвите вкъщи, то тогава неминуемо държите храна в хладилника или фризера. Дали защото искате да запазите продуктите за идните дни, или гозбите са ви били в повече, но най-сигурният начин, за да не се развалят бързо, е да ги пъхнете на студено.   Трябва обаче да се знае, че макар и замразени, те не са вечни. За да сте сигурни, че храната е питателна и вкусна, както преди замразяването, трябва да спазвате няколко основни правила. Храната трябва да бъде замразена в момента, когато тя е най-свежа. Имайте предвид, че някои храни не се замразяват добре, като яйца и картофи. Най-важното е да се внимава колко време прекарва хваната в хладилника, преди да загуби вкуса си или да стане неизползваема.", "date": "2018.10.03", "title": "Как да замразим правилно храната и колко време може да изтрае във фризера, без да стане опасна?"}
{"url": "https://www.blitz.bg/zdrave/ucheni-posochikha-nay-dobriya-esenen-zelenchuk-za-srtseto_news630638.html", "text": "Есента е тук. Сезонът, в който богатството на плодове и зеленчуци е най-голямо. Именно поради тази причина хората трябва да включат в диетата си все по-разнообразни продукти, за да засилят имунната си система и да се приготвят за сезона на настинките и грипа.   Освен това обаче специалистите посочват, че през есента един от зеленчуците има изключително благоприятно влияние върху хората със сърдечно-съдови заболявания.", "date": "2018.10.03", "title": "Учени посочиха най-добрия есенен зеленчук за сърцето"}
{"url": "https://www.blitz.bg/zdrave/kak-da-ne-se-miete-greshki-koito-razvalyat-kozhata-na-litseto-vi_news630635.html", "text": "Повечето хора, когато станат от сън, правят няколко неща по навик. Като едно от първите от тях е да измият лицето и очите си.   В повечето случаи това се свежда до измиване, изсушаване и вече сте готови. Въпреки това, по време на тази сутрешна процедура хората често правят типични грешки, които водят до влошаване на състоянието на кожата на лицето им. ", "date": "2018.10.03", "title": "Как да не се миете? Грешки, които развалят кожата на лицето ви"}
{"url": "https://www.blitz.bg/zdrave/zashcho-zbite-ponyakoga-stavat-zhlti-i-kak-da-si-pomognete_news630645.html", "text": "Докато знаменитостите и моделите могат да се радват на ярки бели зъби, усмивките на повечето обикновени хора изглеждат малко жълти.   Но това не трябва да ви притеснява. Много неща могат да се отразят на външния вид на зъбите и да им придаде жълтия оттенък. Повечето от причините за смяната на цвета на зъбите са разделени на две основни категории: външни и вътрешни.  Пожълтяването може да бъде предизвикано и от широк кръг от фактори: здраве, употреба на лекарства и неправилно почистване.", "date": "2018.10.03", "title": "Защо зъбите понякога стават жълти и как да си помогнете"}
{"url": "https://www.blitz.bg/zdrave/d-r-dora-pachova-predupredi-kakvo-uzhasno-neshcho-shche-ni-spokhodi-ako-ne-piem-dostatchno-voda_news630696.html", "text": "Д-р Дора Пачова е магистър по хомеопатична и фамилна терапия и консултиране на хора с увреждания. Притежава диплома от Европейския комитет по хомеопатия и атестация от Unio Homeopathica Belgica.   Специализирала е в Германия, Белгия, Гърция, Индия, Израел, Русия и др. Д-р Дора Пачова завършва медицина през 1987 г. В периода 1989-1992 г. практикува акупунктура, фитотерапия, ирисова диагностика и др.  Преподава в Школата по комплементарна медицина в Пловдив. От 1992 г. започва да изучава и практикува хомеопатия.  През последните 24 години работи като лекар хомеопат, а от 22 години е и преподавател в базисни и следдипломни курсове по хомеопатия.     ", "date": "2018.10.03", "title": "Д-р Дора Пачова предупреди какво ужасно нещо ще ни споходи, ако не пием достатъчно вода!"}
{"url": "https://www.blitz.bg/zdrave/eksperti-alarmirat-pazete-se-ot-tezi-dieti-mozhe-da-sa-pagubni-za-vas_news630698.html", "text": "Живеем в свят, в който изкуственото преобладава. Онова, което консумираме обаче дори когато спазваме здравословен хранителен режим, не винаги се оказва полезно за нас.   Освен че ни бърка в джоба, често ни бърка и в здравето!  Днес обръщаме специално внимание на модерните диети, защото нерядко вместо ефективни в дългосрочен план за нас, те се превръщат в голямо бреме.  Както се казва – не всичко, което ви обещават, има общо с реалността. Затова първо мислете, след това действайте!    ", "date": "2018.10.03", "title": "Експерти алармират: Пазете се от тези диети, може да са пагубни за вас!"}
{"url": "https://www.blitz.bg/obshtestvo/stolitsa/vietnamets-izbyaga-ot-granichna-politsiya-na-letishche-sofiya_news630782.html", "text": "Пореден инцидент със сигурността на Летище София. Виетнамец избяга от „Гранична полиция“. На 21 септември с полет от Дубай пристигат двама виетнамски граждани с редовни документи и валидни български визи, предаде Нова телевизия.  Мъжете обаче не са успели да обяснят целта на пътуването си.  Граничарите им отнемат паспортите и ги настаняват в специално помещение.  Два дни по късно - на 23 септември, единият от тях е избягал през незаключен служебен вход. Часове по-късно е задържан в столицата. От „Гранична полиция” обявиха, че са започнали проверка.", "date": "2018.10.03", "title": "Виетнамец избяга от „Гранична полиция“ на летище София"}
{"url": "https://www.blitz.bg/obshtestvo/regioni/stana-yasno-koga-shche-proraboti-tsentrt-za-khemodializa-vv-vidin_news630790.html", "text": "Центърът за хемодиализа във Видин ще работи в понеделник. Министерството на здравеопазването (МЗ) разпорединезабавна проверка в центъра.  В понеделник изгоря част от апаратурата за омекотяване на водата, очаква се тя да бъде оправена до седмица. Това обаче доведе до напрежение и страх сред пациентите да не останат без диализа.     След проверка в отделението зам.-министърът на здравеопазването Бойко Пенков съобщи, че болницата ще получи пари за закупуване на хемодиализни апарати, легла и водоочистваща система, съобщи Нова тв. ", "date": "2018.10.03", "title": "Стана ясно кога ще проработи центърът за хемодиализа във Видин"}
{"url": "https://www.blitz.bg/obshtestvo/skandal-v-kat-pten-politsay-s-grubo-otnoshenie-km-grazhdanin-video_news630792.html", "text": "Пътен полицай прояви грубо отношение към гражданин. До инцидента се стига след молба за издаване на шофьорска книжка, предава bTV.    Снимка: btvnovinite.bg  Преди няколко месеца Симеон Бойков се връща у нас от Канада, където е професионален шофьор. През август изкарва българска книжка с „C” категория. ДАИ го допуска до изпит за категория „C+Е”, необходима за управление на тир.      „Беше ми уважен стажът от Северна Америка. След успешното полагане на изпитите, отидох да си изкарам пластиката в КАТ”, посочи Бойков.    Снимка: btvnovinite.bg  Според закона, категория „C+Е” се придобива, само когато водачът има стаж не по-малко от година като водач в категория „C”. Бойков твърди, че отговаря на изискването, доказвайки стажа си зад волана в Канада.   Причината за отказа на Пътната полиция е дупка в законодателството, обяснява адвокат.  „Tези документи, които той е подготвил за пред България не означават абсолютно нищо. Вече при издаване на българската книжка, в закона няма допълнителни изисквания какви документи трябва да се представят”, заяви Атанас Константинов.  Снимка: btvnovinite.bg  Бойков заяви, че е разочарован, защото от МВР дори не му дали писмен документ с мотиви за отказа. Следва скандал. Тече вътрешна проверка в СДВР по сигнала за грубо отношение на униформен. А Пътната полиция е спазила закона, отказвайки книжка.    Снимка: btvnovinite.bg   „Канадските шофьорски книжки не са по Виенската конвенция, тоест те не се признават на територията на България”, заяви Белла Тасева, „Пътна полиция\"-СДВР.    Снимка: btvnovinite.bg   МВР предостави писмо, с което ден преди скандала в КАТ, уведомяват ДАИ, че изпитът за книжката на Бойков е в разрез със закона. От транспортното министерство съобщиха, че проверката по казуса е в ход.  ", "date": "2018.10.03", "title": "Скандал в КАТ - пътен полицай с грубо отношение към гражданин (ВИДЕО)"}
{"url": "https://www.blitz.bg/intsidenti/siriets-s-dzhip-zaseche-sofiyanets-s-zhena-i-bebe-v-kolata-i-mu-skochi-na-boy-no-mu-se-sluchi-sluchka-video_news630786.html", "text": "Свиреп бой е станал между шофьори след засичане на столично кръстовище във вторник. Жестоката юмручна свада се е разразила в квартал \"Света Троица\".   Според очевидци, след като джип е засякъл лек автомобил, в който пътували мъж, жена и малко бебе, двамата водачи започнали да се карат. Скандалът започнал водачът на джипа, който се нахвърлил върху другия шофьор.   Водачът на джипът е сириец с белгийски паспорт, а опонентът му е българин на 24 години.  Ден след екшъна 24-годишния водач проговори за случилото се. Той се казва Николай и разкри защо е пребил чужденецът, който го е нападнал пред очите на приятелката му и 8-месечното им бебе.  „Мисля, че всеки един човек на моето място би го направил, след като отзад стои цялото му семейство и има секунди да реши какво да направи в тази ситуация”, разказва Николай пред Нова тв. Семейството пътувало с автомобила си за вкъщи, когато шофьор с джип засича колата им. „След като ме засече, реших да не му давам път. Успя да ме настигне и нарочно успя да удари колата ми два пъти. Изкара ме директно от шофьорската ми седалка и започна с удари, с бутане. С един удар се случиха нещата. За съжаление момчето падна лошо на земята и си удари тежко главата”, разказва още Николай. Другият шофьор - 40 годишният Насай Махмуд, е сирийски гражданин с белгийски паспорт. От години живее в страната ни. „Човекът го предупредих поне два пъти, че съм с бебе в колата и не искам нищо. Но той каза, че не се интересува от това нещо. Просто в погледа му имаше единствено и само агресия”, казва Николай. След случилото се той е задържан веднага.  24 часа по-късно е освободен с мярка „подписка” . На Николай са му повдигнати обвинения за нанасяне на средна телесна повреда. „Мисля, че трябва да има някаква справедливост и да се види, че всичко е било с цел самозащита и не съм имал никакъв изход”, казва той.  Състоянието на Насай Махмуд е стабилизирано и няма опасност за живота му. По случая е образувано досъдебно производство.", "date": "2018.10.03", "title": "Сириец с джип засече софиянец с жена и бебе в колата и му скочи на бой, но му се случи случка! (ВИДЕО)"}
{"url": "https://www.blitz.bg/politika/gerb-i-bsp-otnovo-se-khvanakha-za-gushite-zaradi-vota-na-nedoverie-km-pravitelstvoto_news630799.html", "text": "Противопоставяне не може да има между майките и хората с увреждания. Нашето правителство ще отпусне 150 милиона за хората с увреждания. Когато се говори нещо, искам то да е с факти. Ние отговаряме с конкретни действия. Ще се отпускат все повече и повече средства. Хората искат конкретни дела.  Ние сме сложили за първи път варианти за реформа в здравеопазването. Дадени са варианти и модели, всичките от които не са одобрени все още. Ние сме отворили темата за дебати. ,каза относно вота на недоверие към правителството по темата здравеопазване, депутатът от ГЕРБ Лъчезар Иванов, предава Канал3.   Решенията за здравеопазването се решават на масата от всички. Няма здравеопазване например без обезпечение. В обществото имаме несъгласие с несъществуващата система. Ако ви попитат на вас дали ви е достатъчна заплата, как бихте отговорили. Този въпрос за реформата е популистично зададен. Прави чест, че публичния дебат трябва да бъде навсякъде, за да има конструктивни решения. , каза още той. Ако държавата управлява системата, ще се върнем 30 години назад. Това, което го казвам, не съм го измислил. Вота на недоверие е несъстоятелен и когато се сяда за първи път на една маса, всичко да се обсъжда, БСП иска вот. Той ще се превърне в истинско фиаско. За да можеш да правиш, трябва да четеш. Не може например лекар от малък град да взима колкото лекар от столицата, както предлагат от опозицията.  категоричен беше Иванов Кристина Сидорова от БСП го обори: Не е популизъм вота на недоверие. Всеки, който каже, че има качествено здравеопазване, не живее в България. Ние искаме дебат на тази тема и това, което предлага министър Ананиев, не е приемливо за нас и българските граждани. Няма да се намери отворен български гражданин, който да хареса тази система.  И с двата модела, които се предлагат, няма да има доволни. Това, което пише във Визия за България е, че всяка една болница, ако иска да използва ресурса на Здравната каса, да не е търговско дружество. Там е записано, че има пазар и има право на избор, не, че ще бъдат закрити.  Достатъчно големи експерти я подготвят, че да знаят как седят нещата. Има лекари и експерти с 900 лева заплата и това не е приемливо. Трябва да има по-високо минимално заплащане. Смятаме, че трябва да има минимален праг и никъде няма думите, че ще удържавим всички болници, а тези, които са общински.", "date": "2018.10.03", "title": "ГЕРБ и БСП отново се хванаха за гушите заради вота на недоверие към правителството"}
{"url": "https://www.blitz.bg/razvlechenie/bebeto-na-plevneliev-i-banova-se-okaza-s-mnogo-pari-i-imoti-oshche-s-razhdaneto-si_news630695.html", "text": "663 488 лева и ½ идеални части от две къщи в село Баня и Черноморец – това е летящият старт на новородения син на Деси Банова и Росен Плевнелиев – Йоан. Това показва проверка в последната декларация на баща му пред КПКОНПИ, твърди в. Галерия.  Всичко останало като имоти за десетки милиони е дарено на бившата съпруга на Плевнелиев и синовете му.   През 2012 г. Плевнелиев имаше 1,8 милиона лева. От 2009-а той не развива бизнес и разчита на спестяванията си от времето, когато работеше с германските инвеститори от „Линдер“. , а двамата с Плевнелиев живеят заедно повече от година. Дори сключиха граждански брак през юни.    ", "date": "2018.10.03", "title": "Бебето на Плевнелиев и Банова се оказа с много пари и имоти още с раждането си!"}
{"url": "https://www.blitz.bg/layfstayl/svetski/ekskluzivno-maykata-na-desi-banova-plevnelieva-s-prvi-komentar-za-razhdaneto-na-malkiya-yoan_news630776.html", "text": "Майката на Деси Банова-Плевнелиева коментира в личната си страница в социалната мрежа, раждането на малкия Йоан. Лили Шопска сподели с всички, че е безкрайно щастлива от появата на бял свят на момчето. написа тя.    БЛИЦ припомня , че бебето, плод на любовта на Деси Банова и Росен Плевнелиев, проплака в 13:44 часа в понеделник. То проплакало в  Правителствената болница. Малкото момченце има съвършени мерки – тежи 3,6 кг и е високо 53 см. Това е второ дете за едно от най-красивите лица на българския екран.      \"Благодарим на екипа в Болница \"Лозенец\" под ръководството на проф. Спасов и доц. Асенова, както и на д-р Шаламанов, д-р Костурска и д-р Чайковская за изключителния професионализъм\", заявиха тя и съпругът й Росен Плевнелиев.  ", "date": "2018.10.03", "title": "Ексклузивно! Майката на Деси Банова-Плевнелиева с първи коментар за раждането на малкия Йоан!"}
{"url": "https://www.blitz.bg/layfstayl/shoubiznes/vdovitsata-na-ubitiya-komandos-emil-sharkov-s-nova-lyubov-miskata-milena-v-afera-ss-seriozen-biznesmen-snimki_news630716.html", "text": "Вдовицата на убития при полицейска акция командос Емил Шарков–Милена, показа новия си мъж. Миската се появи на светско събитие с гаджето си, слагайки край на спекулациите дали е обвързана или не, видя БЛИЦ.   Медията ни научи, че новият мъж на Милена–Лъчезар е изпълнителен директор в най-големия фасилити мениджмънт холдинг у нас. Той ръководи близо 2500 служители и над 300 корпоративни клиенти.  Милена е носителка на титлите „Мисис България 2008”, „Мисис Континентал 2009” и „Мисис дама на годината 2012”. БЛИЦ припомня, че покойният й съпруг бе убит при кървава драма на 14-ти март 2-14 година. Тогава отряд от барети обсади жилището на 54-годишният Петко Петков в Лясковец, за да му отнеме незоконно притежавани оръжия. Бившият готвач обаче откри огън срещу командосите, ликвидира Шарков, а селд това снайперисти го обезвредиха със 7 куршума, но той успя да оцелее и в момента е осъден.   ", "date": "2018.10.03", "title": "Вдовицата на убития командос Емил Шарков с нова любов, миската Милена в афера със сериозен бизнесмен (СНИМКИ)"}
{"url": "https://www.blitz.bg/layfstayl/skorost/dzheremi-klarksn-otkachi-obikalya-gruziya-s-bentley-s-byust-na-stalin-na-kapaka-video_news630663.html", "text": "Джереми Кларксън пристигна в Грузия с новото Bentley Continental,  на предния капак на което бе прикрепен бюст на Йосиф Сталин. Циркът бе заснет от грузинския \"Първи канал\".   Заедно със своята група Кларксън разгледа Батуми и Гори, където посети музея на Сталин.", "date": "2018.10.03", "title": "Джереми Кларксън откачи? Обикаля Грузия с Bentley с бюст на Сталин на капака (ВИДЕО)"}
{"url": "https://www.blitz.bg/layfstayl/skorost/renault-dokara-v-evropa-svoya-nay-evtin-krosouvr-no-ima-edna-ulovka_news630707.html", "text": "В Индия и няколко други развиващи се страни присъства субкомпактният кросоувър Renault Kwid. Колата бе докарана в Европа, но засега само със статута на концепт. И това не е случайно - концептът е изцяло електрически.     През идната година ще започне производството на новия електрическо кросоувър на Renault, създаден на базата на бюджетния модел Kwid, който се произвежда за индийския пазар. Сега този автомобил бе показан в рамките на автомобилното изложение в Париж с името K-EZ (Kwid Zero Emission). Пробегът с едно зареждане на електромоила ще е не повече от 250 километра.   ", "date": "2018.10.03", "title": "Renault докара в Европа своя най-евтин кросоувър, но има една уловка"}
{"url": "https://www.blitz.bg/layfstayl/skorost/shoforka-raztsepi-kyustendilsko-selo-na-dve-ss-skorost-ot-nad-100-kilometra-v-chas_news630756.html", "text": "Шофьорка прелетя с 122 км/ч през кюстендилското село Багренци. Нарушителката е установена от камера на „Пътна полиция“ преди малко повече от 7 месеца. Последва дело пред магистратите от Районен съд – Кюстендил, което завърши с наложена глоба в размер на 850 лв. и лишаване от право да управлява МПС за срок от 3 месеца.  ", "date": "2018.10.03", "title": "Шофьорка разцепи кюстендилско село на две със скорост от над 100 километра в час"}
{"url": "https://www.blitz.bg/layfstayl/prodava-se-lada-niva-za-milioni-no-s-istoriya-snimki_news630704.html", "text": "От време на време в интернет може да се срещнат обяви за продажба на удивителни автомобили. В случая става дума за легендарна Лада 4x4, спечелила редица награди. Всъдеходът от СССР - ВАЗ-2121 (по онова време още Нива) е бил намерен в град Толиати в състояние, годно за реставриране и със съпровождащата го документация, доказваща неговото ярко състезателно минало.   Автомобилът е бил запазен в първоначалния си вид, като е били съхранени спонсорските рекламни атрибути, с които той е участвал през 1987 година в Ралито на Фараоните под управлението на Джеки Икс. Навигаторът тогава е бил Жан-Жак Пок.   ", "date": "2018.10.03", "title": "Продава се Лада Нива за милиони, но с история (СНИМКИ)"}
{"url": "https://www.blitz.bg/layfstayl/skorost/porsche-911-gt3-rs-na-grund-bez-asfalt-ne-struva-puknata-para-video_news630655.html", "text": "В интернет се появи видео, на което Porsche 911 GT3 RS безрезултатно се опитва да покори черен път на строителна площадка. Видеото с мощното Porsche 911 GT3 RS по черния път показа, че прашните трасета не са неговата стихия и колата доста по ефективно преминава по трасе като Нюрбургринг: при това за рекордно време - 6 минути и 56.4 секунди, което бе отчетено през април 2018 година.  ", "date": "2018.10.03", "title": "Porsche 911 GT3 RS на грунд: Без асфалт не струва пукната пара (ВИДЕО)"}
{"url": "https://www.blitz.bg/layfstayl/suzanita-pak-skandalizira-s-obleklo-otide-na-diskoteka-po-gashchichki-snimki_news630761.html", "text": "Тийнсензацията Сузанита раздруса дупе на сцена в нощен клуб. Изпълнителката, която същата вечер трябваше да се погрижи за настроението на посетителите в дискотеката, по-скоро ги шокира със скандалната си визия.Досега щерката на Орхан Мурад бе пяла по сутиен, но очевидно с всеки изминал ден дрехите върху тялото й намаляват, пише „Телеграф“.  В социалната мрежа Инстаграм Сузи, както я наричат родителите й, сама е публикувала кадрите, на които друса задните си части, обути в нещо като сребърни бански бикини.", "date": "2018.10.03", "title": "Сузанита пак скандализира с облекло! Отиде на дискотека по... гащички (СНИМКИ)"}
{"url": "https://www.blitz.bg/layfstayl/top-6-na-nay-samotnite-zodii_news630779.html", "text": "Има зодии с изключително трудни и неразгадаеми характери. Някои от тях се чувстват самотни дори в тълпа от хора и сред близки приятели. Вижте кои са най-самотните зодии:Дева  Строги са към себе си и често критикуват другите. На хората не им е приятно постоянно някой да ги кара да се чувстват виновни, затова избягват да са около девите. Тези зодии остават сами и дори не могат да се насладят на собствената си компания, защото обвиняват и себе си. Трябва да са по-мили. Козирог  Има моменти, в които те не могат да се разкрият пред другите и да позволят да са уязвими. Тази отдръпнатост причинява липса на интимност и заради нея козирозите трудно създават връзки. Трябва да не се страхуват да покажат себе си, никой няма да ги помисли за слаби. Риби  Изживяват самотата много тежко и се опитват да я преборят. Превръщат негативните чувства в изкуство, разсейват се със свои хобита. Мечтаят, фантазират, за да не мислят за самотата. Много често се разочароват от хора, които са ги предали и затова затварят сърцето си и се изолират вкъщи. Овен  Овните може да са много активни, но вътрешно често се чувстват сами и самотни. Животът им е забързан, имат грижи и се чувстват така сякаш са изгубили истинската връзка и истинския контакт с хората. Имат и периоди, в които си мислят, че всички са ги предали. По принцип обичат да са сред хора, но имат черни дни, в които не искат да виждат никого.  Скорпион  Скорпионите се нуждаят от време за себе си и време, в което да са сами и необезпокоявани. Понякога избягват хората, когато имат нужда да презаредят, но когато се върнат, тези хора са изчезнали, защото не са разбрали поведението на скорпиона. Ако са наранени и предадени, изолират се, дори от най-близките. Понякога в гнева си казват ужасни неща. Стрелец  Тези знаци обожават хората и социалните контакти. Имат нужда често да създават нови приятелства и да се запознават с нови хора. Когато не получат такава възможност, чувстват се много самотни. Често пътуват, сменят обстановката, затова губят хора и не могат да създадат силни емоционални връзки. Когато приятелите им страдат и имат нужда от утеха, стрелците обикновено не са там, а странстват.    ", "date": "2018.10.03", "title": "Топ 6 на най-самотните зодии"}
{"url": "https://www.blitz.bg/ikonomika/blumbrg-100-dolara-za-barel-poveche-vredi-otkolkoto-polzi_news630625.html", "text": "На фона на растящите цени на петрола, за пръв път от 2014 г. се заговори за завръщане към нивата от 100 долара за барел. Това непременно ще доведе до появата на победители и победени. Страните износители ще натрупат грандиозни печалби, които ще влязат както по сметките на компаниите, така и в държавната хазна. Страните вносители, напротив, ще понесат загуби: инфлацията ще нарасне, а търсенето ще пострада. Това се посочва в обширен анализ на „Блумбърг“, цитиран от БГНЕС.     Добрата новина се състои в това, че петролът по 100 долара за барел ще окаже по-слабо влияние, отколкото при предишния ръст на цените през 2011 г. Това ще се случи, защото първо икономиките са станали по-малко зависими от енергетиката, и второ - защото ударът ще бъде смекчен от шистовата революция в САЩ. В крайна сметка, много неща ще зависят от това по каква причина ще се повишат цените. Шокът в условията на ограничено предлагане е отрицателен фактор, но като резултат от устойчивото търсене е показател за твърдия ръст. В момента действат и двата фактора, в резултат на което цената на петрол сорт „Брент“ скочи през тази година с около 22%.    Какви ще са последиците за световния растеж?  Високите цени на петрола ще навредят на семейните доходи и на потребителските разходи, но ефектът няма да бъде еднороден. Европа е уязвима, защото много страни от Стария континент са вносители на петрол. Китай е най-големият вносител на „черно злато“ в света и по тази причина е заплашен от скок на инфлацията. Трябва да се отчетат и сезонните фактори, защото в северното полукълбо идва зимата. За да намалят разходите си, потребителите могат да преминат на други източници на енергия, като биогоривото или природния газ – но това ще отнеме време.     Индонезия вече взе мерки, за да разшири дела на биогоривото и да направи икономиката си по-малко зависима от енергийния внос. Щетите за световния растеж ще се окажат по-продължителни, ако цените на нефта се задържат на нива над 100 долара. Но ръстът на долара няма да съдейства за това, защото той се продава за „зелени гущери“.    Как световната икономика ще се справи с петрола за 100 долара?   Анализаторите на „Блумбърг“ са установили, че петролът за 100 долара ще донесе на световния растеж повече вреди, отколкото ползи. Въпреки това в сравнение с 2011 г. състоянието на световната икономика се различава съществено. „Шистовата революция, по-ниската енергоемкост и общото повишаване на цените означава, че ударът ще бъде по-слаб, отколкото по-рано. За да се подхлъзне световната икономика на петролното петно, цената на барела трябва да бъде много по-висока“, се казва в доклад, изготвен от икономисти, начело с Джейми Мюрей.    Как ще се отрази на пазара противопоставянето между Тръмп и Иран?   Геополитиката остава непредсказуема. Възобновяването на санкциите по отношение на Иран вече се отразяват на износа на петрол от Близкия изток. Макар президентът Доналд Тръмп да оказва натиск върху Организацията на страните износителки на петрол /ОПЕК/, за да увеличат добива, производствените мощности остават ограничени. Освен това, доставките от редица други страни, включително Венецуела, Либия и Нигерия, са подкопани от икономическия крах или гражданските безредици. Въпреки това, анализаторите на „Голдман Сакс“ прогнозират, че нивото от 100 долара така и няма да бъде преминато.    Кой ще спечели от високите цени на петрола?  По-голямата част от най-големите производители на петрол са страни с формиращ се пазар. Водач е Саудитска Арабия, където добивът на нефт през 2016 г. представлява почти 21% от БВП – това почти два пъти превишава показателите на Русия, следващата сред 15-те развиващи се пазари в класацията на „Блумбърг“. От високите цени на петрола също така печелят Нигерия и Колумбия. Увеличаването на доходите ще им позволи да поправят бюджетите си и да ликвидират дефицитите си. Това ще даде възможност на правителствата да увеличат разходите, което на свой ред ще стимулира инвестициите.    А кой е губещ?  Сред страните, които ще пострадат от високите цени на петрола, са Индия, Китай, Тайван, Чили, Турция, Египет и Украйна. Нарасналите разходи за петрол ще ударят по техните икономики, превръщайки ги в по-уязвими пред повишаването на лихвите в САЩ. „Блумбърг“ оценява основните развиващи се пазари по тяхната уязвимост към промените в цените на петрола и лихвите в САЩ, а също така по протекционизма. Сред губещите може да се окаже и един от най-големите победители: директорът на норвежката Централна банка Е. Улсен предупреди, че най-големият производител на нефтопродукти в Западна Европа е заплашен от проблеми, ако отрасълът престане да контролира разходите.    Какви ще са последиците за най-големите икономики в света?  Благодарение на шистовия бум, ръстът на цените на петрола ще представлява много по-малък риск за САЩ, отколкото по-рано. Преди правилото гласеше: устойчивият растеж на цените на петрола от 10 долара изяжда около 0,3% от БВП през следващата година. Днешните изчисления, включително прогнозата на главния икономист на „Мудис“, предричат спад от само 0,1%. Но ако намаляването на американската зависимост от вноса на петрола се отразява положително на индустрията, семействата с ниски доходи ще пострадат от поскъпващия бензин. Те харчат до 8% от доходите си преди данъци. За сравнение: една пета от населението с най-високи доходи харчи само 1% за бензин.    Ще има ли инфлация по цял свят?  Цените на енергоносителите много често имат решаващо значение при оценката на потребителските цени, в резултат на което политиците, включително администрацията на ФЕД, концентрира своето внимание върху показателите, намаляващи променливостта на цените. Въпреки това, същественото повишаване на стойността на петрола ще доведе до устойчива инфлация, по-конкретно, при транспортните и комуналните услуги.    Какви ще бъдат последиците за централните банки?  Ако по-високите цени на петрола усилят инфлацията, централните банкери ще имат още една причина по-малко да провеждат свободна кредитно-финансова политика. Ако вземем най-уязвимите страни, то Централната банка на Италия вече предупреждава за последиците, защото най-важният внос на страната вече поскъпва. Общият ценови натиск може да доведе до ожесточаване на кредитната и финансова политика в страни, като, Тайланд, Индонезия, Филипините и ЮАР.       ", "date": "2018.10.03", "title": "Блумбърг: 100 долара за барел – повече вреди, отколкото ползи"}
{"url": "https://www.blitz.bg/obshtestvo/intervyu/sheft-na-antikoruptsiya-ekskluzivno-pred-blits-drzhavata-mozhe-da-si-vrne-prvite-125-mln-evro-ot-ktb_news630538.html", "text": "Серията операции срещу \"недосегаеми\" в близкото минало бизнесмени доказват, че държавата в лицето на контролните органи прави всичко възможно, за да си прибере заграбеното имущество. Мнозина, обаче твърдят, че действията на държавните органи са разчистване на сметки. БЛИЦ потърси истината от първо лице от председателя на КПКОНПИ Пламен Георгиев. Ето как той отговори на въпросите на Ивайло Крачунов.- Г-н Георгиев,  има ли „недосегаеми“ бизнесмени за ръководената от Вас комисия?  Недосегаеми бизнесмени има дотолкова доколкото можем да проверяваме единствено лица, на които са повдигнати обвинения от прокуратурата.     Недосегаеми няма, ако съответните лица са привлечени към наказателна отговорност.     По линия на борбата срещу корупцията нашата комисия не проверява бизнесмени, а само лица, които заемат висши държавни длъжности.       - Запорирала ли е КПКОНПИ имущество във връзка с разследванията срещу Миню Стайков и Арабаджиеви?  Има запорирано имущество спрямо семейство Арабаджиеви от страна на прокуратурата, а не от КПКОНПИ.     Ние ще запорираме допълнително имущество, защото прокуратурата може да запорира имущество само на физически лица, докато нашата комисия има право да запорира имущество и на юридически лица, но едва когато се установи дали има несъответвие в имуществото на проверяваните лица и свързаните с тях фирми. Но ако се установи, че не е налице несъответствие, тогава няма да запорираме.     При нас този процес на запориране е по-бавен от прокуратурата, която заедно с НАП имат право да правят т.нар. предварителни запори. Идеята е по този начин да се обезпечи наказанието, като се наложат глоба и конфискация.     В конкретният случай с Арабаджиеви прокуратурата е направила запор и е наложила обезпечителни мерки.     Ние ще направим анализ на имуществото на Арабаджиеви за последните 10 години и ако установим несъответвие, ще наложим запори.       - Как ще отговорите на твърденията, че вашата комисия и прокуратурата са разчиствали сметки по случаите с Арабаджиеви и Стайков?  - Още по времето, когато бях прокурор съм имал много случаи, в които обвиняеми лица са ме атакували. Разбираемо е, че срещу някой, който стане обвиняем и след това бъде предаден на съд няма да каже, че е невинен.     Ситуацията много наподобява и на случаите, които проверява нашата комисия. Някои от проверяваните имат защитна теза, която се опитват да прокарат. Няма как някой да дойде и да каже: „аз имам незаконно имущество“ или „аз извърших престъпление“.     Зад всеки един случай, по който сме направили запориране и сме внесли в съда стоят многобройни документи, придружени от солидно доказателства.    - Как гледате на атаката срещу Вас и Комисията от страна на „Капитал“ и техния издател Иво Прокопиев?  Честно казано аз не съм знаел за всички медии, които притежава Прокопиев. И това за мен няма абсолютно никакво значение.     Ние проверяваме документи и доказателства.     По този конкретен случай мога да Ви кажа, че наложените от нас мерки бяха обжалвани, но бяха потвърдени и от първата, и от втората съдебни инстанции.     И докато първата съдебна инстанция налага незабавно обезпечителните мерки, то втората анализира доказателствата, за да се произнесе дали те са основателни или не.     В този случай имаме произнасяне от съда, в което той признава, че събраните от нас доказателства са достатъчни, за да обосноват единственият възможен на този етап извод, че имуществото на Прокопиев е незаконно придобито.     Сега предстои един голям и дълъг съдебен процес, в който той ще може да предостави доказателства за законността на неговите доходи и ако успее да ги докаже, то имуществото му няма да бъде отнето. Но ако не успее да докаже произхода на имуществото си, то ще му бъде отнето.    - КПКОНПИ наложи запор за над 2.2 млрд. лева на банкера беглец Цветан Василев и свързани с него фирми и предприятия. Смятате ли, че в обозримо бъдеще държавата ще може да си върне поне част от заграбените активи?  Знаете ли, тук е моментът да кажа една новина – има съдебен процес, в който КПКОНПИ е подпомагаща страна на синдиците на КТБ.     В този съдебен процес, който е пред приключване, се касае за сумата от 125 млн. евро, която представлява имущество с произход фалиралата КТБ. Там ние имаме наложени обезпечителни мерки. Те касаят също така и няколко дружества.     Съдът е обявил, че ще се произнесе по това дело. И ако това се случи, е възможно съвсем скоро 125 млн. евро да се върнат в държавната хазна.     Това ще е първият ефект от нашата работа и работата на синдиците във връзка със събиране на парите, които са изчезнали от КТБ.      За останалата част от сумата до 2.2 млрд. лева борбата в съда продължава. Факт е обаче, че в момента това дело е спряно, защото съдията реши да отправи преюдициално питане до Европейския съд.     Докато Европейският съд не отговори на запитването делото ще остане „на трупчета“.     Разбира се съдът има възможност да поиска и становището на КПКОНПИ по този случай, но до момента не го е направил. - Смятате ли, че действията на съдията по делото са принципни или имат за цел да разпънат чадър над Цветан Василев?  - Не искам да коментирам решението на съдията независимо, че КПКОНПИ е страна в този процес.     Единствено ще си позволя да кажа, че тези действия са странни. Казвам го, защото повече от година след внесеното от нас искане, съдът изведнъж решава да отправи преюдициално запитване до Европейския съд.     Запитването касае дали това дело противоречи на една директива, която изобщо не касае гражданската конфискация, а разширената конфискация.     Основание за моето твърдение ми дават приетата от Министерският съвет позиция на държавата, както и позицията на синдиците на КТБ. Двете позиции съвпадат с позицията на КПКОНПИ, че въпросната директива изобщо не е съотносима към гражданската конфискация.     Друго основание да твърдя, че за мен преюдициалното запитване е неправилно, е позицията и на много други държави, в които има гражданска конфискация. Това са Великобритания, Ирландия, Словения, Словакия, Германия и Испания.     Много от тези държави изразиха огромно учудване, защото ако съдът се произнесе, че има нещо общо между повдигнато обвинение и отнемане на имущество, то тогава трябва да се преобърне практиката в повечето европейски държави и те да нямат гражданска конфискация.     От миналата година Германия въведе гражданска конфискация, което означава, че много от държавите вървят в тази посока.     Ако съдът се произнесе в различна посока, а именно, че трябва да се търси връзка между престъпната дейност и отнетото имущество, тогава ще се обърне тенденцията към, която върви цяла Европа. Не виждам, обаче как може да се случи подобно нещо.     Още веднъж искам да кажа, че отправеното преюдициално запитване е неправилно!    - Кога ръководената от Вас комисия ще запорира имущество на наркобосове начело с Митьо Очите?  - Комисията вече е отнела имоти на Митьо Очите. В това число е и имот в Несебър, който вече е предоставен за ползване от Агенцията по вписвания.  С оглед на новите повдигнати обвинения срещу Митьо Очите той ще бъде проверен отново. Проверката ще касае нов период и ако по време на нея се докаже, че той неправомерно е придобивал имоти, те също ще бъдат отнети в полза на държавата.       - Ще предприеме ли ръководената от Вас комисия действия срещу други известни лица освен Арабджеви, Стайков и Бирмите, които попаднат под ударите на закона?  - Да, категорично.     Когато се повдигнат обвинения срещу лица със значително имущество, ние работим с приоритет, защото държавата има възможност да сложи ръка върху него, ако по време на проверката се установи, че е незаконно.     Но същевременно искам да кажа, че работим и по случаи, в които става ясно, че хората имат съвсем законни доходи.     Проверявахме лице, което шофира „Ферари“. В хода на проверката се оказа, че доходите му са законни и с тях той може да си купи не едно, а няколко такива автомобила.     КПКОНПИ отнема имущество само от тези лица, които имат незаконно придобито имущество. Не е престъпление да имаш пари и да си богат. Но ако дадено имущество е придобито по нечестен начин, то ще бъде отнето в полза на държавата.    Интервю на Ивайло КРАЧУНОВ                                                    ", "date": "2018.10.03", "title": "Шефът на \"Антикорупция\" ексклузивно пред БЛИЦ: Държавата може да си върне първите 125 млн. евро от КТБ!"}
{"url": "https://www.blitz.bg/ikonomika/mladiyat-milioner-ot-blagoevgrad-izfukal-se-s-kola-na-bdeshcheto-gotvi-nova-iznenada-za-oblastta_news630649.html", "text": ", разширява фабриката си за дигитален печат върху тъкани и ще строи нов цех. Местният парламент даде съгласието си да се изработи подробен устройствен план (ПУП) – план за застрояване, като се промени предназначението на имот от 2003 кв.м в местността Кури дере от нива за шивашки цех.   Теренът е съседен на този, в който е фабриката на Стойков, между кварталите „Еленово“ и „Струмско“.  Купен е през юли и собственикът веднага е задвижил процедурите да може максимално бързо да осъществи инвестиционните си намерения. Достъпът до имота е по полски общински път, а разрешението е за ниско строителство до 10 м височина с плътност на застрояване до 60 %.  Продукцията на фабриката на 35-годишния предприемач е изцяло ориентирана за износ. Стойков има и фабрика за бира и бутилиране на вода в с. Стоб.  ", "date": "2018.10.03", "title": "Младият милионер от Благоевград, изфукал се с \"кола на бъдещето\", готви нова изненада за областта!"}
{"url": "https://www.blitz.bg/daydzhest/vseki-biznesmen-ili-bogatash-mozhe-da-falira-ako-pravi-tezi-7-greshki_news630678.html", "text": "Какви са основните грешки, които бизнесмените правят? Ако сте решили да се занимавате със собствен бизнес, избягването на тези грешки ще ви помогне да сте успешни и да избегнете провал. Целта на всеки бизнесмен е да развие бизнеса си дотолкова, че да започне да извлича печалба и да може да се разпорежда със спечелените пари, пише в. Труд.   Тук ще представим най-често срещаните грешки, които бизнесмените правят, когато започнат да се разпореждат с парите, които печелят от своя бизнес.  Това правят обикновено бизнесмените, които не се готвят за никакви извънредни обстоятелства. Вместо да започнат да харчат парите си, начинаещите предприемачи трябва да предвидят разходите си, да заделят настрана достатъчно пари за непредвидени разходи и други важни цели. Правило в бизнеса е да си плащате фиксирана заплата от спечелените пари. Ако не правите това, със сигурност скоро ще се сблъскате с финансови проблеми, тъй като е лесно да похарчите всички спечелени пари, ако те са във вашия джоб. Помнете че всеки лев е изключително необходим за финансовата стабилност на вашия бизнес.  Много предприемачи от малкия бизнес стартират фирмата си с тегленето на потребителски кредит, като поръчител става или техен роднина или имотът на самия бизнес. Но преди да вземете заем, трябва да се замислите какво ще се случи с този дълг в случай, че вашият бизнес не се развие по начина, по който очаквате. В такъв случай ще загубите бизнеса си.  Много от младите бизнесмени започват бизнеса си с прекалено големи инвестиции, които нямат покритие. Например те взимат под наем луксозни офис помещения в централните части на града, купуват луксозни мебели и офис оборудване, което модерно и скъпо. Опитните бизнесмени обаче знаят, че такива огромни разходи не са необходими в началния етап на бизнеса, а по-скоро могат да навредят на банковата ви сметка. Вземането на кредит от credme.eu/ge/ или друга кредитна фирма на този ранен етап допълнително ще утежни финансовото ви състояние и може да унищожи бизнеса ви бързо в труден етап. Специалистите съветват вместо да влагате парите си в осъвременяване на работната база, по-скоро да вложите средствата си в доброто качество на продукта, който произвеждате, както и в ефективната му реклама пред потенциални клиенти.  Има услуги, без които бизнесът ви не може да съществува; следователно няма как да икономисвате пари от тях. Такива са например услугите на одиторски фирми, отчитане на финанси, правни услуги и други. Ако започвате собствен бизнес, не избирайте най-евтините услуги в тези области, защото това е една от най-големите грешки на начинаещите бизнесмени. Ако пропуснете сроковете за подаване на декларации, или попълните невярно данните, това би могло да постави препъни-камък на пътя на всичките ви усилия. Препоръчително е да наемете добър специалист, на когото ще плащате по-висока заплата, но който знае какво точно трябва да направи ище се увери, че всичките ви документи са в изрядност.  Тази грешка е обратната на предходната. Понякога финансовата ситуация се сменя толкова бързо, че в даден момент е необходимо планът, който предварително сме начертали, да бъде променен. Понякога ще се наложи да рискувате и да изпробвате нещо ново.   При воденето на собствен бизнес, всякакви договорки трябва да бъдат потвърдени в писмен вид. Понякога хората се събират, договарят се и смятат, че всичко е ясно, но след седмица-две се разбира, че всеки от страните е разбрал нещата погрешно.  Дори и големите компании, които не успяват да пресметнат приходите и разходите си и започна да теглят кредити, пък било то и безлихвени бързи кредити (swra sesxebi uprocento), стигат до момента, когато не могат повече да ги плащат. Когато имате инвестиционни проекти, трябва да можете правилно да планирате всички приходи и разходи, за да прецените дали има смисъл да влагате пари в тях. Ето защо е необходимо да се насочите към надежден финансист, който има опит във финансовите отчети и в счетоводството.   • Искам да спечеля пари: Дори и бизнесът ви да е успешен, той първо трябва да потръгне дотолкова, че да започне да възвръща инвестициите, които сте вложили в него, за да можете да върнете всичките си дългове, реинвестиции и разходи, от които на този етап бизнесът ви се нуждае. Едва след това ще можете да се радвате на печалба.  • Искам да имам финансова независимост и свобода: Всъщност ще се получи точно обратното – за няколко години ще станете роб на вашия бизнес. Това означава, че е възможно да не можете да си вземете отпуска или почивни дни, защото няма как да оставите фирмата си на самотек, особено на ранен стадий от развитието й.  • Искам да ме уважават: Ако развиете бизнеса си успешно, тези, които ще ви уважават, са чуждите хора, докато такова уважение вероятно няма да получите от роднините си и близките си хора. Това е така, защото ще можете да им отделяте много по-малко от преди.  • Искам да се реализирам: Разбира се, можете да направите това, като работите в друга фирма, тъй като развитието във вашата собствена фирма ще става за сметка на грешките ви и за реализацията ще плащате висока цена – време, здраве, пропуснати възможности…  • Искам да стана собственик на бизнес: Дори да си мислите, че ще станете собственик на бизнес, трябва да имате предвид, че ще сте прекалено зависими, за да наречете бизнеса си „ваш“. Ще бъдете зависими от сътрудници, партньори, проверяващи органи, доставчици, работници и други.  • Искам да си обезпеча старостта: За съжаление това също е нереална цел, тъй като в днешно време все по-малко компании успяват да надживеят своите основатели. По-скоро целта ви би трябвало да бъде да развиете бизнеса си дотолкова, че да можете да го продадете изгодно.  Ако сте се разпознали в някоя от следните цели, тогава или трябва да се преориентирате към нещо друго, или да промените целта за създаването на вашия бизнес.    ", "date": "2018.10.03", "title": "Всеки бизнесмен или богаташ може да фалира, ако прави тези 7 грешки"}
{"url": "https://www.blitz.bg/ikonomika/dow-jones-zatvori-na-rekordno-visoko-nivo-vchera-a-petrolt_news630680.html", "text": "Dow Jones затвори на рекордно високо ниво вчера, докато в същото време нов спад в цената на акциите на Facebook натежа, както на S&P 500, така и на Nasdaq, които приключиха сесията на отрицателна територия.   Изплащащите дивидент сектори бяха най-добре представящите се в S&P 500, като секторът на комуналните услуги нарасна с 1.3%, а потребителските компании добавиха 0.6%. Dow Jones бе подкрепен от именал като Boeing и Caterpillar, след като инвеститорите останаха положително настроени по отношение на чувствителните на търговските конфликти компании след постигнатото споразумение между САЩ, Канада и Мексико. Акциите на Facebook поевтиняха с 1.91%л като за последните три сесии губят общо 5.6% от стойността си. Компанията, която в петък обяви, че е станала жертва на най-голямата хакерска атака в историята си, е обект на постоянни призиви за налагане на закони, които принуждават технологичните компании да поемат по-голяма отговорност за онлайн сигурността. Dow Jones нарасна със 122.73 пункта, или 0.46%, до 26 773.94 пункта, S&P 500 изгуби 1.16 пункта, или 0.04%, до 2 923.43 пункта, а технологичният Nasdaq Composite падна с 37.76 пункта, или 0.47%, до 7 999.55 пункта. Азиатските акции поевтиняват днес, а еврото се задържа близо до шестмесечни дъна, след като нарастващият дълг на Италия и новият бюджетен план на страната изправиха Рим срещу ЕС. Японският Nikkei се понижи с 0.1% вследствие на по-скъпата йена. Австралийският основен индекс бележи лек ръст, докато новозеландският основен индекс изгуби 0.3%. Финансовите пазари в Китай са затворени за отбелязване на националния празник на страната и ще отворят на 8 октомври. Азиатско-тихоокеанският индекс на MSCI записа леко понижение днес. Лихвата по италианските 10-годишни държавни облигации скочи до 4.5-годишен връх, след като като местен законодател заяви, че по-голяма част от проблемите на страната ще бъдат разрешени, ако тя се откаже от еврото, но последвалите коментари от страна на правителството внесоха спокойствие на пазара. Разпродажбите на италианския дълг започнаха, след като от ЕС изразиха опасения относно бюджета на Италия, който ще увеличи дефицита й значително. Това пък възобнови страховете от дълговата криза в еврозоната и постави еврото под напрежение. Еврото взе глътка въздух при нивото от 1.1553 долара, след като поевтиняваше в пет поредни дни и падна до 1.1506, което бе най-ниското ниво от 21 август. Доларовият индекс, който следи представянето на долара спрямо кошница от шест други основни валути, за последно бе на ниво от 95.46 пункта, отстъпвайки от шестседмичния връх от 95.744 пункта, достигнат във вторник. Златoто се търгува близо до най-високото си ниво от повече от седмица, след като инвеститорите потърсиха сигурността на активите убежища. Спот цената на златото за последно бе на ниво от 1 206.04 долара за тройунция, след като вчера поскъпна с 1.3%, до 1 208.23 долара. Цените на петрола се задържаха близо до четиригодишни върхове вследствие на опасенията около предлагането във връзка със санкциите на Вашингтон срещу Иран. Брентът поскъпна с 8 цента, до 84.88 долара за барел, недалече от четиригодишния връх от 85.45 долара за барел, докоснат по-рано през седмицата. Фючърсите на щатския лек суров петрол се оскъпиха с 1 цент, до 75.24 долара за барел, след като преди това бяха поскъпнали до четиригодишен връх от 75.91 долара за барел.", "date": "2018.10.03", "title": "Dow Jones затвори на рекордно високо ниво вчера, а петролът.."}
{"url": "https://www.blitz.bg/ikonomika/sega-e-momentt-nap-razprodava-apetitni-zemi-lozya-i-skladove-v-plovdiv_news630697.html", "text": "Националната агенция по приходите (НАП) има публичен регистър, в който автоматично се генерират всички конфискувани и отнети в полза на държавата недвижими имоти. Крайната мярка се налага заради липса на друга възможност приходната агенция да си получи вземанията от собствениците им. По процедура след съдебно решение установените недвижими имоти на длъжниците се обявяват на търг.     Таен търг за 3 декара земеделска земя ще се проведе на 31 октомври, а имотът е в чертите на Пловдив. Първоначалната цена за имота е 319 820.5 лв. Ден преди това ще се чака купувач за склад и построен четвърти етаж от самостоятелна масивна сграда от 1149 кв. м. Тя се намира на ул. \"Брезовско шосе\" 145. Търгът ще стартира от 134 400 лв.     За самостоятелен обект в промишлена сграда, предназначен за склад, ще се наддава на 16 октомври. Той се намира на ул. \"Нестор Абаджиев\". Първоначалната цена за 147 кв. м е 15 453 лв.     Търг ще се проведе и за лозе с площ 5152 кв. м в местността Мерата на село Московец до Сопот. Тайното наддаване ще тръгне на 8 октомври от 2000 лв.     Наскоро НАП-Хасково обяви за продажба три лозови масива в Любимец. Те се намират в местността Чанлъка. И на трите се отглежда винения сорт Мерло. Най-големият масив е близо 28 декара. Първоначалната му цена е 40 000 лева. Другият парцел е малко над 21 декара и е оценен на 30 000 лева. Третото лозе е с площ 13,7 декара и се продава за 20 000 лева. И трите масива са в добро състояние и се обработват. Насажденията са създадени през есента на 2003 година и имат изградено капково напояване.    ", "date": "2018.10.03", "title": "Сега е моментът! НАП разпродава апетитни земи, лозя и складове в Пловдив"}
{"url": "https://www.blitz.bg/ikonomika/momentt-v-koyto-razberesh-che-ti-uvelichavat-zaplatata-video_news630723.html", "text": "Как звучи и изглежда моментът, в който хиляди служители на Amazon научават, че главният изпълнителен директор Джеф Безос, който е и най-богатият човек в света, най-накрая се е поддал на натиска и увеличава минималното заплащане в компанията до 15 долара на час?   Видео, публикувано в Twitter вчера, е уловило момента, в който Дейв Кларк, старши вицепрезидент на Amazon, съобщава на служители в склад на компанията в Калифорния, че  Amazon  е решила да увеличи минималното почасово заплащане за всичките си 350 000 служители в САЩ на 15 долара . “Точно това е целта на политическата революция,” коментира видеото в Twitter щатският сенатор Бърни Сандърс, който оглавяваше обществения натиск срещу Amazon в последните няколко месеца.", "date": "2018.10.03", "title": "Моментът, в който разбереш, че ти увеличават заплатата (ВИДЕО)"}
{"url": "https://www.blitz.bg/obshtestvo/regioni/italianski-doktor-napravi-unikalna-operatsiya-v-montana_news630731.html", "text": "Проф. д-р Ренато Еспозито от Рим извърши в Монтана уникална за цяла Югоизточна Европа операция на щитовидна жлеза. Това бе възможно благодарение на високотехнологичната апаратура, която преди време беше доставена в частна болница в Монтана, пише \"Конкурент\".   Манипулацията е лазерна аблация – стопяване на възли на щитовидната жлеза. Техниката в Монтана е последно поколение и според професор Еспозито EchoLaser няма дори в Рим, където работи. На професора асистираха  доц. Цветин Генадиев и д-р Георги Чакъров. Те са  първите български  лекари, преминали специализирано обучение за безкръвна и микроинвазивна терапия в италианския град Бергамо. В екипа бе и  д-р Десислава Горчева. Нейна пациентка беше подложена на интервенцията. „Лазерната аблация е с голяма перспектива.  Много по-щадяща е от операцията. Методът е микроинвазивен и не се налага обща анестезия. Самата процедура трае около 30 минути. След такава манипулация няма нужда от медикаментозно лечение. Възелът няма да се изроди в злокачествен и да наруши функциите на щитовидната жлеза”, обясни д-р Горчева. Статистиката сочи, че с такъв проблем се сблъскват  24,8 на сто от българите. Заболяването много по-често засяга жените.  95 на сто от възлите са доброкачествени. Лечението с еколазера  вече е напълно достъпно за българските пациенти. Болницата в  Монтана приема пациенти от региона, цялата страна и съседни държави. Партньорството със специалисти от Италия и цяла Европа ще продължи,  гарантират от ръководството на клиниката. В Монтана в началото на юни бяха направени  и първите три операции на доброкачествена хиперплазия на простата с еколазер. Оператор бе италианският професор Джианлуиджи Патели, асистира му д-р Георги Чакъров.", "date": "2018.10.03", "title": "Италиански доктор направи уникална операция в Монтана"}
{"url": "https://www.blitz.bg/obshtestvo/krgla-masa-uchiteli-za-digitalno-obrazovanie_news630767.html", "text": "03.10.2018 г., гр. София. На 4 октомври в НДК от 12 часа ще се проведе кръгла маса „Учители за дигитално образование”, част от инициативата на VIVACOM и в. „24 часа” - „Образование 4.0”. Събитието е под патронажа и с участието на г-жа Мария Габриел, еврокомисар по цифрова икономика и общество. В дискусията ще участват също министърът на образованието и науката - г-н Красимир Вълчев и Атанас Добрев, главен изпълнителен директор на VIVACOM. Ще вземат участие също кметът на столицата Йорданка Фандъкова и Ваня Кастрева, началник на РИО София.В нея ще се включат  директори и преподаватели от български училища от цялата страна.  По време на дебатите ще бъдат представени добри практики в дигиталното образование в България и ще бъдат обсъдени идеи за подобряване на дигиталните и иновативни умения на учениците. Цел на дискусията е да се видят пречките пред дигиталната промяна в българското основно, средно и висше образование и как да стане устойчив процесът на тази трансформация.    Кога:  4 октомври, начало - 12:00 ч / час на регистрация – 11:30 – 12:00 ч Къде : НДК, вход А4, асансьор 8 и 9, етаж 8, зала 10    ", "date": "2018.10.03", "title": "Кръгла маса “Учители за дигитално образование”"}
{"url": "https://www.blitz.bg/obshtestvo/regioni/nap-razprodava-apetitni-imoti-v-plovdiv-na-taen-trg_news630740.html", "text": "Конфискувани и отнети в полза на държавата недвижими имоти заради дългове на собствениците им и този месец ще бъдат разпродавани от НАП Пловдив. Това се налага поради невъзможносттта приходната агенция да си получи вземанията от собствениците им, пише  . Какво можете да си купите през октомври на търг?   3 декара земеделска земя ще бъдат продадени на таен търг, който ще се проведе на 31 октомври. Имотът е в чертите на Пловдив, а първоначалната му цена е 319 820.50 лева. На 30 октомври ще се извърши търг за склад и построен четвърти етаж от самостоятелна масивна сграда от 1149 кв. м. Тя се намира на ул. \"Брезовско шосе\" 145 в Пловдив. Търгът ще стартира от 134 400 лв. За самостоятелен обект в промишлена сграда, предназначен за склад, ще се наддава на 16 октомври. Той се намира на ул. \"Нестор Абаджиев\". Първоначалната цена за 147 кв. м е 15 453 лв. Търг ще се проведе и за лозе с площ 5152 кв. м в местността Мерата на село Московец до Сопот. Тайното наддаване ще тръгне на 8 октомври от 2000 лева.", "date": "2018.10.03", "title": "НАП разпродава апетитни имоти в Пловдив на таен търг!"}
{"url": "https://www.blitz.bg/obshtestvo/nyama-kesh-nyama-tok-evn-km-abonat-s-0-lv-smetka-za-tok-drpame-shaltera-ako-ne-platite_news630768.html", "text": "Абсолютен бисер на деня се превърна текстовото съобщение, изпратено на пловдивчанин новодомец от енергийното дружество EVN.  Той е получил фактура на стойност 0 лева и 0 стотинки за периода 24 август - 22 септември, но пък е предупреден: \"При неплащане прекъсване след 20 октомври\",    Така де, предупреденият е въоръжен! Има-няма потребление... ако няма кеш, няма ток.  Пък и кой ще предположи, че за един месец може да имаш 0 kWh изразходен ток. Е, в нов апартамент, който необитаваш, си е напълно възможно.  Пожелаваме на спестовника все такива сметки, ама да ходи да си ги плаща, че да няма главоболия.  Само ще допълним: \"За предпочитане е да извършите плащането в кеш\".  Извън кръга на шегата, съобщенията се генерират автоматично, така че в съобщението няма нищо лично. ", "date": "2018.10.03", "title": "Няма кеш, няма ток! EVN към абонат с 0 лв сметка за ток: Дърпаме шалтера, ако не платите"}
{"url": "https://www.blitz.bg/obshtestvo/stolitsa/eto-ya-prichinata-za-izvnrednoto-polozhenie-pred-parlamenta-snimki_news630753.html", "text": " Не се допускаше движение на автомобили.  Сапьори пристигнаха на място и обезвредиха забравената торбичка и раница.   Не се стигна до контролиран взрив. Раницата бе сканирана и отворена, а вътре са намерени торбичка и кутия от сладолед.", "date": "2018.10.03", "title": "Ето я причината за извънредното положение пред парламента (СНИМКИ)"}
{"url": "https://www.blitz.bg/lyubopitno/burgaski-milioner-s-mega-tuzarska-yakhta-sbra-pogledite-na-barovskata-marina-na-sani-rezort-grtsiya_news630668.html", "text": "В марината на най-баровския курорт в Гърция – “Сани резорт” могат да се видят много красиви яхти. Най-голямата и най-скъпата обаче се казва “Bright star” /Ярка звезда/, на нея се вее българското знаме, а под името й се вижда и надписът “Burgas”.  Най-многобройни са яхтите на самия курорт “Sani”, които са на разположение на богатите му гости срещу допълнително заплащане. Те обаче изглеждат повече от скромно в сравнение с бургаската ярка звезда и са почти незабележими на яхтения небосклон.      В момента на борда на “Ярка звезда” е само обслужващияt персонал, който я подготвя за зазимяване.  “Сани резорт” е на първия ръкав – Касандра на полуостров Халкидики, на около 80 км от Солун. Курортът заема ивица от 7 километра, превърната в рай. Най-луксозният комплекс тук е “Сани астерия”, където вече няма места за активните месеци на лято-2019, макар че цената за нощувка със закуска е над 3000 лева. Колко е наемът, който плаща на пристанището бургазлията за огромната си яхта не е ясно.      ", "date": "2018.10.03", "title": "Бургаски милионер с мега тузарска яхта събра погледите на баровската марина на “Сани резорт” - Гърция"}
{"url": "https://www.blitz.bg/layfstayl/skorost/ep-razmakha-sekirata-glasuva-strashni-pravila-za-emisiite-na-novite-avtomobili-proizvoditelite-sa-v-shok_news630764.html", "text": "Емисиите от въглероден двуокис (CO2) от нови автомобили трябва да намалеят с 40% до 2030 г. и да се ускори навлизането на пазара на електрически автомобили и автомобили с ниски емисии. Това се казва в проектодоклад, гласуван от Европейския парламент. Това е по-амбициозна цел в сравнение с предложеното намаление от ЕК с 30%, с междинна цел от 20% до 2025 г.   Производителите, чиито средни емисии на CO2 превишават тези цели, следва да заплащат такса към общия бюджет на Съюза, която ще се използва за повишаване на квалификацията и образованието на работниците, засегнати от структурни промени в автомобилния сектор. Производителите на леки автомобили ще трябва да гарантират, че превозните средства с нулеви и ниски емисии (електрически автомобили или автомобили, които емитират по-малко от 50 г CO2/км) заемат 35% от пазарния дял на продажбите на нови леки пътнически автомобили и микробуси до 2030 г. и 20% до 2025 г. Парламентът призовава Европейската комисия да разработи до 2 години нов план за изпитването на емисии в реални условия с помощта на преносимо устройство като това неотдавна въведено за измерване на емисии NOx. Докато това не стане приложимо, съответствието с настоящия регламент ще се измерва въз основа на данните от устройствата за измерване на разхода на гориво. Изпитването на емисиите на CO2 в реални условия трябва да бъде готово и функциониращо до 2023 г. според евродепутатите. Евродепутатите призовават за подкрепата за европейските производители на акумулаторни батерии. Комисията следва да представи до края на 2019 г. законодателно предложение, което предоставя на потребителите сравнима и надеждна информация относно разхода на гориво, емисиите на CO2 и замърсителите на въздуха на новите коли.  От 2025 г. производителите на автомобили ще трябва да докладват въз основа на хармонизирана методика относно емисиите на CO2 през жизнения цикъл на всички нови леки пътнически автомобили и леки търговски превозни средства, пускани от тях на пазара.  Транспортът е единственият голям сектор в ЕС, в който емисиите на парникови газове все още се увеличават, се отбелязва в текста. За да се изпълнят ангажиментите, поети в Парижкото споразумение от 21-вата сесия на Конференцията на страните през 2015 г., декарбонизацията на целия транспортен сектор трябва да се ускори по пътя към нулеви емисии до средата на века.", "date": "2018.10.03", "title": "ЕП размаха секирата: Гласува страшни правила за емисиите на новите автомобили, производителите са в шок"}
{"url": "https://www.blitz.bg/layfstayl/skorost/vazhno-za-vsichki-shofori-pravitelstvoto-napravi-golemi-promeni-v-naredbata-za-grazhdanska-otgovornost_news630788.html", "text": "Лимитите на обезщетенията, които се изплащат по застраховката “Гражданска отговорност”, ще бъдат увеличени. За имуществени вреди ще се плащат до 2,1 млн. лв., при 2 млн. лв. в момента. А ако са пострадали и хора, ще се плащат до 10,42 млн. лв., при 10 млн. лв. сега. Това гласят приети от кабинета промени в Кодекса за застраховането,     Промяната не би трябвало да се отрази на цените на полиците, защото е очаквана от бранша, а “Гражданска отговорност” наскоро вече поскъпна. С промените всеки служител на разпространител на застраховкище трябва ежегодно да повишава квалификацията си като премине през поне 15 часа обучение. Въвеждат се и нови категории застрахователни посредници.  В първата влизат сегашните брокери и агенти, които трябва да отговарят на най-високите изискванията за знания и умения. Нова категория посредницище предлагат полици като допълнителна дейност. Те ще трябва да се регистрират в КФН и да отговарят на по-ограничени критерии за знания – познаване на условията по застраховките, на правилата за завеждане на претенции и за разглеждане на жалби. Те ще предлагат само застраховки на една компания, свързани с продукт или услуга, и няма да могат да предлагат полици “Живот” и “Гражданска отговорност”. Третата категория посредницище предлагат полици като допълнителна дейност и за тяхще има помалко изисквания ", "date": "2018.10.03", "title": "Важно за всички шофьори! Правителството направи големи промени в наредбата за \"Гражданска отговорност\""}
{"url": "https://www.blitz.bg/obshtestvo/politsai-i-taksimetrov-shofor-spasikha-pensionerka-ot-chirpan-s-12-000-paunda_news630679.html", "text": "Полицаи и таксиметров шофьор предотвратиха телефонна измама, съобщиха от пресцентъра на МВР.     Вчера, в 12.30 часа, таксиметров водач потърсил помощта на униформени полицаи. Пред тях обяснил, че минути преди това е оставил на автогарата клиентка, споделил опасенията си, че може би жената е жертва на измама, тъй като носела много пари и непрекъснато говорела по телефона.     По описанието на водача, двамата полицаи от „Охранителна полиция“ издирили жената и я отвели в районното управление. При разговора станало ясно, че около 10 сутринта 72-годишната чирпанлийка била заплашена по телефона от непознати, че ще бъде наранена физически, ако не даде наличните си средства.     Инструкцията била да пътува до Димитровград с уговорените пари - 12 000 паунда и златни накити и да чака на автогарата телефонно обаждане за мястото, където да ги остави. В резултат на съобразителността на таксиметровия шофьор и бързата реакция на униформените била предотвратена измамата.     По случая е образувана преписка, по която разследването продължава.    ", "date": "2018.10.03", "title": "Полицаи и таксиметров шофьор спасиха пенсионерка от Чирпан с 12 000 паунда"}
{"url": "https://www.blitz.bg/kriminalni/prestplenie/svirep-ekshn-mayka-na-narkodilr-posreshchna-s-nozhitsa-politsai-udrya-i-khape-snimki_news630694.html", "text": "Голямо количество канабис, тротилова пресовка и преработен газов пистолет са иззети при спецакция срещу наркоразпространението на територията на община Ботевград. Към настоящия момент са задържани общо 12 души, съобщават от МВР.  Около 11 часа била извършена проверка на частен адрес в с. Новачене, обитаван от криминално проявен ботевградчанин. В една от стаите служителите открили полиетиленов плик под формата на топка, съдържащоколо 50 грама суха растителна маса – канабис. 24-годишният обитател бил задържан за срок до 24 часа, а криминалистите предприели претърсване и на домашния му адрес в Ботевград.  На входа на къщата, полицейските служители били посрещнати с ножица в ръка от майката на младия мъж. В опит да осуети работата им тя ударила служител от сектор „Противодействие на криминалната престъпност“ в ОДМВР-София по главата с домашния телефонен апарат и захапала по ръката негова колежка, която опитала да отнеме острия режещ предмет. Заради хулиганските си действия 46-годишната последвала сина си в ареста на РУ-Ботевград със заповед за задържане за срок до 24 часа. По двата случая са образувани досъдебни производства. В рамките на операцията, около 15.30 часа, полицаи и разследващи извършили проверка и на втори частен адрес в село Новачене, обитаван от 23-годишна жена, адресно регистрирана в Скравена.  На втория етаж на къщата те намерили пластмасов кош за пране, пълен със стръкове свежа зелена тревиста маса, реагираща на канабис, тротилова пресовка без капсул детонатор и преработен газов пистолет. Още множество стръкове засадени канабисови растения в различен стадий на растеж били открити и в двора на имота. 23- годишната е задържана за срок до 24 часа. По случая също е образувано досъдебно производство. В хода на полицейските действия по документирането на цялостната престъпна дейност на двамата задържани в с. Новачене до настоящия момент са задържани още петима души. Действията по разследването продължават под наблюдението на прокуратурата.    ", "date": "2018.10.03", "title": "Свиреп екшън! Майка на наркодилър посрещна с ножица полицаи, удря и хапе (СНИМКИ)"}
{"url": "https://www.blitz.bg/kriminalni/krv-se-lya-vv-varna-dimitr-narga-s-nozh-v-srtseto-mzh-pred-igralna-zala_news630692.html", "text": "Окръжната прокуратура във Варна ръководи досъдебно производство за опит за убийство на мъж, който се е опитал да разтърве двама. За престъпление по член 115, във връзка с член 18, ал. 1 от НК ще бъде привлечен 25-годишният Димитър Хр. Това съобщиха от Прокуратурата в Морската столица.   Инцидентът е станал снощи пред игрална зала във варненския квартал „Владиславово“. Между двама мъже избухнал скандал за 15 лева. Единият извадил нож, за да реши спора. Намесил се техен общ познат, който се е опитал да разтърве биещите се. Така Димитър Хр. забива ножа в областта на сърцето на 29-годишния, опитал се да се намеси между спорещите. След това инцидента Димитър избягал. Установен е и е задържан по-късно.  25-годишният Димитър ще бъде привлечен като обвиняем за опит за убийство. Той ще бъде задържан за срок до 72 часа, а Окръжната прокуратура ще внесе искане във Варненския окръжен съд за вземане мярка за неотклонение „Задържане под стража“ спрямо него.    Пострадалият е опериран.   Продължават действията по разследването.     ", "date": "2018.10.03", "title": "Кръв се ля във Варна: Димитър наръга с нож в сърцето мъж пред игрална зала!"}
{"url": "https://www.blitz.bg/kriminalni/dvama-tsigani-prebikha-pensioner-sled-zabelezhka-che-kradat-desetki-burgazlii-gledat-bezuchastno_news630703.html", "text": "Двама цигани пребиха и ограбиха 82-годишен пенсионер в бургаския квартал Победа. Агресията им била предизвикана от забележка на възрастния мъж, който е видял, че крадат.  Бруталната сцена се е разиграла посред бял ден – вчера около 11:00 ч., пред погледите на десетки, но никой не е реагирал, пише Флагман.бг.  82-годишният мъж вървял по ул. „Чаталджа“ в кв. Победа и видял двама младежи да вземат закуски от баничарница, разположена в близост до кръстовището с ул. „Велека“, без да си платят. Пенсионерът им направил забележка, но това предизвикало агресия у младежите. Единият го ритнал, съборил го на земята, а другият откраднал последните пари на нападнатия – 10 лева.  Мъжът подал сигнал в полицейския участък в кв. Победа. А благодарение на светкавичната реакция на униформените, двамата са задържани до няколко часа.   Установено е, че нападателите са 18-годишният Енчо Великов и 15-годишният Михаил А. Двамата са от ромски произход, живеят в сърцето на гетото в кв. Победа и са криминално проявени.  Енчо и Михаил са задържани за 24 часа, направили пълни самопризнания. По случая е образувано бързо досъдебно производство.    ", "date": "2018.10.03", "title": "Двама цигани пребиха пенсионер след забележка, че крадат, десетки бургазлии гледат безучастно"}
{"url": "https://www.blitz.bg/kriminalni/prestplenie/bezhantsi-zaryazakha-bolen-pakistanets-kray-ssiva-reka-nesretnikt-tam-si-i-umrya_news630710.html", "text": "Вчера към 12.30 часа граничен полицейски наряд от ГПУ - Ново село засякъл в землището на село Сива река петима чужденци. Те били без документи за самоличност, трима заявили, че са афганистанци, а другите двама – от Пакистан, съобщават от МВР.   Незаконните мигранти съобщили за още един пакистанец, който те оставили в безпомощно състояние в гората до селото, пише novini.bg. Граничните полицаи веднага предприели издирване на района, междувременно уведомили и спешния медицински център. В 13.30 часа те открили чужденеца - видимо силно изтощен, и го пренесли до чакащите на пътя медици. Оказана му е първа помощ, след което мъжът бил настанен в МБАЛ – Свиленград. В 19.20 часа в ГПУ - Ново село е получена информация от болницата, че мъжът е починал.", "date": "2018.10.03", "title": "Бежанци зарязаха болен пакистанец край с.Сива река, несретникът там си и умря"}
{"url": "https://www.blitz.bg/kriminalni/mzh-ne-spazi-ogranichitelna-zapoved-i-prebi-zhena-si-vv-velingrad_news630712.html", "text": "Мъж е задържан в ареста на Районното управление на полицията във Велинград за домашно насилие, съобщиха от Пресцентъра на ОДМВР-Пазарджик.  Получен е сигнал, че 51-годишен мъж от курортния град е нарушил заповед за незабавна защита от домашно насилие, издадена на основание на съдебно решение.  Въпреки забраната мъжът отново отишъл при 51-годишината си съпруга, заплашвал я, а след това и нанесъл побой.  Насилникът е задържан в ареста на полицейското управление във Велинград, а спрямо него е образувано бързо производство. ", "date": "2018.10.03", "title": "Мъж не спази ограничителна заповед и преби жена си във Велинград"}
{"url": "https://www.blitz.bg/kriminalni/prestplenie/izvnredna-informatsiya-za-strelbata-snoshchi-v-rakovski_news630734.html", "text": "Скандалът, който снощи окървави Раковски, е заради това, че кравите на животновъда Иван нагазили в имот на 72-гоидшният агресор, който се опита да убие 33-годишния мъж.   Вчера разпрата ескалирала наново. Двамата били на ракиджийницата, когато отново подхванали темата. Предполага се, че са пили алкохол.  Кавгата ескалирала и по-възрастният извадил законен пистолет, стрелял. Веднъж улучил опонента си в гърба, куршумът излязъл през гърдите, вторият е попаднал в рамото.  От Университетска болница Пловдив съобщиха, че 33-годишният мъж е стабилизиран, вече няма опасност за живота му. Стрелецът не е криминално проявен, вероятно арестът му ще бъде удължен със 72 часа. Повдигнато му е обвинение за опит за убийство.  Кристина ИВАНОВА, БЛИЦ  ", "date": "2018.10.03", "title": "Извънредна информация за стрелбата снощи в Раковски!"}
{"url": "https://www.blitz.bg/kriminalni/prestplenie/sint-na-minyu-staykov-ofitsialno-registriran-kato-izdirvan-v-interpol-snimka_news630752.html", "text": "Снимката на сина на бизнесмена Миню Стайков - Стайко е вече публикувана на сайта на Интерпол, видя БЛИЦ.  29-годишният мъж се издирва с червена бюлетина по обвинението му, че е член на престъпна група за данъчни престъпления, пране на пари и нелегално производство на цигари.  Според прокуратурата в бандата влизат Миню Стайков, шуреят му Белун Хазърбасанов, синът на кмета на Карнобат Иван Димитров и други 4-има. Стайков се издирва по сета и у нас от началото на септември, когато от Специализираната прокуратура обявиха, че Миню Стайков е арестуван. Сега снимката му е пусната в публичния сайт на международната полицейска организация.  ", "date": "2018.10.03", "title": "Синът на Миню Стайков официално регистриран като издирван в Интерпол (СНИМКА)"}
{"url": "https://www.blitz.bg/kriminalni/novo-ekskluzivno-video-i-snimki-ot-srednoshchnata-strelba-v-sofiya_news630711.html", "text": "Появиха се ексклузивни кадри от мястото на  .  Записът, разпространен от Нова телевизия, е от охранителна камера в района.     На него се вижда как единият от ранените – Ивайло Богданов, върви с кучето си по улица „Хайдушка гора”. В същото време оттам преминава и джип. Свидетели предполагат, че в него е пътувал стрелецът. Секунди по-късно Богданов е пронизан от два куршума.      Той е криминално проявен. Лежал е в затвора за разпространение на наркотици. След стрелбата е настанен в болница, без опасност за живота.  При опитът за покушение беше прострелян и друг познат на полицията млад мъж – Божидар Ролански. Той има регистрации за кражби от жилища и офиси.  От МВР предполагат, че стрелците са били двама.  ", "date": "2018.10.03", "title": "Ново ексклузивно ВИДЕО и СНИМКИ от среднощната стрелба в София!"}
{"url": "https://www.blitz.bg/kriminalni/prestplenie/vnuk-zadigna-kasa-ss-17-bona-ot-baba-si-v-s-glavinitsa_news630717.html", "text": "Вчера апаш проникнал през отворен прозорец в къщата на 73-годишната П.А. от пазарджишкото село Главиница. От една от стаите била открадната метална каса, в която били съхранявани около 17 500 лева.      На мястото бил извършен оглед, а с разплитането на случая се заели служители от сектор „Криминална полиция“ при РУ-Пазарджик. Не след дълго криминалистите установили, че всъщност автор на посегателството е 30-годишният внук на възрастната жена.     У него била открита касата и сумата в нея била възстановена обратно на собственичката. Образувано е полицейско производство.    ", "date": "2018.10.03", "title": "Внук задигна каса със 17 бона от баба си в с. Главиница"}
{"url": "https://www.blitz.bg/kriminalni/izvrashchenie-v-lyaskovets-bogat-60-godishen-rom-iznasili-12-godishno-glukhonyamo-momiche-to-zabremenya-i_news630714.html", "text": "Прокуратурата в Горна Оряховица разследва случай на сексуално посегателство върху петокласничка от възрастен мъж в Лясковец, която е родила дете преди месец, съобщава \" \".  За скандалния случай с 12-годишната В. А. С., която е едно от 12-те деца на бедно ромско семейство, разказа нейният брат Християн. Многолюдната фамилия на жертвата живее в Лясковец, а момичето е учило до напредването на бременността през тази пролет в средното училище в града.  Според брат й, момичето не съобщило за позорния случай и крило бременността си до април, когато получило болки в корема и повръщане. Близките му го завели тогава в Спешна помощ в железничарския град, където станало ясно, че е бременно, а после и в Акушеро-гинекологичното отделение на горнооряховската болница, където пък медиците установили с точност, че плодът е вече на шест месеца.  По думите на 29-годишния Християн чак тогава било установено, че през зимата сестра му била пресрещната на улицата в Лясковец, завлечена в една къща, където била пребита и изнасилена от мъж на около 60 години. Тогава обаче петокласничката не успяла да разкаже драматичната история, тъй като е глухоняма и със средна степен на умствена изостаналост.  С нея обаче успявала да комуникира единствено майка и, която я разпитвала защо е удряна, но ученичката мълчала. Веднага след като се разбрало какво точно се е случило, роднините на В. депозирали жалба в полицията в Горна Оряховица. Пред полицаи и дознатели петокласничката показала къщата на насилника в Лясковец.  По думите на брата става дума за мъж от богат ромски клан. Семейството на насиленото момиче наело и адвокат от Горна Оряховица, провели се неколкократно срещи със служители на отдел „Закрила на детето“ и психолози. Ученичката била спряна от училище и изкарала бременността си до деветия месец вкъщи, скрита от чужди очи.  На 1 септември тя родила във великотърновската болница здраво момиченце. След намесата на социалните работници от отдел „Закрила на детето“, бебето било дадено за осиновяване и дори вече е настанено в приемно семейство в Бяла.  „Имахме такъв такъв случай в нашето училище, момичето прекъсна училище“, признаха и учители от лясковското школо. Според тях то живее в семейство със сложно социално положение от 14 души.  В училището учи и по-малката сестра на жертвата. „Всички документи са в адвоката и в отдела за закрила на детето, от полицията мислят, че търсим пари, няма кой да иска сметка от насилника! Казаха, че ще правят ДНК тест, нищо не се случва вече месец“, твърди Християн. От Районната прокуратура в Горна Оряховица потвърдиха, че по случая е образувано досъдебно производство по чл.151 от НК за съвъкупление с малолетно лице, но без проявено насилие. По казуса е разпоредена експертиза за установяване кой е бащата на новороденото. ", "date": "2018.10.03", "title": "Извращение в Лясковец: Богат 60-годишен ром изнасили 12-годишно глухонямо момиче, то забременя и..."}
{"url": "https://www.blitz.bg/kriminalni/nakazanie/prokopiev-traykov-i-dyankov-v-panika-spetsprokuraturata-vnese-obvinitelen-akt-s-pretsizirani-obvineniya-za-neizgodna-prodazhba-na-drzhavniya-dyal-v-evn_news630763.html", "text": "Днес, 3 октомври 2018 г., Специализираната прокуратура внесе отново в Специализирания наказателен съд обвинителен акт по делото за продажба на занижени цени на държавния дял на енергоразпределителното дружество EVN.   Отстранени са всички посочени от съда неясноти и процесуални нарушения в първоначалния обвинителен акт (изготвен и внесен в СпНС от Софийската градска прокуратура), заради които в края на март 2018 г. делото бе прекратено и върнато по компетентност в Специализираната прокуратура. Прецизирани са и обвиненията срещу шестимата привлечени към наказателна отговорност лица. Бившият вицепремиер Симеон Дянков и бизнесменът Иво Прокопиев са обвинени за извършване на длъжностно престъпление, от което са настъпили значителни вредни последици (близо 28 милиона лева щети на държавния бюджет) – престъпление по чл. 283а, т.1, вр. чл. 282, ал.2, вр. ал.1, вр. чл.20 ал. 2, вр. ал.1 от НК. Трима от привлечените - изпълнителният директор на \"Булброкърс\" Радослав Рачев, Петър Василев и Любомир Евстатиев са обвинени за съзнателно нанасяне на щети на чуждо имущество в особено големи размери (чл. 217, ал.4, вр. ал.2, вр. чл. 20 ал. 2, вр. ал. 1). Бившият министър на икономиката и енергетиката Трайчо Трайков е обвинен за това, че като длъжностно лице не е положил достатъчно грижи за повереното му имущество, от което са настъпили вреди в особено големи размери и престъплението представлява особено тежък случай (чл. 219, ал.4, вр. ал.3, вр. ал. 1 от НК). Предстои Специализираният наказателен съд да насрочи разпоредително заседание по делото, съобщиха от пресцентъра на спецпрокуратурата.", "date": "2018.10.03", "title": "Прокопиев, Трайков и Дянков в паника: Спецпрокуратурата внесе обвинителен акт с прецизирани обвинения за неизгодна продажба на държавния дял в EVN"}
{"url": "https://www.blitz.bg/kriminalni/prestplenie/goreshcha-informatsiya-okolo-snoshchnata-strelba-v-sofiya_news630765.html", "text": "Все още няма задържани за снощната стрелба в София. Двама криминално проявени мъже бяха ранени в квартал „Стрелбище”. Стрелбата става на метри от жилищни блокове, както и до пицария и фитнес, които все още са били пълни с клиенти, предава bTV.Един от ранените влиза в заведението, за да търси помощ. Сяда на маса, на която се намира по това време Миглена Александрова от „Атака”.  „Беше уцелен в двете ръце. Човекът беше в съзнание, беше много уплашен. Нямаше много кръв, виждаха се дупки по него. Видяхме един човек със скиорска маска, който тичаше”, разказа тя.   Другият ранен стига до близкия фитнес, а охранител му се притичва на помощ. Спомня си, че преди да чуе изстрелите, видял от мястото да се оттегля черен джип. „Само вика: „Тия ме застреляха”. Падна и каза: „Умирам”. Докато дойде линейката, ние го превързахме. Като го вдигнахме към линейката, само помоли да си вземе кучето”, посочи охранителят, станал свидетел на инцидента.  И двамата простреляни са познати на МВР. „Лицата са криминално проявени за наркотици, кражби. Работят колегите по тази версия”, каза вътрешният министър Младен Маринов. Основната версия е преразпределяне на територии и разчистване на сметки в наркобизнеса. Няма опасност за живота на ранените.", "date": "2018.10.03", "title": "Гореща информация около снощната стрелба в София!"}
{"url": "https://www.blitz.bg/obshtestvo/regioni/losho-mu-se-pishe-na-streletsa-ot-rakovski_news630777.html", "text": "Окръжна прокуратура-Пловдив привлече като обвиняем С.Г., на 74 г., за това, че е направил опит умишлено да умъртви друг 33-годишен мъж – престъпление по чл. 115 във вр. чл. 18 ал. 1 от Наказателния кодекс. Това съобщиха от пресцентъра на Апелативна прокуратура-Пловдив.   До момента е установено, че на 2 октомври 2018 г., край гр. Раковски, обвиняемият С.Г. е прострелял с огнестрелно оръжие 33-годишен мъж, след възникнало пререкание помежду им. Пострадалият е бил откаран в болница в гр. Пловдив, където му е оказана спешна медицинска помощ.  Обвиняемият С.Г. е задържан за срок от 72 часа с постановление на наблюдаващия прокурор от Окръжна прокуратура-Пловдив, в рамките, на които ще се прецени за внасяне на искане в съда за вземане на за мярка за неотклонение „задържана под стража“ спрямо обвиняемия. Разследването по случая продължава.  Предвиденото от закона наказание за престъплението, в което С.Г. е обвинен, е „лишаване от свобода“ от 10 до 20 години. ", "date": "2018.10.03", "title": "Лошо му се пише на стрелеца от Раковски!"}
{"url": "https://www.blitz.bg/obshtestvo/zdraveopazvane/uzhas-prva-zhertva-sled-povredenata-khemodializa-vv-vidin-drug-patsient-bere-dusha_news630739.html", "text": "Eдин от пациентите на хемодиализа е починал, а друг е в кома вследствие на аварията, която спря работата на животоспасяващата апаратура във Видин, пише BulNews.bg. В понеделник мъжът пропуснал диализния сеанс.  Във вторник той е уведомен за аварията на апарата и са му посочени алтернативите за извършване на процедурата. Той казал, че днес ще се обади за да замине на диализа в Монтана. Тази сутрин обаче той се почувствал много зле и извикал Бърза помощ. Докато бъде закаран до спешното отделение на болницата във Видин, човекът изпаднал в терминално състояние и починал, каза директорът на МБАЛ „Св. Петка“ във Видин Цветан Василев.  Втори пациент е в кома вследствие на авариралата хемодиализна техника. Той е заминал за спешна животоспасяващата процедура в Лом. В момента пациентът е в тежко състояние, въпреки че вече е диализиран. Той е настанен в отделението по неврология и лекарите се борят да стабилизират състоянието му.  Счупената част на апарата за хемодиализа вече е намерена. Утре във Видин се очаква да пристигнат екипи, които да ремонтират повредената медицинска техника. Очаква се хемодиализата във Видин да заработи отново в понеделник.  Междувременно министър Кирил Ананиев разпореди незабавна проверка в центъра по хемодиализа.  В близките дни Министерството на здравеопазването ще предостави 180 хил. лв. на болницата във Видин за закупуване на хемодиализни апарати, легла и водопочистваща система. Средствата са осигyрени от Министерския съвет в края на септември т.г. ", "date": "2018.10.03", "title": "Ужас! Първа жертва след повредената хемодиализа във Видин, друг пациент бере душа"}
{"url": "https://www.blitz.bg/obshtestvo/regioni/krvavi-podrobnosti-za-trupa-v-prvomay_news630732.html", "text": "Трупът, който вчера изхвърли река Мечка край Първомай, е на възрастна жена, която е страдала от деменция.   Тя е над 70 години, преди два дни излязла от дома си и изчезнала, разказаха пред БЛИЦ разследващи.  Бабата е претърпяла инцидент, подхлъзнала се и е паднала в реката, така се е удавила. Няма данни за чужда намеса или за извършено престъпление, касае се за нещастен инцидент, казаха още нашите източници.  Кристина ИВАНОВА, БЛИЦ  ", "date": "2018.10.03", "title": "Кървави подробности за трупа в Първомай!"}
{"url": "https://www.blitz.bg/obshtestvo/kremena-khalvadzhiyan-slusham-srtseto-si-i-tova-pravya_news630745.html", "text": "Няма как да не я забележите. Тя се откроява и запомня, прави неща, които оставят следа подире й. Кремена Халваджиян, собственик на заведението Once Upon A Time... Biblioteka (което ще рече Имало едно време... Библиотека), е ексцентрична, усмихната, обичана, богата...Родена е в София, на 19 юли 1969 г. и догодина ще празнува юбилей. Няма да е пресилено, ако кажем, че Кремена е първата в нашата страна, която направи популярна професията “стилист”. Самата тя има уникален, екстравагантен стил на обличане, заради който не може да остане незабелязана, дори в препълнена зала с известни личности. Не е тайна, че обожава шопинга, събрала е колекция от хиляди обувки, чанти и аксесоари. Омъжена е за режисьора и продуцент Маги Халваджиян. Двамата имат син Бедрос, снаха Александра и прекрасен малък внук Еди. - Кремена, догодина ще честваш 50-годишен юбилей, а изглеждаш прекрасно. Как го постигаш?  - ...Прекрасно?! Факт е, че съм ужасно неподдържаща се жена. Аз пуша, ходя по купони, танцувам много, прибирам се на сутринта, независимо дали съм работила. Не ходя на никакви процедури, ненавиждам фитнеса, не спортувам, дори понякога не си трия грима. Единствено ползвам хубава козметика, но това едва ли е достатъчно. Някой ден може да се отрази, но мисля, че миньончетата сме облагодетелствани в това отношение да изглеждаме по-млади.   Признавам, че водя доста “вреден” начин на живот, но пък изпълнен с емоции и адреналин...   Може би просто се чувствам добре.  - Какво си казваш, когато сутрин отвориш очи?  - Ако съм тъжна, съжалявам, че изобщо съм ги отворила. Ако съм щастлива, се втурвам в деня. Не съм от хората, които целенасочено се надъхват сутрин. Изцяло съм подвластна на емоциите.  - А как си представяш себе си и Маги след 20-30 години?  - Ох, не знам. С ежедневието, което имам в момента, въобще не знам дали ще доживея тези 20-30 години. Истина ти казвам, аз живея някакъв невероятен, малоумен живот. Представям си просто, че с Маги ще бъдем малко по-сбръчкани. Гледам хората около мен как остаряват. Идва момент, в който вече не можеш да бъдеш толкова пъргав, толкова в час с всичко. А моят мозък работи не в 3 посоки, а в 300. (Смее се.) И не знам дали това не ни изтощава и изсмуква жестоко. През годините все си мечтаех, че ще поработим, ще направим къщата и ще седна с книжка или просто ще се наслаждавам на двора... Нямам такъв миг! Аз не мога да се спра и да кажа - Боже, колко е хубаво, какво нещо сме си направили. Затова като ме питаш, си представям, че сме двама старци, които се кефят на тази градинка или обикалят хубави местенца. Само че не знам дали някога ще се спрем. Може би все пак ще ни накарат неща като ишиас и лумбаго... (Смее се.)  - Толкова си заета, а намери време, сили и желание да възстановиш фонтана зад “Националната библиотека”, край който седим сега. Защо го направи?  - Вече развих някаква свръх непоносимост към всичко, което се случва в тази държава и ако има нещо, което остана да обичам в България, то е този квартал, в който съм родена, старите покриви, историите на семейството ми, на моите роднини, на дядовците ми. Не мога да оставя нещо такова да се съсипе. Този фонтан е част от моето детство, част е и от детството на баща ми. През 1896 г. имотът е подарен от княз Фердинанд за Народна Библиотека. И тогава неговият градинар е направил парка с този фонтан. Дори камъните около него имат история, а ние и без това сме съхранили толкова малко от нея. Един ден, преди година, видях два камиона да засипват с чакъл фонтана, за да го изравнят със земята. Вече нямаше да го има и малкото късче, запазена история. Защо? Никога няма да проумея. Това се случваше в неработен ден, разбира се.   Безсмъртният Бай Ганьо беше издебнал момент да съсипе нещо ценно, за да направи някоя далавера   И аз, естествено, яхнах коня и започнах поредната война, която трябваше да водя. - Тази твоя война е продължила доста време.  - Отне ми една година, изключително много нерви, безсънни нощи, направо побелях. Стигнах до много високо ниво, слава Богу, има хора, които мислят с главите си. Борих се за всеки камък тук - да не бъде счупен, надран, омърсен. Аз лично клекнах и излъсках с телена четка всичко, защото майсторите минаваха и след тях - потоп. Живеем в дни, в които всичко се прави със срок на годност 6 месеца. Нямаш представа с какъв недоумяващ поглед ме погледна един майстор, когато му казах: “Нека го направим така, че да го има и след 100 години\"! Ами, той просто се изсмя в очите ми. Ей, това ме съсипва. Затова сме на този хал, защото мисленето на хората е такова. Манталитетът е червеят, който яде всичко. А навсякъде из Европа има места, където дядовците си пушат лулите, техните дядовци са си пушили лулите там, а и внуците им като пораснат, ще го правят. Щастлива съм, че успях, но и толкова безнадеждна - дали ще успяваме и занапред? Колко му трябва на човек да обича града си - душа и усещане за красота.  - Сигурно ще се намерят хора, които да кажат - толкова неща ни липсват, до фонтанчето ли е опряло. Какво би им отговорила?  - Хубавото е, че аз такава съм се родила - никога не ме е интересувало кой какво говори за мен. Слушам сърцето си и това правя. Какво ще коментират, дали ще кажат - тая пък сега това ли иска да покаже, че ще дарява... Това не ме интересува, защото искам нещо да остане тук. За да можем да кажем - имало едно време... Струваше ми изключително много и това е най-малкото, което мога да направя.  - Вярваш ли, че красотата би могла да промени този манталитет?  - Не, не вярвам, вярвам единствено в генетиката. Нещо се е случило на тази географска ширина, някъде се бъгва този наш български чип. Където и да отидеш в радиус от 1000 км всичко е нормално. Е, тука нещо става, не знам. Все едно сме някаква лаборатория за изследвания.   Когато искаш да дадеш, а не да вземеш, те мислят за луд  Но нали Вазов е казал: “Лудите, лудите, те да за живи!...” Колко му е да направим света около нас по-добър и по-красив. От нас зависи, но при едно условие - да поискаме.  - В думите ти има толкова много горчилка, и на какво отгоре твърдиш, че за нищо на света не би напуснала България?  - Ами не знам, моята връзка с България е като в онези бракове, в които мъжът претрепва от бой жената, обаче тя пак си стои при него и вика - обичам го. (Смее се.) Пусто, не мога без квартала си, без историята си, без спомените си. Тук си тежа на мястото, няма да се чувствам толкова добре, където и да се намирам. Маги е съвсем различен. Той дори може би малко ме обвинява, че заради мен останахме тука. Ако беше някъде другаде, след това, което постигна, сигурно щеше някой да му вее с ветрилото на някой остров. У нас нещата стават трудно и с клизма. Малко да направиш, веднага те сриват със земята, защото някой “професор” седи вкъщи, пие бира, мързи го, не е работил 15 години, обаче знае ти какво си направил, как си го направил и с какви връзки си го направил... Толкова съм крайна на тази тема, че искам един такъв да дойде, да види един мой работен ден или на Маги и тогава да ми каже, мързелувайки, как се случват нещата. - И накрая, кажи ми, когато човек има всичко в материален план, за какво мечтае?   - Аз не съм мечтала за нищо от това, което ми се е случило в материален план. Мечтите ми са свързани с любов, здраве, красота...   /вестник \"Над 55\"/    ", "date": "2018.10.03", "title": "Кремена Халваджиян: Слушам сърцето си и това правя"}
{"url": "https://www.blitz.bg/obshtestvo/stolitsa/eksperimentt-noshchen-transport-v-sofiya-eto-kolko-bileta-prodadokha_news630746.html", "text": "От въвеждането нощния градски транспорт в София досега са продадени близо 74 000 билета, обяви Пламен Църноречки, ръководител на дирекция \"Маркетинг и стопанска дейност\" в Центъра за градска мобилност (ЦГМ) пред \"Фокус\".  Той припомни, че нощният градски транспорт е в експериментален период до края на годината и на този етап разполага с четири линии с пресечна точка площад \"Княз Александър I\", където се осъществяват и трансферите между тях.  Продадените билети сочат, че най-предпочитана се оказва Линия 2, която е от Студентски град до \"Обеля\".  Очаквано най-натоварен нощният градски транспорт е в дните от петък до неделя, когато пътуват над 700 пътници на нощ.  Както е известно, нощният транспорт има четири линии, които се движат след полунощ – първата е от  \"Люлин\" до \"Младост 4\", другата е от \"Студентски град\" до кв. \"Обеля\", третата от кв. \"Левски\" до \"Овча купел\" и четвъртата от кв. \"Дружба\" до кв. \"Гоце Делчев\".  Интервалът за движение е 40 минути, а времето за прекачване между линиите на общата спирка на пл. \"Княз Александър Първи\" – 5 минути.  Цената за пътуване е 2 лева, като билетите се продават на място в автобуса от кондуктори.  Картата важи и за следващия автобус, на който пътникът се прикачи, за да достигне до крайната си точка.    ", "date": "2018.10.03", "title": "Експериментът \"Нощен транспорт\" в София: Ето колко билета продадоха"}
{"url": "https://www.blitz.bg/obshtestvo/sashka-bratanova-oshche-ochakvam-neshcho-khubavo-da-mi-se-sluchi_news630747.html", "text": "“Аз трябва да харесвам. Ако не харесвам, не става по никакъв начин. Ако не харесвам някой, даже не мога и да танцувам с него. Всички мъже в живота си съм ги обичала. Иначе не мога. Впоследствие съм работила с някои, но става и по-лошо... Имал ли си връзка, не се получава. Някак си пречи на работата.” Това е написала Сашка Братанова в страницата си във Фейсбук.Една Александра е превърнала галеното име в своя марка. Сашка Братанова едно от най-красивите лица от соцекрана e родена на 23 септември 1950 г.  Ако искате да я видите в целия й блясък тя играе в музикален моноспектакъл по стиховете на Миряна Башева и музиката на Стефан Димитров “Ние, Вие и Аз”.  Тя става известна още като студентка във ВИТИЗ. Когато родената край Дунав, но от дете израсла в София е на 20 години, влиза в момичешки образ от юношеския филм “Петимата от Моби Дик”.   За изпълнителите на главните роли - полетът към звездите е открит. Стартът е летящ. Ужасът е обаче, че както и за изпълнителите в други култови филми от онова време “Козият рог” успехът на продукцията се оказва проклятие. Всеки от тях постига успех и големи роли, но никога не влиза в актьорската “А група” и в края на кариерата си се оказва с известно име, но със скъсани джобове.   Втората й голяма роля, която идва веднага след “Петимата от Моби Дик”, е на плахата ученичка Марияна от “Момчето си отива”, която цял филм ходи след Филип Трифонов, докато той въздиша по Невена Коканова и Елена Райнова, но накрая открива любовта в момичето от своя клас. Невинният романтичен финал на двамата млади артисти и песента в изпълнение на героя ни от миналата серия Борис Гуджунов и Мими Иванова правят филма любим на публиката вече 43 години.     Житейските романи на Фипо и Сашка също си приличат. Докато той ходи с Ирен Кривошиева, тя пък е  с Рашко Младенов. Докато е гадже със свирещия артист, двамата заедно репетират под режисурата на неговата ... съпруга Маргарита Младенова. Явно са били в добри актьори, защото Грети не надушва връзката.  Твърди се, че не е разбрала дори при раждането на двете близначки Вяра и Надежда, които се появяват като плод от любовта на артистите. Сигурно така е било, след като таткото признава дечицата едва, когато са на 4-годишни през 1990 г., когато страстите в България бушуват   Малко по-късно театралната гилдия е разломена, след като част от трупата на общинския театър “София” избира свободата - минава отвъд Перловската река и основава нова сцена “Зад Канала”. Едно от най-ярките имена, подкрепили реформата е Сашка Братанова. За благодарност, недълго след това, съвсем млада и доста преди законовата пенсионна възраст, тя е изхвърлена на улицата. Сама жена с две малки деца тя става жертва на театралната реформа в най-гадните години на прехода в средата на 90-те. Но характерът я спасява. Сашка не спира да ходи по кастинги.   Когато не я вземат и за статистка в чужда продукция – а българското кино е на ръба, се препитава с чистене на входове   Но успява не само да изхрани, но и да изучи близначките. Налага се дори да продаде хубавия си апартамент и заживее при майка си. Когато й потръгва в кариерата преди няколко години - първо снима успешна реклама, после взема роли в няколко филма - включително сериали на бТВ - от “Тя и той”, през “Стъклен дом” до “Къде е Маги”, губи своята родителка. Която пък на младини дълго я съветва да не се хваща с артистичната професия, понеже нямала качества за нея.  Животът на Сашка минава да се докаже пред майка си – потомка на горд белогвардейски офицер и съпруга на военен композитор и диригент   Брехт е казал: “Когато те боли корем и кажеш на някого, това предизвиква само отвращение”. Това, изглежда, ми се потвърди в живота, споделя нежната актриса. Колегите мразят да ги срещнеш и да им кажеш, че няма работа. Аз все още се надявам, че ми предстои някаква хубава роля. Играя веднъж месечно своя моноспектакъл в Нов театър в НДК. Чувствам, че трябва да го правя, за да съм във форма. Имам проекти, но никой не дава пари, поне не на мен.   ", "date": "2018.10.03", "title": "Сашка Братанова: Още очаквам нещо хубаво да ми се случи!"}
{"url": "https://www.blitz.bg/obshtestvo/regioni/samo-v-blits-arestuvaniyat-velko-redovno-prebival-spaska-tsyal-velingrad-vdignal-rtse-ot-nego_news630749.html", "text": "Арестуваният във Велинград съпруг Велко редовно пребивал от бой жена си Спаска. Двамата били в процес на развод, живеели в една и съща сграда, но на различни етажи. Освен физически, Велко тероризирал от години съпругата си и психически, разказаха за БЛИЦ източници на разследването. Жената не издържала, подала молба за развод, който тече в момента.   Заради раздялата агресорът още повече подивял, напивал се редовно, биел Спаска. Съдът издал ограничителна заповед да доближава да не доближава наплашената и изстрадала жена. Снощи след поредният запой Велко отново нарушил заповедта и пребил жена си. Преди това заплашил 51-годишната си съпруга, че ще я убие.   Както БЛИЦ съобщи, Спас е арестуван, срещу него е образувано досъдебно производство. Местни хора разказаха, че редовно чували скандалите, които устройвал на стресираната жена. Градът е пропищял от простотията му, коментираха те пред БЛИЦ.  Кристина ИВАНОВА, БЛИЦ  ", "date": "2018.10.03", "title": "Само в БЛИЦ: Арестуваният Велко редовно пребивал Спаска, цял Велинград вдигнал ръце от него"}
{"url": "https://www.blitz.bg/obshtestvo/90-g-ot-rozhdenieto-na-zheni-bozhilova-sprugata-na-khaytov-reznala-finalite-na-divi-razkazi_news630755.html", "text": "В топлия 21 септември 2014-а сърцето на една велика жена спря да тупти. Голямата любов на Николай Хайтов - преводачката Жени Божилова, се пренесе в по-добрия свят.Гилдията на преводачите загуби ценен кадър, семейството й - скъп човек, приятелите - вярна и отзивчива душа. Жени Божилова-Хайтова бе ерудит, какъвто в наши дни рядко се среща. Дългогодишна преводачка и редакторка от английски език, надарена с умението не само да превежда, но и да превръща чуждите текстове в шедьоври.   Родена е на 3 юни 1928 г. в Ямбол. Завършва английска филология в Софийския университет. Английският език е нейна съдба.   Превела е повече от шейсет романа и няколко сборника с разкази - между тях са “Гордост и предразсъдъци” на Джейн Остин, “Малката Дорит” на Чарлс Дикенс, “Вийет” на Шарлот Бронте, есетата на Вирджиния Уулф “Смъртта на еднодневката” ,Аз, Клавдий” и “Божественият Клавдий” от Робърт Грейвс, “Вино от глухарчета” на Рей Бредбъри и много други. Дълги години е редактор в издателство “Народна култура” и в списанията “Панорама” и “Съвременник”.   Жени бе дясната ръка на съпруга си, той се допитваше до нея за всяко произведение, излязло изпод талантливото му перо.   Жени надживя Хайтов. Тя се пресели в отвъдното броени дни след рождения ден на големия автор. Би изкоментирала този факт много просто:   Така е било писано!   Жени вярваше в предопределеното от съдбата и приемаше превратностите й стоически. Затова успя да преживее възможно най-тежките болести, да се събуди след две клинични смърти, да преглътне политическите репресии, да воюва редом с мъжа си за справедливи каузи. Какво я крепеше през годините? Може би любовта?! Сигурно, защото и в последните години от съвместния си живот двамата с Хайтов наистина се обичаха.  Съдбата я среща с Николай Хайтов във време, когато и двамата преживяват ужасяващи семейни катаклизми  Всички се опитват да ги разделят, защото Хайтов е семеен, а Жени - с неблагонадежден произход. В ония години за такива постъпки като връзка със семеен мъж изпращаха на лагер. Единствена Ванга се застъпва за любовта им пред майката на Жени: “Остави ги! Родени са един за друг. Не мъчи детето си! Ще се оженят и ще живеят заедно!”. Пророчицата, близка на семейството, дори уцелва датата на бъдещата сватба.   Така потомката на индустриалеца Панайот Божилов, преследвана като зоза из София, се жени за чистокръвния селянин от Яврово, надарен с уникално перо. И с леви убеждения. В нейната компания той се превръща в писателя Николай Хайтов, творец не само от родна величина, но и в международно признат майстор на разказа.   Големият Хайтов е щастливец в любовта  Той има до себе си чаровна спътница, с която често спорят, но изпитват силно влечение един към друг. Хайтов винаги може да се облегне на професионален и висококултурен редактор, който да превърне все още неузрелия текст в малък шедьовър. Така се раждат знаменитите “Диви разкази” - най-авторитетната визитна картичка на Хайтов пред света, преведени на десетки чужди езици.   “Вслушваше се в моите забележки. Орязах всичките му финали на разказите - бе извел поука от всяка случка, а на мен това не ми хареса. Прие всичките ми забележки, без да протестира. После и на него поуките престанаха да му харесват”, разказваше Жени приживе. В това прекрасно хармонично съжителство тя си остава преводачката Божилова, той - белетристът Хайтов. Една след друга се раждат неговите ярки книги, един след друг се появяват на българския пазар шедьоври на англоезичната литература, преведени от нея.   До последно Жени воюваше за паметта на Хайтов. Водеше епически борби, за да видят отново бял свят неговите култови заглавия, когато вече го нямаше. Сътвори чудеса от храброст, за да запази тяхната малка семейна къща в Яврово - селото, където се бе появил на бял свят Хайтов. Приживе писателят настояваше къщата да остане като наследство на Елена - осиновената дъщеря на Жени, която е щерка на рано починалата й сестра Боряна. Елена е име в медицината - онкологът д-р Големанова. Не един човешки живот е спасила, на никого помощ не е отказала. Радва се на щастливо семейство. В наши дни къщата в Яврово я огласят нейните деца - Бояна и Калоян. А духовете на Хайтов и на Жени Божилова сигурно са щастливи в отвъдното.   До сетните си дни Жени Божилова продължаваше да превежда и да редактира  Уви, последният редакторски текст остана недовършен на бюрото й. Защото Николай Хайтов пожела да прибере любимата жена при себе си.   Елиана МИТОВА   /вестник \"Над 55\"/    ", "date": "2018.10.03", "title": "90 г. от рождението на Жени Божилова: Съпругата на Хайтов резнала финалите на “Диви разкази”"}
{"url": "https://www.blitz.bg/kriminalni/uzhasyavashchi-razkritiya-za-strelbata-po-narkodilri-v-stolitsata-razbra-se-kak-e-stanalo-vsichko_news630596.html", "text": ". Сигналът за стрелбата е получен в полицията малко след 22 часа. Мъжете са излизали от пицария в кв. \"Белите брези\", когато срещу тях е открита стрелба с пистолет от преминаващ автомобил.  Стреляно е най-малко 8 пъти с пистолет, като двамата мъже са ранени и откарани в болница. Според източници от полицията и от \"Пирогов\" единият от пострадалите е прострелян в гърдите, а другият - в рамото.   По първоначална информация полицията издирва двама души за стрелбата с двама ранени. По все още непотвърдени данни нападателите избягали с различни автомобили, след като произвели изстрелите. А куршумите попаднали в телата на двама криминално проявени – 38-годишния Ивайло Богданов и Божидар Лоански – на 26. Единият е излежавал присъда за разпространение на наркотици, а другият има регистрации за извършване на кражби.  \"Тази вечер получихме сигнал за простреляни лица, като на място екип на полицията е установил двама ранени - мъж на 26 години и мъж на 38 години. И двамата са криминално проявени. Мъжете са настанени в болнични заведения на територията на столицата, като по информация на лекарите няма опасност за живота им, макар да са с по няколко прострелни рани\", уточни директорът на СДВР главен комисар Ивайло Иванов, който пристигна на мястото на инцидента, както и директорът на Националната полиция главен комисар Христо Терзийски.  \"Трима свидетели-очевидци се разпитват. Един извършител или двама извършители - нека колегите да си свършат работата и когато имаме повече информация, то ще ви дадем, защото към този момент действително няма да е точна\", добави главен комисар Ивайло Иванов. И двамата ранени са познати на полицията, уточни главен комисар Христо Терзийски: \"Пострадалите лица са ясни за нас. Единият е на 38 години и е многократно регистриран за различни криминални деяния, както и е осъждан, и е лежал в затвора за притежание на наркотични вещества. И двамата с прякори. Другият е на 26 години и също е криминално проявен за кражби - и от жилища, и от офиси\".  На мястото на инцидента снощи имаше засилено полицейско присъствие, както и пред болницата, в която са настанени ранените. Причините за стрелбата се изясняват. Полицията в София издирва извършителите. Предполага се, че те са избягали с автомобил. Предстои да бъдат прегледани и записите в района на инцидента.  ", "date": "2018.10.03", "title": "Ужасяващи разкрития за стрелбата по наркодилъри в столицата! Разбра се как е станало всичко"}
{"url": "https://www.blitz.bg/obshtestvo/pirogov-s-prva-informatsiya-za-prostrelyaniya-v-stolitsata-narkodilr_news630615.html", "text": "Настаненият 38-годишен прострелян снощи е докаран след две огнестрелни наранявания в областта на рамото и гърдите. Това каза изпълнителният директор на УМБАЛСМ „Н. И. Пирогов“ проф. д-р Асен Балтов в сутрешния блок на bTV за състоянието единия от простреляните в жк. \"Стрелбище\", настанен в болничното заведение.   „Успешно е извършена оперативна интервенция. Всичко е преминало благополучно. Няма опасност за живота му, засега остава за интензивно лечение в реанимацията на „Пирогов“, обясни проф. Балтов.   По думите му едната огнестрелна рана е входно-изходна и минава през гърдите.   „Слава Богу е без опасност за по-сериозно нараняване на вътрешни органи“, добави проф. Балтов.  Той обясни, че няма информация за другия прострелян, който е настанен във ВМА.    ", "date": "2018.10.03", "title": "\"Пирогов\" с първа информация за простреляния в столицата наркодилър"}
{"url": "https://www.blitz.bg/kriminalni/goreshchi-snimki-ot-banditskata-prestrelka-pred-stolichnata-pitsariya-vetrilo_news630620.html", "text": "Появиха се сензационни снимки  .    Медията ни припомня, че двама души бяха ранени при стрелба в столичния квартал „Стрелбище“ малко след 22 часа.   Единият е ранен в рамото, а другият - в гърдите. Преди по-малко от час  .   Междувременно се разбра, че е стреляно е шест пъти, като и шестте изстрела са попаднали в целта. Два куршума са попаднали в тялото на единия, а четири - в тялото на другия.   И двамата мъже 38-годишният Ивайло Богданов и 26-годишният Божидар Лоански са регистрирани за наркотици.   Според свидетели стрелецът е бил само един - с черен суичър с качулка. Той е успял да избяга. Има версия обаче, че нападателите са били двама.   Нападението е станало до голям фитнес и пицария \"Ветрило\". Районът все още е отцепен. На място веднага пристигнали полицейски екипи и пожарни. На място бе и  .   ", "date": "2018.10.03", "title": "Горещи СНИМКИ от бандитската престрелка пред столичната пицария \"Ветрило\""}
{"url": "https://www.blitz.bg/kriminalni/sheft-na-stolichnata-politsiya-s-prvi-dumi-za-ekshna-v-strelbishche_news630631.html", "text": "Все още се издирват извършителите на стрелбата в кв. „Стрелбище“. Това каза директорът на СДВР старши комисар Ивайло Иванов за стрелбата в ж.к. Стрелбище, цитиран от \"Фокус\".   „Снощи към 22.08 часа сме получили сигнал за стрелба в кв. „Стрелбище“ на ул. „Орехова гора“. Насочени са полицейски екипи на място. Установени са простреляни две лица – криминално проявени.  Едното е на 26 години, другото на 38“, обясни ст. комисар Иванов. По думите му лицата са транспортирани в болнични заведения и имат по две прострелни рани.  Към момента няма опасност за живота им. Ст. комисар Иванов уточни, че все още не може да се каже колко точно са извършителите на стрелбата.  ", "date": "2018.10.03", "title": "Шефът на Столичната полиция с първи думи за екшъна в \"Стрелбище\""}
{"url": "https://www.blitz.bg/kriminalni/ochevidets-na-strelbata-v-strelbishche-ediniyat-ranen-se-svleche-i-izstena-umiram-a-cheren-dzhip-s-kilrite-izchezna-v-mraka_news630623.html", "text": "Охранител от фитнес зала, която се намира в близост до мястото на снощната стрелба в столичния квартал \"Стрелбище\", се престраши да разкаже какво е видял. Той е бил на работа, когато все още неизвестен брой нападатели опитаха да убият криминално проявените Ивайло Богданов и Божидар Лоански, но успяха само да ги ранят.  \"Чухме 4-5 изстрела и излязохме да видим какво става навън. Мина един черен джип. Дойде раненият и падна на 2-3 метра от фитнеса. Само каза \"Умирам\". Състоянието му беше много тежко. Личеше си, че е прострелян\", разказа пред Нова телевизия охранителят. Той добави, че раненият е бил с куче, но екипът на Спешна помощ не е позволил животното да бъде качено в линейката въпреки молбите на пострадалия.  \"Не съм виждал този човек в района досега. Когато са се разминавали пеша, другият е започнал да стреля. Имаше един черен джип, който мина бързо, а след това дойде раненият\", свидетелства охранителят от фитнеса. На въпрос дали е сигурен, че джипът е свързан с престъплението, той отговори: \"Според камерите, които гледахме - да. Този е бил. Той беше спрял и няма 2 минути - потегли. Чак след това разбрах, че имало и втори прострелян\".  Свидетелят каза, че видеозаписите са били иззети от разследващите, но на тях не се вижда самата стрелба. Неофициално от полицията съобщиха, че издирват двама заподозрени, но в зависимост от събраните доказателства, техният брой може да се промени.  Имената на двамата простреляни са Ивайло Богданов и Божидар Лоански. Единият е на 38 години с прякор Жирафа, а другият - на 26 с прозвище П*тк*та. Първият е многократно осъждан за притежание на наркотици и е лежал в затвора, а вторият е осъждан за кражби в жилища и офиси.  38-годишният мъж с прякор Жирафа е опериран благополучно, заяви пред bTV директорът на \"Пирогов\" проф. Асен Балтов. Пострадалият е с огнестрелни рани в гърдите и в рамото.  . По думите му едната огнестрелна рана е входно - изходна и минава през гърдите. \"Слава Богу е без опасност за по-сериозно нараняване на вътрешни органи\", добави проф. Балтов.  Другият прострелян е настанен във ВМА. Той е контактен и също е без опасност за живота - с две огнестрелни рани също в гърдите и рамото.  ", "date": "2018.10.03", "title": "Очевидец на стрелбата в \"Стрелбище\": Единият ранен се свлече и изстена \"Умирам!\", а черен джип с килърите изчезна в мрака"}
{"url": "https://www.blitz.bg/obshtestvo/raznishchikha-nagla-romska-skhema-za-shoforski-knizhki-ot-koyato-se-prkvat-ubiytsite-na-ptya_news630618.html", "text": "Неграмотни роми стават правоспособни шофьори, наемайки курсисти да се явяват на изпити за листовки вместо тях. За схемата разказаха пред „Телеграф“ от ръководството на Изпълнителна агенция „Автомобилна администрация“.     От началото на годината до август от ДАИ са подали над 10 сигнала на МВР за измамници на прага на т.нар. бяла стая. По всички случаи текат разследвания. „Вероятно има много повече нарушители, но не са били установени, а вече са водачи“, признаха от агенцията.     Модерният метод за провеждане на теоретичен изпит функционира у нас от месец май м.г. Входът към помещението, където се задават въпросите, е през скенер, който сравнява снимката от личната карта на кандидат-шофьора с лицето му. Ако има съвпадение, той се допуска до теоретичен изпит за книжка. Над 10 души са били спипани от служителите на агенцията да правят опит да влязат с фалшиви документи в бялата стая, където е шумозаглушено, изолирано, няма субективен фактор, а въпросите се задават изцяло по електронен път.     На личните карти менте на всеки от тях е била снимката на човека, който се явява на препитването, но данните са на този, който ще бъде допуснат до практически изпит, ако издържи теорията. В началото на август след поредния сигнал на ДАИ във вътрешното ведомство е била разбита и първата група за придобиване на шофьорски книжки с фалшиви лични карти. 62-годишният автоинструктор Касимир Н. действал в Бургас. Според прокуратурата той използвал трети лица, за да се явяват вместо негови курсанти на изпити за придобиване на правоспособност за управление на моторни превозни средства от категория „В“.     „И в момента е в ареста с най-тежката мярка за неотклонение „задържане под стража“. Грози го затвор до три години“, уточниха от полицията в Бургас.     За да сложат край на възможностите за измами, от Министерството на транспорта планират до няколко месеца системите на ДАИ да се свържат с тези на МВР.       ", "date": "2018.10.03", "title": "Разнищиха нагла ромска схема за шофьорски книжки, от която се пръкват убийците на пътя"}
{"url": "https://www.blitz.bg/obshtestvo/regioni/eto-kakvo-e-sstoyanieto-na-mzha-prostrelyan-v-rakidzhiynitsa-v-rakovski_news630660.html", "text": "Мъжът, който беше прострелян снощи на ракиджийницата край Раковски,  е бил приет  в Клиниката по анестезиология и интензивно лечение (КАИЛ) на Университетска болница Пловдив е стабилно и ако в следващите дни няма непосредствена опасност за живота му, ще бъде преместен в някоя от другите клиники на болницата, където да продължи лечението и възстановяването му.     Както БЛИЦ съобщи, 33-годишният животновъд бе прострелян от 72-годишен опонент. Двамата се скарали, по-възрастният извадил законно притежаван пистолет и се опитал да убие по-младия мъж.     Стрелецът е задържан.    Кристина ИВАНОВА, БЛИЦ    ", "date": "2018.10.03", "title": "Ето какво е състоянието на мъжа, прострелян в ракиджийница в Раковски"}
{"url": "https://www.blitz.bg/obshtestvo/5-tekhnicheski-ekspertizi-i-oshche-15-svideteli-sa-razpitani-za-tragediyata-v-svoge_news630657.html", "text": "Прокуратурата оповести извършените действия до момента по разследването след инцидента с автобуса край Своге, при който загинаха 18 души. Разследването е възложено от главния прокурор на Националната следствена служба, под ръководството на екип от прокурори от Софийска окръжна прокуратура.     За времето от 05.09.2018 г. до сега са извършени нови огледи, при които са иззети веществени доказателства, имащи значение за разследването и в частност за назначаването и изготвянето на съответни експертизи: Два допълнителни огледа на местопроизшествието, като са иззети сравнителни образци от поставената еластична ограда /мантинела/; Повторен оглед на автобуса - във връзка с изготвяне заключението на назначената експертиза за установяване на техническото му състояние; Три огледа на веществени доказателства - допълнителни огледи на двата леки автомобила, участвали в произшествието, както и детайлен оглед на иззетите части от еластичната ограда /мантинела/.     В качеството на свидетели са разпитани още 15 лица, сред които служители на дружествата, участвали в строителството на пътния участък, включително и изпълнителния директор и председателя на Надзорния съвет на „Трейс Груп Холд“ АД и ръководителя на лаборатория „Пътно строителство – Трейс“. Разпитани са също служители на АПИ, имащи отношение към изпълнението на проекта и директора на ОПУ.     Показания са дали петима пострадали от произшествието и трима свидетели, оказали помощ на пострадали лица. Назначени са 5 бр. експертизи: Техническа експертиза, възложена на специализирана лаборатория - на иззетите сравнителните образци от асфалтова настилка за установяване дали асфалтовата смес от иззетите проби /изрезки/ отговаря на утвърдената рецепта за изготвянето й и на БДС за тежко и много тежко движение. Експертизата ще даде отговор и на въпроса, дали едрозърнестия минерален материал, вложен в асфалтовата смес, по устойчивост на ускорено полиране отговаря на действащия стандарт; Техническа експертиза на иззетите части /сравнителни образци/ от поставената в района предпазна еластична ограда /мантинела/ - на това, дали тя съответства на установените стандарти като материал, дебелина, закрепване и други показатели.     Изследването е възложено на Института по металознание към БАН. Физико – химическа експертиза за определяне на химичния и морфологичния състав на иззети сравнителни образци от боя от мантинелата на мястото на произшествието. Възложена е на НИК – МВР. Съдебно – оценителна експертиза на МПС, участници в ПТП, възложена на вещи лица авто- експерти. Строително - техническа експертиза /пътно строителство/, която следва да даде заключение относно спазването на технически правила и норми при изготвянето на проекта и при изпълнението на обекта /пътя/ в участъка на ПТП.     Заключението ще бъде изготвено от експерт, притежаващ специалност в областта на пътното строителство. Изискани и приобщени са редица нови документи, относими към предмета на разследването от: АПИ, „Трейс груп Холд“ АД, Български институт по стандартизация, лечебни заведения /по повод проведено лечение на пострадалите от произшествието/, „ Мотт Мак Доналд България“ ООД /във връзка с делегирани от възложителя по договора права и задължения и уточняване обхвата на консултантските услуги.                ", "date": "2018.10.03", "title": "5 технически експертизи и още 15 свидетели са разпитани за трагедията в Своге"}
{"url": "https://www.blitz.bg/obshtestvo/zabavachnitsite-u-nas-bili-po-evropeyski-tertip_news630758.html", "text": "Възпитанието на най-малките деца преди Освобождението е оставено в ръцете на родителите им, според българските традиции. Но Драган Цанков още преди Освобождението, през 1874 г., публикува в цариградското списание “Читалище” идеен проект (устав и правилник!) под заглавието “Забавачница или училище за деца от 2 до 7 години”.И така на практика става първият нашенец, загрижен за най-малките българчета. Ще минат години, докато в Свищов се появи (1882 г.) такава забавачница, наречена “Детинска мъдрост”, организирана от Никола Живков. Да, същият този търновец Никола Живков, учител, журналист и автор на “Шуми Марица” - национален химн от 1886 до1944 г. Брат на политика Георги Живков и на социалистическата активистка Виктория Живкова, позната ни под името Вела Благоева.  Да уточним - германският педагог Фридрих Фрьобел открива първата в света “детска градина”   на 28 юни 1840 г. в Бад Бланкенбург. Дълго време срещу идеята му се опълчват какви ли не специалисти, твърдейки, че тя поощрява мързела и леконравието на някои майки, които са щастливи да се освободят от бремето на майчинския си дълг през по-голямата част от деня. Тъй като у нас могат да се открият свидетелства за разни форми на предучилищни заведения още от 1855 г. (Охрид), 1869 г. (Крушево), 1873 (с. Вехчани),... на практика ние сме изпреварили Франция (1881) и Япония (1876), създавайки забавачници веднага след тези в Русия (1859), едновременно със САЩ (1855).   Рекламната обява на Никола Живков за първата “забавачница” в Свищов е толкова любопитна (и удивително съвременна!) като текст, че няма как да не я цитираме почти цялата:   Никола Живков навярно не би успял - единствено само с ентусиазма си на възрожденски учител - ако не е подкрепата на брат му Георги Живков, който на два пъти е министър на просвещението.   Първото “детско училище” се е помещавало в дома на Алекси Гаргата в Свищов   и е събрало 53 деца, но не просъществувало дълго, защото повечето питомци били чеда на бедни родители и не плащали нищо, а общината помагала само няколко месеца. Важно! Никола Живков държи възпитанието в тези заведения да бъде “по български дух, по български характер”, т.е. не заляга сляпо на чужбинския опит и предписания. След няколко години книжовникът прави втора забавачница в Свищов и още една във Варна.  Именно благодарение на министър Георги Живков се създава първата държавна забавачница в София (1888), която става базова към Курса за подготовка на детски учителки. Неговата идея е с помощта на подготвените в курса първи български специалистки по предучилищно възпитание да открие още детски училища в няколко града на страната - София, Пловдив, Русе, Търново, Стара Загора... Той е на мнение, че не чужденки, а обучени българки трябва да влязат в забавачниците, затова отпуща стипендии на няколко девойки, за да отидат да следват в Дрезден. И пак Георги Живков със Закона за българското просвещение от 1891 г. (наречен “Закона на Живков”) въвежда  задължително и безплатно предучилищно възпитание у нас  Организирането на първите забавачници в София е свързано с името на Иван Радев от Нови пазар - учител с възрожденски дух и възторжено нагласа към живота. Художник по талант и педагог по образование, той дълго време учителства ту в едно, ту в друго селище на България, докато накрая се премества със семейството си в София. Тук неговото силно обществено чувство го тласка към идеи, които му донасят много тревоги, материални загуби и разочарование. Първите три забавачници, в три различни квартала на София, не просъществуват дълго, защото реализацията им е свързана с много средства, а резултатите не са така бързи, както се иска на родителите. След което Иван Радев е инициатор и най-деен участник в осъществяване на идеята “Трудово училище с приют”. Ето какво разказва за този период дъщеря му:   Иван Радев рухва, въпреки че никой не го обвинява в небрежност или лошо свършена работа. По цяла нощ кръстосва дома си и повтаря: “Малко ли им бе мерата за добитъка, та съсипаха нашата хубава градина!”. Минава време, министерството завежда дело, пакостниците са наказани, но... Иван Радев междувременно се е заел да организира приют за самотни старци. Не се знае как завършва този експеримент, но се знае, че поне една от идеите му е доведена до успешен край - създаването на читалище в Горни Лозенец - “Народно читалище “Пенчо П. Славейков 1921”. Първоначално читалището се помещава в дома на семейството, което предоставя собствената си библиотека за хората от квартала. След което, заедно с Мара Белчева, Иван Радев успява да организира Комитет от почитатели на поета, които - с дарителски пари - строят новата читалищна сграда, позната и днес на столичани с културните си прояви. Най-голямата гордост на Иван Радев обаче е щерка му Райна, която също е педагог по образование, но под името Калина Малина става детска писателка и издава първия детски роман у нас “Златно сърце”.   Петя АЛЕКСАНДРОВА  /вестник \"Над 55\"/    ", "date": "2018.10.03", "title": "Забавачниците у нас били по европейски тертип"}
{"url": "https://www.blitz.bg/svyat/top-shpionint-daniel-dragomir-vadi-rumniya-ot-es_news630610.html", "text": "Даниел Драгомир, бивш полковник от румънската разузнавателна служба (SRI), който наскоро основа политическо движение \"Румъния 3.0\", стартира в понеделник вечерта кампания, имаща за цел да извади балканската страна от Европейския съюз.  Движението \"Румъния 3.0\" залага на яростна националистическа риторика. Даниел Драгомир смята, че с излизането от ЕС Букурещ ще има по-големи възможности да защитава националните интереси и да подкрепя местния бизнес.  През последните години разкритията на Даниел Драгомир са от полза на управляващите за прокарване на промени в законодателството и преследване на неудобни политически опоненти, припомнят местни медии.  Идеята му за напускане на ЕС и този път обслужва управляващите, които са подложени на натиск от Брюксел за продължаване на съдебните реформи.    ", "date": "2018.10.03", "title": "Топ шпионинът Даниел Драгомир вади Румъния от ЕС"}
{"url": "https://www.blitz.bg/politika/korneliya-ninova-neka-vsichki-podkrepim-maykite-na-detsa-s-uvrezhdaniya_news630634.html", "text": "Нека всички подкрепим майките на деца с увреждания. Тяхната мъка няма цвят. Нека покажем на Борисов, че свърши времето, в което можеше с раздаване на милиони да купува послушание. Това написа във Фейсбук лидерът на БСП Корнелия Нинова.     „Обещаните 150 млн. няма да решат проблемите, без промени в законите. Още през юли ние внесохме закона за личната помощ, изготвен заедно с майките. Два месеца и половина отлежава на бюрото на Караянчева. Досега можеше отдавна да е факт. Когато трябва да уредят някой бизнесмен, законите се приемат за 24 часа. А майките стоят четири месеца в палатките с децата си. Управляващите ги лъжат, разделят ги, противопоставят ги“, пише още тя.     „Онзи ден на среща с тях една майка сподели, че някои от децата вече не са живи. Помните ли как започна всичко? Отказаха да ги пуснат в парламента на среща с нас, защото носели рекламни материали. Рекламните материали бяха надписите на гърдите им - “системата ни убива\". Нека застанем до тях и им покажем, че няма да го допуснем. Системата може да се промени“, добави още лидерът на БСП.    ", "date": "2018.10.03", "title": "Корнелия Нинова: Нека всички подкрепим майките на деца с увреждания"}
{"url": "https://www.blitz.bg/kriminalni/mladen-marinov-razkaza-za-banditskata-skhvatka-v-strelbishche_news630673.html", "text": "Продължава работата по случая в кв. „Стрелбище“, търсят се видеокамери. Това каза министърът на вътрешните работи Младен Маринов пред журналисти в Министерски съвет.     „Пострадалите лица са криминално проявени по линия на наркотици и кражби. Така че колегите работят на терен, търсят видеокамери. Когато имаме нещо ново, ще го съобщим“, обясни вътрешният министър.     Попитан дали вече е известно името на новия главен секретар на МВР, Маринов отговори, че когато има име, то ще бъде съобщено.     Както БЛИЦ съобщи, двама души бяха ранени снощи след стрелба в столичния квартал \"Стрелбище\". Те са простреляни в близост до пицария и фитнес център малко след 22 ч. Стреляно е от преминаващ автомобил. Единият е ранен в рамото, а другият - в гърдите, настанени са в „Пирогов” и във ВМА. Простреляните са регистрирани за търговия с наркотични вещества.     Единият пострадал е 38-годишен мъж с прякор Жирафа, осъждан е многократно за притежание на наркотици. Той е транспортиран в „Пирогов” с огнестрелна рана в областта на гърдите. Направена е успешна операция и няма опасност за живота му.     Другият ранен е на 26 години – осъждан е за кражби в офиси и жилища. Той е транспортиран във ВМА с две огнестрелни рани в областта на гърдите и рамото.     И двамата са без опасност за живота. Продължават разпитите на свидетели, прегледани са камерите за наблюдение в района на престрелката. Изстреляни са шест куршума.    ", "date": "2018.10.03", "title": "Младен Маринов разказа за бандитската схватка в „Стрелбище“"}
{"url": "https://www.blitz.bg/kriminalni/sled-yak-perdakh-v-kiliyata-15-godishniyat-namushkal-suchenik-v-nadezhda-zaradi-gey-kolazh-e-na-svoboda_news630675.html", "text": "Съдът пусна от ареста 15-годишното момче, което през лятото намушка с нож свой съученик в столичния ж.к. \"Надежда\", съобщава \"Дарик\".     До инцидента се е стигнало след като в продължение на една година тийнейджърът е бил подложен на системен тормоз от свой съученик, който е публикувал хомофобски колажи и обиди в социалните мрежи. Намушканият младеж беше настанен в болница в тежко състояние, но вече е добре и е изписан от лечебното заведение.  Пред съда обвиненият в опит за убийство 15-годишен Даниал Бейкверди заяви, че съжалява за стореното и помоли да бъде пуснат от ареста, където е подложен на нов тормоз от съкилийниците си, които го биели и заплашвали, че ще посегнат на родителите му.  Магистратите взели предвид добрата характеристика на младежа, която се потвърждава от успехите му в училище и от впечатленията на неговите преподаватели, които го определят като спокойно и неконфликтно момче.     Освен това съдът прецени, че престоят от два месеца в ареста на подрастващ, без други провинения, е достатъчен и му наложиха следващата по тежест мярка за неотклонение - надзор от инспектор на Детска педагогическа стая.     Решението може да бъде обжалвано или протестирано в 3-дневен срок. ", "date": "2018.10.03", "title": "След як пердах в килията: 15-годишният, намушкал съученик в \"Надежда\" заради гей колаж, е на свобода!"}
{"url": "https://www.blitz.bg/obshtestvo/georgi-prvanov-predlaga-prezidentt-radev-i-boyko-borisov-za-nobelova-nagrada-ako_news630632.html", "text": "Бившият президент на България Георги Първанов коментира думите на неговия наследник Росен Плевнелиев, че дава оценка нула на сегашния главнокомандващ Румен Радев.  Първанов призова също премиера Бойко Борисов и Радев да направят дебат и каза, че ако застанат един до друг, трябва да ги предложат за Нобелова награда.  \"Не съм съгласен с оценката нула, която Плевнелиев дава на Радев. И аз съм критикувал Плевнелиев, но критиките трябва да са за политика и да не се преминава границата на нормалните човешки отношения. Вътрешната ни политика се изолира във времето на Европредседателството, но Радев ще възстанови тази позиция\", категоричен бе Първанов в сутрешния блок на bTV.  \"Иначе разделението във външната политика дава отражения навън, а разноговоренето води до определени противоречия\", допълни той.  \"Що се отнася до това, че Румен Радев ще прави партия, ако някой иска да прави партия, трябва да го направи след приключване на мандата, както направих аз.  Бойко Борисов и Румен Радев трябва да направят дебат по националните приоритети на държавата. Да застанат един до друг, а не един срещу друг, и ако това стане, да ги предложим за Нобелова награда. Защото аз не съм ги виждал един до друг от месеци...\", поясни още Георги Първанов.    ", "date": "2018.10.03", "title": "Георги Първанов предлага президентът Радев и Бойко Борисов за Нобелова награда, ако..."}
{"url": "https://www.blitz.bg/obshtestvo/zam-zdravnata-ministrka-zheni-nacheva-obyavi-kolko-i-koga-patsientite-shche-plashchat-s-novite-modeli-na-osiguryavane_news630628.html", "text": "Принципът ще е солидарен и занапред – внасят всички, ползват тези, които имат нужда. Това заяви зам.-министърът на здравеопазването Жени Начева по повод предлаганите модели за здравноосигуряване.  Жени Начева е завършила Университета за национално и световно стопанство - София, със специалност „Банки и банково дело“. През 2007 г. придобива диплома по здравен мениджмънт от Медицинския университет. През 2010 г. се дипломира като доктор по икономика към УНСС.   -В периода 1996 – 1999 г. последователно е съветник в отдел „Емитиране и сделки с ценни книжа” и ръководител на сектор „Инвестиционни анализи” в Комисията по ценните книжа (понастоящем КФН)  - От 1999 до 2000 г. и от 2002 до 2010 г. последователно е началник на отдел и директор на дирекция „Бюджет” в Националната здравноосигурителна каса  - От февруари 2010 до април 2010 г. е директор на НЗОК  - От август 2010 до ноември 2017 г. последователно заема длъжностите държавен експерт, началник-отдел „Държавни дейности“ в Министерството на финансите и директор на дирекция „Финанси на общините“ към МФ  - На 10 ноември 2017 г. е назначена на длъжността зам. -министър на здравеопазването  - Г-жо Начева, единият от предлаганите здравноосигурителни модели предвижда демонополизиране на Националната здравноосигурителна каса (НЗОК) и прелицензирането й като застраховател наравно с другите фондове. Няма ли да пострадат гражданите, ако някой от тях фалира?  - Няма да пострадат, защото са създадени редица гаранции, които не позволяват фалит на фондовете и съответно застрашаване на лечението на гражданите. Създадени са предпоставки за въвеждане на изключително строги критерии към бъдещите застрахователни фондове, в т.ч. и на НЗОК. Детайлите ще се оформят тепърва с Комисията за финансов надзор, ще водим разговори с представители на асоциациите на застрахователите и осигурителите. Съответните разпоредби трябва да бъдат синхронизирани с европейското право в тази сфера. Ще бъдат създадени предпоставки и строги изисквания за финансова устойчивост, капиталова адекватност, поддържане на резерви. Най-важното, което не бива да се допуска при такъв модел, е селекцията на риска на базата на здравословното състояние на здравно застрахования. Ще бъде създаден и гаранционен фонд, който предвижда поемане на риска в случай на евентуално изпадане в несъстоятелност на някой от застрахователите и бързо взимане на решение за лицата, които са записани при него, за да не останат те без здравна помощ.  - След като са частни застрахователи, как фондовете ще бъдат задължени да не селектират клиентите си?  - Месечно ще се заделя определена сума от всеки един застраховател, която ще се акумулира в гаранционния фонд точно за обезпечаване при временна неплатежоспособност. Това би могло да стане за не повече от месец. За това време лицата ще изберат нов фонд или ще бъдат записани служебно в НЗОК, докато си изберат фонд. Тези детайли също ще бъдат коментирани със застрахователите. - Как ще бъдат осигурявани пенсионерите, чиито здравни вноски сега се поемат от държавата?  - Както и сега, техните вноски от държавата ще постъпват или в НЗОК, или ако те са си избрали друг застраховател - при него. Възрастните хора не бива да се безпокоят, защото и занапред ще им бъде оказвана медицинска помощ и ще имат своите осигуровки за здраве. - Застрахователите са с право на печалба. В индивидуални партиди ли ще се натрупват вноските на хората и от тях ли ще бъде покривано лечението им, или ще важи солидарният принцип, на който сега работи касата?  - Нито едно лице не бива да се страхува, че ще остане без здравна помощ, ако е коректен платец. Принципът на плащане ще е солидарен, на никого няма да бъде отказана медицинска помощ, стига той да си е платил задължителната здравна вноска. Важно е да се знае, че и при двата предлагани модела тя е 8 на сто. За този модел не важи праг на клиничната пътека от 700 лева, до който плаща касата, а над тази сума трябва да плаща кешово пациентът или фондът за допълнително доброволно здравно застраховане. Допълнителните дейности, както и досега, ще има възможност да се покриват от доброволно застраховане. Това важи за ВИП стая, повече рехабилитации и други, които и сега не се поемат от касата. - Тревожното при вариант В, в който в НЗОК влизат 8% здравна вноска, но се въвеждат и други 2 на сто за задължителен частен здравен фонд, тъй като касата ще поема лечение до 700 лева, а от тях дадени проценти ще са за сметка на болния. Беше обявено, че за да не плаща човек за лечение и над тази сума, ще трябва да се застрахова здравно и доброволно в някой фонд. Не мислите ли, че твърде много плащания се събират за хората без гаранции за осигурено лечение?  - Изчисленията ни са хората да плащат 10% при гранични стойности на клиничните пътеки 700 лева. Така идеята е те да контролират какво им се доставя като здравна помощ и какви дейности се реализират. И сега пациентът заплаща за т.нар. хотелска част, копеймънт за престой в болницата или съответно за преглед в извънболничната помощ. Тези средства се заместват с това доплащане в размер на 10 на сто условно. Целта е пациентът да участва в контрола на предоставяне на медицинската помощ. В редица други европейски държави има такава практика. Допълнителна задължителна здравна застраховка от 2% се въвежда, за да бъде осигурен пълният размер на лечението при така определените национални цени и обеми за дейностите над определената гранична стойност от 700 лв. - Оказва се, че на хората няма да се налага допълнително доброволно здравно застраховане, за да се покрие сумата над граничната стойност или тя да се плаща кеш, както беше съобщено първоначално?  - Не, няма да се налага в рамките на тази задължителна допълнителна здравна премия, която по изчисления е определена на 12 лева. Всички тези изчисления, както и структурата на модела, ще се обсъждат тепърва от работни групи. В момента ние сме сложили на масата варианти, около които да започнем дебата. Сега предлагаме два варианта. В хода на обсъжданията може да се появи съвсем различен трети, четвърти вариант. Това е база за разговори, но не окончателно решение на модел. Предстоят дискусии с пациентски организации и застрахователи. Подчертавам - в рамките на тази допълнителна премия пациентът ще получава пълен размер на лечение по дейностите от основния пакет. Ние не предвиждаме той да бъде намален. Напротив - смятаме, че с тези наши мерки и действия ще има възможност за неговото надграждане. - В презентирането на двата модела никъде не се споменава въпросът за реимбурсираните лекарства за домашно лечение, както и доболничната помощ. Какво ще се случи с тях?  - Предстоят задълбочени дебати и по останалите направления на медицинската помощ. За лекарствата ще се запази принципът държавата да определя позитивен лекарствен списък за лечение при домашни условия и за болнично лечение. НЗОК ще предлага различни механизми за договаряне на отстъпки. Целта ни е, ако се освободят средства в резултат на по-добър контрол и във връзка с допълнителната застраховка, тези средства да бъдат насочени към възможности за други терапии или за покриване на по-голям процент от лечението на социално значимите масови хронични заболявания, които сега частично се заплащат от пациентите. Предвиждаме въвеждане на изискване за проследяване на ефекта от лечението – тема, по която се водят много дебати, но тя трябва конкретно да се реализира и плащането да се обвърже именно с ефекта. Контролът може да става чрез следене на определени индикатори, по които се проследява как се повлиява пациентът от определен медикамент. Това може да стане с въвеждането на електронното здравеопазване. - След като занапред всеки фонд ще договаря цени на лечение с болниците, както беше анонсирано първоначално, не смятате ли, че на някои места то ще бъде много по-скъпо и пак ще се стигне до източване на финансов ресурс?  - При всички случаи ще има национално рамково договаряне. Застрахователите дори при сегашния начин на работа правят своите актюерски разчети. НЗОК също договаря дейности на базата на конкретни разчети. - Ако общинските и държавните болници не бъдат търговски дружества, каквато опция има, кой ще покрие дълговете им?  - Какъв да е правният им статут е сериозна тема. За нас е важно, независимо от статута им, да има правила, които да не позволяват нарушения и злоупотреби с финансови средства в лечебните заведения. Крайната цел е качествено лечение на пациента, което да съответства на медицинските стандарти. Наша грижа е да контролираме държавните болници да не стигат до финансова несъстоятелност и да контролираме те да не изразходват средствата неефективно.  Интервю на Силвия Николова, ", "date": "2018.10.03", "title": "Зам.-здравната министърка Жени Начева обяви колко и кога пациентите ще плащат с новите модели на осигуряване"}
{"url": "https://www.blitz.bg/politika/strasti-v-parlamenta-tsveta-karayancheva-vidya-dvama-deputati-ot-bsp-i-prizna-lipsvakhte-mi_news630641.html", "text": "Председателят на Народното събрание Цвета Караянчева направи странно лично и шеговито признание пред депутатите. Тя призна колко много се е затъжила за депутатите от БСП Таско Ерменков и Антон Кутев.  „Липсвахте ми“, каза тя на Ерменков, а той ѝ обеща, че ще се старае повече да не й се налага да изпитва тези чувства.  Причината за думите на Караянчева е липсата на депутатите от БСП Ерменков и Кутев заради ангажиментите им с обиколките в държавата и представянето на \"Визия за България\".    ", "date": "2018.10.03", "title": "Страсти в парламента! Цвета Караянчева видя двама депутати от БСП и призна: Липсвахте ми!"}
{"url": "https://www.blitz.bg/obshtestvo/zdraveopazvane/ministr-ananiev-razporedi-nezabavna-proverka-v-tsentra-po-khemodializa-vv-vidin_news630722.html", "text": "Министър Кирил Ананиев разпореди незабавна проверка в центъра по хемодиализа във Видин. Това съобщиха от пресцентъра на Министерството на здравеопазването.   Заместник-министърът на здравеопазването д-р Бойко Пенков пътува за Видин, за да провери на място каква е ситуацията. Създадена е организация пациентите от Видин да бъдат транспортирани безплатно до лечебните заведения в Монтана и Лом.  В близките дни Министерството на здравеопазването ще предостави 180 хил. лв. на болницата във Видин за закупуване на хемодиализни апарати, легла и водоочистваща система.  Средствата са осигурени от Министерския съвет в края на септември т.г. По информация на директора на лечебното заведение във Видин аварията в центъра по хемодиализа ще бъде отстранена до края на седмицата и от понеделник апаратът ще работи. ", "date": "2018.10.03", "title": "Министър Ананиев разпореди незабавна проверка в центъра по хемодиализа във Видин"}
{"url": "https://www.blitz.bg/politika/kyurd-stana-prezident-na-irak_news630651.html", "text": "Иракският парламент избра новия президент на страната, съобщи турската агенция „Анадолу“. Бархам Салих е член на Патриотичния съюз на Кюрдистан (PUK), получи 219 гласа от 272-те членове на парламента.     По време на церемонията по полагане на клетва Салих каза: „Ще запазя единството на Ирак. Аз ще бъда президент на цeлия Ирак, а не само на определена група“.     Съгласно неофициално споразумение иракското президентство – до голяма степен церемониална длъжност – се държи от кюрди, премиерът е шиит и председателят на парламента е сунит. Салих е бил министър-председател на кюрдското регионално правителство между 2009 г. и 2011 г. Той също така е бил заместник министър-председател на Ирак при Аяд Алауи, който стана премиер след падането на Саддам Хюсеин.     Салих е роден през 1960 г. в Сюлаймания, Северен Ирак. Завършва Архитектурния факултет на Кардифския университет през 1983 г. Той има магистърска степен по инженерство от университета в Ливърпул.     Той възложи формирането на правителството на независимия кандидат, шиитът Адил Абдул-Махди.    ", "date": "2018.10.03", "title": "Кюрд стана президент на Ирак"}
{"url": "https://www.blitz.bg/obshtestvo/istoriya-za-silata-i-lyubovta-podark-za-rozhden-den-brat-kachi-bolnata-si-sestra-do-vrkh-botev-snimkivideo_news630701.html", "text": "Брат качи болната си сестра до връх Ботев като подарък за рождения ѝ ден. Мечтата на Теди е да може да ходи. Страда от детска церебрална парализа и движенията ѝ са ограничени. Затова, когато рожденият ѝ ден наближил, нейният брат Румениге решил да я изненада с безценен подарък, предава bTV.   „Исках да ѝ покажа природата отгоре, красотата на Балкана, да може да ги види и тя отвисоко и да се наслади”, обясни тя. С помощта на планинските спасители и високо проходима кола, Теди е качена до подножието на върха. А там в ръцете на брат си покорява Ботев и се любува на красивата природа.   Снимка: btvnovinite.bg  „На самия връх почна да си лази, да гледа животинките, беше много щастлива”, заяви Румениге.  Има шанс Теди да проходи с помощно средство. Нужна е обаче рехабилитация, която семейството често пропуска заради липса на средства. Процедурите струват над 4000 лева на месец.  Снимка: btvnovinite.bg  „Просто намеря ли от някъде пари, частно лице или някое предприятие, ако отпусне, отиваме. Може да имаме за една седмица. Събере ли се някаква сума, например 2000 лева, аз мога да тръгна и да отидем за две седмици”, каза майката на Теди – Малина Юрукова.  А брат и сестра ще продължат да покоряват върхове заедно. Догодина Румениге е решен да качи Теди и на Черни връх. Теодора Тодорова Юрукова IBAN: BG94FINV91501016394407 BIC: FINVBGSF", "date": "2018.10.03", "title": "История за силата и любовта! Подарък за рожден ден: Брат качи болната си сестра до връх Ботев (СНИМКИ/ВИДЕО)"}
{"url": "https://www.blitz.bg/obshtestvo/stolitsa/prvokursnikt-boyan-ot-su-pokaza-potresavashcha-mizeriya-v-studentskoto-obshchezhitie-shokirashchi-snimki_news630708.html", "text": "Първокурсник в Софийския университет \"Св. Климент Охридски\" публикува снимки на стаята си в общежитието, в която трябва да прекара настоящата учебна година.   Стаята в блока не разполага дори с подова настилка. Дървената дограма е изолирана с тиксо, за да не влиза вятърът през фугите, пише offnews.bg. Общежитието, което е от семеен тип, е двустайно. В него са настанени 3 момчета. Едната стая е единична, а другата двойна. В своята студентът заварил две легла, едното - без матрак. Посъветвали го да се обърне към домакина на блока, за да получи такъв. Пратиха ме да взема един матрак, който беше на земята в друга стая на блока. Целият беше покрит с косми и мръсотии, сподели първокурсникът Боян Радев.     Той е категоричен, че ще подаде жалба до Комисията по настаняване, за да бъде преместен в друга стая. Това може да се случи след 13 октомври, когато ще излезе второто класиране на студентите за общежитие. Ако получи отказ за пренастаняване, студентът казва, че е готов да заплати за ремонт на стаята, в която ще трябва да живее. Студентите получават тази мизерия след истинска борба да се доберат до блоковете на Софийския университет в Студентски град. Тази година част от цената, която платиха, включваше дори излагането на личните им данни на показ - списъците с информацията кой в кой блок и стая е настанен бяха публикувани от Комисията по настаняване в интернет. Друга част от цената бяха многочасовите опашки, на които чакат, за да се настанят. А изненадата за някои беше, че са в стая със студенти от противоположния пол. По повод гафовете в настанителната кампания преди дни ректорът на Софийския университет проф. Анастас Герджиков обяви, че основният проблем при настаняването на студентите в общежитията на ВУЗ-а е бил липсата на достатъчно стаи заради ремонтите и посочи, че се очаква те да приключат до 20 октомври. Софийският университет и други университети правят ремонти. МОН и след това Министерският съвет осигуриха голяма сума, за разлика от друг път, за ремонт на студентски общежития. Нямаше как те да бъдат ремонтирани едновременно, защото няма как да освободим стаите от студенти наведнъж, така че се ремонтира поетапно и ремонтът не е свършил напълно, заяви проф. Герджиков пред членовете на Академичния съвет на Университета.", "date": "2018.10.03", "title": "Първокурсникът Боян от СУ показа потресаваща мизерия в студентското общежитие! Шокиращи СНИМКИ"}
{"url": "https://www.blitz.bg/obshtestvo/samo-v-blits-stolichani-onemyakha-nikoga-ne-byakha-vizhdali-parkirane-kato-tova-snimka_news630648.html", "text": "На всички софиянци и гости на столицата им е ясно, че един от най-големите проблеми на големия град е намирането на свободно паркомясто. Без значение дали става въпрос за „Синя“ или „Зелена“ зона или пък в междублоковите пространства на кварталите да намериш къде да спреш колата си е истински ад.  Разбира се, често пъти има късметлии, които бързо намират свободно място, което бързо заемат.  Щом обаче се намери такова тук идва и друг важен момент – уменията на самия шофьор да „навигира“ колата си, за да заеме правилната позиция.  Е, определено обаче един шофьор успя да остави столичани безмълвни от „паркинг уменията му“.  Уникалната случка е заснета от Петър Ризов, който сподели фотоса си във фейсбук групата „Забелязано в София“.  Така и не става ясно къде точно се е разиграло действието и дали водачът на колата е бил мъж или жена, но едно е сигурно – бая зор е видял, за да успее да паркира така.  „Старанието изисква сила“, шеговито е написал Петър над снимката си. А ето и за какво точно иде реч:    На   БЛИЦ очаква новини, снимки и видео от своите читатели в цяла България и по света  ", "date": "2018.10.03", "title": "Само в БЛИЦ! Столичани онемяха! Никога не бяха виждали паркиране като това (СНИМКА)"}
{"url": "https://www.blitz.bg/obshtestvo/stolitsa/prvo-v-blits-izvnredna-situatsiya-okolo-narodnoto-sbranie_news630724.html", "text": "Извънредна ситуация се развива в момента около сградата на Народното събрание в столицата. За това сигнализира читател на БЛИЦ.  По думите му широк район от жълтите павета е отцепен от полицаи.  \"Униформените са ужасно много. Не дават на никого да пристъпи наоколо\", казва читателят ни.  По думите му повечето служители на закона се суетят около паметника на Цар Освободител.  \"Не знам какво се случва, но е напрегнато. В заградената територия не се допуска никой освен полицаите. Дори движението на автомобили е спряно\", казва още столичанинът.  На   БЛИЦ очаква новини, снимки и видео от своите читатели в цяла България и по света  ", "date": "2018.10.03", "title": "Първо в БЛИЦ! Извънредна ситуация около Народното събрание"}
{"url": "https://www.blitz.bg/analizi-i-komentari/siderov-izvadi-nayave-meratsite-na-ninova-za-vota-na-nedoverie_news630666.html", "text": "С вота на недоверие Корнелия Нинова убива с един куршум два заека – хем прави жест към вътрешната си опозиция и демонстрира активност в парламента. Това каза лидерът на \"Атака\" и председател на ПГ на „Обединени патриоти“ Волен Сидеров по повод вота на недоверие на тема „Здравеопазване“, който готви опозицията.  „Разбрах, че вотът на недоверие е бил предложен от Михаил Миков по време на съботен Пленум на БСП. Фактически Нинова е направила жест към групата на вътрешните си опоненти. Знаем, че Миков и Атанас Мерджанов се явяват опозиция на Нинова вътре в партията“, каза Сидеров, цитиран от Фокус.  Според него трябва да има здрава опозиция, за да държи управляващите.  Сидеров коментира, че темата на вота не е подходящо подбрана.   „Точно сега започват да се обмислят реформи, които да облекчат плащането на хората, да няма плащане под масата, да няма финансово натоварване за българина. Да атакуваш здравеопазването в момент, в който започват реални промени към добро, го виждам само и единствено като оправяне на вътрешнопартийните отношения“, заяви Сидеров.    ", "date": "2018.10.03", "title": "Сидеров извади наяве мераците на Нинова за вота на недоверие"}
{"url": "https://www.blitz.bg/lyubopitno/desislava-radeva-vzrivi-neta-s-tazi-pesen-i-napisa-iskam-brchkite-mi-da-prodlzhavat-da-se-trupat-video_news630681.html", "text": "Съпругата на президента румен Радев Десислава написа доста силен статус в личния си фейсбук профил. В него първата дама на България говори за това, колко е щастлива, че е видяла изгрева, че диша, смее се и посреща залезите.   Радева сподели също така и че за някои нейни познати денят е бил трагичен.   Първата дама също така направи достта странен апел към момичетата, които си слагат ботокст.  Ето какво написа Деси Радева (публикуваме думите й без редакторска намеса):  „Днес за мен беше един невероятно хубав ден. Сега, обаче, прегледах нюзфийда и разбрах, че за неколцина мои познати е бил трагичен - повече или по-малко.  Странно нещо е съзнанието и асоциативното мислене, когато някоя новина те завари неподготвен.  Моите ме отведоха към мисълта, че съм щастливка. Колкото и егоистично да звучи... Видях днешния изгрев, дишах, смях се с приятели, посрещнах залеза. И днес. А други нямаха този късмет...  Не разбирам философията на ботокса и всички подобни. За мен всяка бръчица ми показва, че съм от ония, които са изживели и днешния ден. И искам бръчките ми да продължават да се трупат. Като доказателство за многото посрещнати изгреви и залези. За многото емоции - без значение смях или сълзи.  Не заличавайте бръчките си, момичета! Те са си наши, изживени. Те са онова, безценното, което други са нямали късмета да натрупат!“.     Под статуса си Радева сподели и парчето на AC/DC - Rock or Bust.     ", "date": "2018.10.03", "title": "Десислава Радева взриви нета с тази песен и написа: Искам бръчките ми да продължават да се трупат (ВИДЕО)"}
{"url": "https://www.blitz.bg/ikonomika/pravitelstvoto-dade-zelena-svetlina-na-vazhen-ikonomicheski-dokument-snimki_news630687.html", "text": "Правителството одобри годишния отчет за изпълнението на държавния бюджет на Република България за 2017 г. и доклада към него, и предлага на Народното събрание да го разгледа и приеме. Това съобщиха от правителствената информационна служба.  На база на данните от годишните отчети за касово изпълнение на бюджета на първостепенните разпоредители, 2017 г. приключи с излишък по консолидираната фискална програма (КФП) на касова основа в размер на 845,5 млн. лева. Отнесен към БВП, излишъкът по КФП за 2017 г. представлява 0,9 % от БВП. За сравнение в разчетите към Закона за държавния бюджет на Република България за 2017 г. (ЗДБРБ за 2017 г.) е заложен дефицит за годината в размер на 1 330 млн. лв., което означава, че спрямо заложеното в програмата за годината се отчита номинално подобрение на бюджетното салдо с 2,2 млрд. лева. Бюджетното салдо на сектор „Държавно управление“ за 2017 г. по методологията на Европейската система от национални и регионални сметки (ESA 2010), съгласно априлските Нотификационни таблици за дефицита и дълга, е положително в размер на 0,9 % от БВП, което съответства на разпоредбите на чл. 25, ал. 2 на Закона за публичните финанси.  Фискалният резерв към 31.12.2017 г. е 10,3 млрд. JIB., в т.ч. 9,8 млрд. лв. депозити на фискалния резерв в БНБ и банки и 0,5 млрд. лв. вземания от фондовете на Европейския съюз за сертифицирани разходи, аванси и други. Фискалният резерв към края на годината е над определения в чл. 65 на ЗДБРБ за 2017 г. минимален размер от 4,5 млрд. лева.  Постъпилите приходи, помощи и дарения по консолидираната фискална програма за 2017 г. са в размер на 35 316,6 млн. лв., което представлява 99,7 % от годишните разчети, а представени като относителен дял в БВП - 35,8 % от БВП. Съпоставени с 2016 г., постъпленията по КФП бележат номинален ръст от 4,0 % (1 357,2 млн. лева). Данъчните приходи за годината възлизат на 29 581,3 млн. лв., което представлява изпълнение от 105,5 % на годишните разчети. Неданъчните приходи са в размер на 4 214,7 млн. лв., което представлява 88,6 % изпълнение на годишните разчети, а приходите от помощи и дарения (основно средства от Структурните и Кохезионния фондове, от Европейския земеделски фонд за развитие на селските райони по линия на Програмата за развитие на селските райони, без директни плащания, и Европейския фонд за морско дело и рибарство) за 2017 г. са в размер на 1 520,6 млн. лв., което представлява 57,5 % от разчета за годината. Приходите в частта на преките данъци възлизат на 5 644,3 млн. лв., което представлява 110,8 % спрямо годишния разчет. Съпоставени с 2016 г., преките данъци нарастват с 12,1 % (607,0 млн. лв.). Приходите от косвени данъци са в размер на 14 532,5 млн. лв., което представлява 103,7 % спрямо годишния разчет. Съпоставени с 2016 г., косвените данъци бележат ръст от 7,2 % (970,8 млн. лв.). Постъпленията от други данъци (включват други данъци по ЗКПО, имуществени данъци и др.) са в размер на 1 039,3 млн. лв., което представлява 104,9 % спрямо годишния разчет и нарастват с 5,4% (53,4 млн. лв.) спрямо 2016 година. Приходите от социални и здравноосигурителни вноски към 31.12.2017 г. са в размер на 8 365,2 млн. лв. или 105,4% спрямо планираните за годината, като спрямо 2016 г. нарастват с 1 047,4 млн. лв. (14,3 %).  Разходите, включително вноската в бюджета на ЕС, по КФП за 2017 г„ представляват 34,9 % от БВП. Общият им размер е 34 471,1 млн. лева.  Съпоставено с разчетите към ЗДБРБ за 2017 г., разходите представляват 93,7 на сто от планираните за годината, а спрямо предходната 2016 г. разходите се увеличават с 1 979,7 млн. лв. (6,1 %). Нарастването на разходите е основно поради по-високия размер на социалните и здравноосигурителните плащания (базов ефект при разходите за пенсии от увеличението им от юли 2016 г., увеличението от юли 2017 г. и увеличението на две стъпки през 2017 г. на размера на минималната пенсия от юли и октомври), както и по-високите разходи за субсидии и разходи за персонал, включително и поради ръста на разходите за осигурителните вноски, свързан с увеличения размер на осигурителната вноска за фонд „Пенсии за лицата по чл. 69“ с 20 п. п. спрямо 2016 година.  Лихвените плащания възлизат на 792,4 млн. лв. (95,8 % от планираните за 2017 г.), текущите нелихвени разходи - на 29 004,2 млн. лв. (101,1 % спрямо разчета за годината), капиталовите разходи (вкл. нетния прираст на държавния резерв) - 3 749,7 млн. лв. (60,0% от разчетите към ЗДБРБ за 2016 г.) и предоставените текущи и капиталови трансфери за чужбина - 36,6 млн. лв. при планирани с разчетите към ЗДБРБ за 2017 г. 14,4 млн. лева.  Вноската на България в общия бюджет на ЕС, изплатена за 2017 г. от централния бюджет, възлиза на 888,2 млн. лв. (0,9 % от БВП), което е в съответствие с действащото през годината законодателство в областта на собствените ресурси на ЕС.  Със същото решение правителството одобри Годишен доклад и отчет за дейността на Държавния фонд за гарантиране устойчивост на държавната пенсионна система за 2017 г. и Годишен отчет за състоянието на държавния дълг за 2017 г„ които предстои да бъдат внесени в Народното събрание. Общият паричен ресурс към 31.12.2017 г. по сметката на Държавния фонд за гарантиране устойчивост на държавната пенсионна система в Българската народна банка е в размер на 2 785.8 млн. лв., от който 2 785,0 млн. лв. са оформени в годишни депозити с решения на управителния съвет на Фонда. Размерът на държавния дълг към 31.12.2017 г. е 23,5 млрд. лв., което представлява 98,3 % от заложения лимит за максималния размер на държавния дълг към края на 2017 г. в ЗДБРБ за 2017 г. в размер на 23.9 млрд. лева.    ", "date": "2018.10.03", "title": "Правителството даде зелена светлина на важен икономически документ (СНИМКИ)"}
{"url": "https://www.blitz.bg/politika/iznenadvashcho-bsp-vnasya-vota-na-nedoverie-bez-chuzhda-pomoshch_news630709.html", "text": "БСП ще внесе вота на недоверие самостоятелно и няма да провежда консултации с другите парламентарни групи.   Вотът заради здравната реформа на министър Кирил Ананиев ще бъде внесен в първите дни на следващата седмица, съобщи зам.-шефът на ПГ на 4БСП за България\" Крум Зарков. В момента здравните експерти на БСП пишели мотивите, уточни той. Според него здравният министър не предлага радикална реформа на здравното осигуряване, а наливане на още пари в нереформирана система. По-рано от ДПС напомниха, че са опозиция, попитани как ще гласуват в пленарната зала, но оставиха отворена врата за крайното си решение, предвид на факта, че не са видели мотивите и не са провели евентуална среща с инициаторите. От Воля заявиха, че не искат да се създава хаос в държавата и вероятно ще гласуват в подкрепа на кабинета \"Борисов\" 3. Управляващите пък видяха в инициативата на червените за вот заради здравната реформа решаване на вътрешнопартийни проблеми и прецедент в историята на парламента - вот, който се внася само срещу намерения. \"Не е вот срещу намерение, а е вот срещу неспособност\", контрира упрека на д-р Дариткова от ГЕРБ зам.-шефът на ПГ на левицата Крум Зарков пред Канал 3. И припомни, че още през юли НС възложи на Кирил Ананиев да покаже нов модел за финансиране и управление на системата за здравеопазване. \"Вместо това, месеци по-късно, ни се предлага наливане на пари директно от джоба на хората в същата пробита система\", заключи той. Зарков не приема и хипотезата, че Нинова решава вътрешнопартийния си проблем, като приема идеята за вот на недоверие за здравната реформа, която лансира на пленума Михаил Миков. По думите на  Зарков не само Миков, но и всеки друг български гражданин е недоволен. В последния социологически сондаж бяха над 80% недоволни от сегашната система, а няма предложение за промяната й, а за нейното още по-яростно финансиране, категоричен е соцдепутатът. \"След като всички констатират, че от здравната ни система изтичат пари - ами добре, преди да запушим тези пробойни, има ли смисъл откъде да търсим да дойдат още повече пари?!\", добави Крум Зарков. \"Вотът на недоверие ни е важен и за да се чуе, че има и други предложения - нашите, разписани във \"Визия за България\", заключи социалистът.", "date": "2018.10.03", "title": "Изненадващо: БСП внася вота на недоверие без чужда помощ"}
{"url": "https://www.blitz.bg/ikonomika/rumen-porozhanov-mnogo-yasno-kaza-zashcho-poskpva-khlyaba-i-kakvo-se-pravi-po-vprosa_news630781.html", "text": "Поскъпването на хляба се дължи на поскъпването на пшеницата. Плавно поскъпват и енергийните суровини. Хлябът \"Добруджа\" е поскъпнал с близо 13 стотинки от юли до последната седмица на септември. Това се равнява на 10%. При цената на хляба няма спекула или поне не трябва да има. Всеки доставчик договаря цената с големите вериги. Смятам, че разговорите, които водим с тях, са много ползотворни. Нямаме подписани споразумения.  Това каза в предаването \"Още от деня\" по БНТ министърът на земеделието, храните и горите Румен Порожанов по темата за поскъпването на цените на хранителните продукти. \"По границата с Румъния направихме много хубава ограда и вече нямаме случаи на преминаване на диви свине. Днес се срещнах с ловно рибарските съюзи. От другата седмица мислим да разрешим и да либеразираме процеса на лов на диви свине в забранените зони.   Постъпките на опозицията по темата за чумата по дребните преживни животни бяха несериозни. Болестта е доказана и я има. В Шарково се търсеше и се предприеха абсолютно неприемливи действия. Търсеше се провокация. Ние изпълнихме всичко по закон. Жената от Болярово, при която се установи смъртност сред животните ѝ, също поиска да се вземат проби от стадото ѝ. Тя се опитва да поставя някакви условия, но си има закони и ние ги спазваме\", категоричен беше земеделският министър по темата за чумата по животните. ", "date": "2018.10.03", "title": "Румен Порожанов много ясно каза защо поскъпва хляба и какво се прави по въпроса"}
{"url": "https://www.blitz.bg/obshtestvo/regioni/maya-manolova-pobesnya-sled-uzhasa-v-tsentra-po-khemodializa-vv-vidin-iska-da_news630784.html", "text": "Вчера при мен в приемната ми в София дойдоха диализно болни пациенти от Видин, както и близки на пациенти, които са на диализа. Те бяха изключително разтревожени от аварията, от проблема с апаратурата. Освен, че вчера написах поредната препоръка, се свързах и с ръководството на Министерството на здравеопазването, разговарях със заместник-министър Начева, като я помолих да се вземат спешни мерки за ситуацията тук. Това каза омбудсманът Мая Манолова, която посети на място Центъра за хемодиализа във Видин, след като бе алармирана по телефона днес, че един човек е починал, а друг е в кома, съобщиха от пресофиса на омбудсмана.   Центърът по хемодиализа във Видин работи на авариен режим от понеделник, след като апаратът се повреди, а за ремонтът му е необходима част, която трябва да бъде доставена от Германия в близките дни. „Тъй като става дума за човешки живот, като омбудсман аз отговарям не просто за правата на гражданите в здравеопазването, но и в случаите, в които има лоша администрация. Въпреки многократните препоръки до здравното министерство, за съжаление се стигна до тази ситуация“, допълни омбудсманът.  Тя бе категорична, че отделението има нужда от спешна инвестиция, от спешни пари, тъй като апаратите са с отдавна изтекли работочасове, над 30 000, отдавна амортизирани и дебело подчерта, че тези 180 000 лева, които министър Ананиев я информирал, че ще бъдат отпуснати, няма да стигнат до никъде. „За 14 апарата, колкото са в отделението, 180 000 лева категорично няма да стигнат“, посочи омбудсманът.  Манолова обърна внимание и на друг проблем – административното задържане на алтернативен диализен център във Видин. „Той е следвало да получи или да му бъде отказан лиценз до средата на месец септември, но нито едно от двете не се е случило. Болните не се интересуват от това дали един център е общински, държавен или частен, те искат лечение, което е животоспасяващо, което да им даде шанс и което да им даде качество“, подчерта още Манолова.  Тя ще настоява за медицински одит и за проверка от всички отговорни институции защо се е стигнало до кризисната ситуация във Видин. Зам.-министърът на здравеопазването Бойко Пенков, който също бе в крайдунавския град информира, че до неделя ще бъде доставена нова част за повредената апаратура, а дотогава ще бъде осигурен транспорт за пациентите, нуждаещи се от хемодиализа до болницата в Монтана. ", "date": "2018.10.03", "title": "Мая Манолова побесня след ужаса в центъра по хемодиализа във Видин, иска да..."}
{"url": "https://www.blitz.bg/obshtestvo/stolitsa/fandkova-razkri-kakva-kolosalna-globa-mozhe-da-poluchi-firmata-remontirashcha-grafa_news630771.html", "text": "Над 1 милион лева санкции заради лошо качество на работата може да получи фирмата, която ремонтира улица \"Граф Игнатиев\" в София. Това посочи кметът Йорданка Фандъкова и допълни, че ремонтът не е приключил.   По договор обектът трябва да е готов до март въпреки поетия ангажимент, че ремонтът ще приключи предсрочно и ще бъде възстановено движението на трамваи до края на месец октомври.    \"Няма да допуснем да бъде приет обект, който е в недобро качество. За лошо качество на фирмата ще бъдат наложени санкции, ако това се окаже така, над 1 милион лева. Ще връщаме изпълнителите, докато не направят нещата, както трябва, а за забавянето също се дължат допълнителни санкции. Към момента аз искам от господин Крусев да прави това, което прави - да бъде на обекта, да следи и да не допуска някой да не си върши добре работата“, коментира Фандъкова, предава БНР.", "date": "2018.10.03", "title": "Фандъкова разкри каква колосална глоба може да получи фирмата, ремонтираща \"Графа\""}
{"url": "https://www.blitz.bg/obshtestvo/regioni/obshchinata-podpuka-nezakonni-magazincheta-i-garazhi-v-stolipinovo_news630688.html", "text": "Администрацията на район „Източен“ в Пловдив предприе поредните действия по премахване на незаконни обекти в квартал Столипиново. Кметът на район „Източен“ Николай Чунчуков, който тази сутрин лично ръководеше дейностите,  съобщи, че над 30 павилиона и гаражи ще бъдат вдигнати до края на седмицата от различни улици в квартала.     По-рано днес бе премахнат търговски обект на улица „Храбрец“, предстоят дейности по улиците „Вратцата“, „Батак“ и други. Някои от собствениците са започнали сами да отстраняват незаконните си постройки.     „Действията ни срещу незаконното строителство не са кампанийни, а постоянни. От началото на годината сме премахнали над 250 обекта, които не отговарят на законовите изисквания. Непрекъснато правим огледи, издаваме констативни протоколи и заповеди. За нас това е всекидневна дейност“, подчерта кметът на район „Източен“ Николай Чунчуков.        ", "date": "2018.10.03", "title": "Общината подпука незаконни магазинчета и гаражи в „Столипиново“"}
{"url": "https://www.blitz.bg/kriminalni/prestplenie/bomba-v-blits-vizhte-v-kakv-luks-i-okholstvo-zhiveyat-dvama-ot-nay-opasnite-avtobanditi-v-stranata-ekskluzivni-snimki_news630662.html", "text": "Най-четената информационна агенция в страната - БЛИЦ, се сдоби с ексклузивни снимки, на които ясно се вижда в какъв лукс живеят двама от най-опасните бандити в България Светослав Петков - Лъвицата и Георги Воденичаров - Кико.  Двамата са сочени за най-маститите автоджамбази, които задигат с огромен професионализъм скъпи возила за над 50 000 лева.  Миналата седмица, след светкавична спецакция на полицаите от Генерална дирекция Национална полиция, Кико бе заловен на местопрестъплението, докато се опитваше да открадне джип БМВ чисто нов модел. При ареста джамбазинът оказа съпротива, а шефът му Лъвицата успя да избяга с друг джип Мерцедес.  Миналия четвъртък Софийски районен съд пусна Воденичаров със скандалната мярка за неотклонение - парична гаранция от 3 000. Както медията писа, това е смешна сума за бандита, защото тези пари той ги изкарва буквално за часове.  БЛИЦ научи, че Кико и Лъвицата изкарват близо 300 000 лева на месец от кражби на луксозни автомобили. Двамата имат офшорни сметки в на някои от най-топлите места като Кайманските острови и демонстрират начин на живот, достоен за арабски шейхове. Те се придвижват с возила за по над 200 бона!  Кико живее в тузарски комплекс Flora Park, който се намира на столичния булевард \"България\" и разполага с екстри от най-високо качество.  Вижте къде се подвизава Воденичаров:   А това е и една от колите на Кико - Ауди S8   Светослав Петков - Лъвицата живее в огромен палат в квартал \"Симеоново\" над друг тузарски комплекс \"Макси\". Едно от возилата му е Мерцедес МЛ, модел AMG 63 (на снимката отдолу). Цената на този джип варира около 150 000 лева.  Къщата му е опасана цялата с камери и е скрита от огромни огради, като зандан.      В четвъртък в 10:00 часа в Софийски градски съд е мярката за неотклонение на Кико, като този път очакванията на обществото са магистратите да проявят здрав разум и да го оставят зад решетките. Явор БЕЛЧЕВ, БЛИЦ   ", "date": "2018.10.03", "title": "Бомба в БЛИЦ! Вижте в какъв лукс и охолство живеят двама от най-опасните автобандити в страната (ЕКСКЛУЗИВНИ СНИМКИ)"}
{"url": "https://www.blitz.bg/obshtestvo/regioni/grtsite-se-vidyakha-v-chudo-ot-podla-krdzhaliyska-smekha_news630637.html", "text": "„Отворени“ търговци купуват стари коли от Кърджали и други региони в България и ги препродават в Северна Гърция. Това пишат местните медии.   „Пробутват таратайки, които са опасни, както за водача на такава кола, така и за другите участници в движението. Купуват за 300 евро в Кърджали, а препродават за хиляди тук“, твърдят местните, визирайки офертите в специализирани сайтове за продажба на автомобили и сделки в Ксанти и Комотини.  В същото време се разбра, че съседите ни наричат Кърджали „автоморгата, в която „оживяват“ стари коли за Северна Гърция“.  Източник: 24rodopi.com    ", "date": "2018.10.03", "title": "Гърците се видяха в чудо от подла кърджалийска смеха"}
{"url": "https://www.blitz.bg/obshtestvo/stolitsa/mizeriya-po-nashenski-v-barovskiya-kv-simeonovo-snimki_news630636.html", "text": "Неизвозен боклук, понякога оставен със седмици. Такава е ситуацията в части на столичния кв. \"Симеоново\", сигнализира жител на квартала в  .    \"Изпращам поредния сигнал до вас с надеждата , че нещо може да се промени. Но уви , вече я губя... И се питам , защо да плащам данъци?\", пише в сигнала.  Там става ясно, че кофите за боклук в кв. \"Симеоново\" вече не се изхвърлят и хората са принудени да изхвърлят встрани от контейнерите.      \"А ако все пак някога мине кола да го събере, боклука около кофите си остава т.е. не се събира и така до следващия път\", посочва се още в сигнала.  Освен всичко това, контенйнерът на ул. \"Момина сълза\" 13 е потрошен до неузнаваемост и дори след няколко сигнала и молби да бъде подменен, резултат никакъв.  Всичко това се допълва от факта, че по улиците тече вода от спукан канал на ВиК, които също нехаят.  \"Та се питам заслужава ли си да се живее буквално в тази кочина\", пита жителят на кв. \"Симеоново\".  Оказва се, че това не е просто изолиран случай, а пореден сигнал за проблем в района.  По-рано подаден сигнал гласи, че през зимните месеци контейнерите са били изхвърляни два пъти седмично, а през лятото графикът е бил разреден.  Очевидно става ясно, че кв. \"Симеоново\" има проблем със сметосъбирането и от още по-ранен сигнал за нерегламентирано сметище.  В квартала вече се е образувало голямо сметище от битови, строителни и растителни отпадъци, а поставената табела с предупреждение за глоба от 500 до 5000 лв отдавна не плаши никого, уточнява Днес.бг. ", "date": "2018.10.03", "title": "Мизерия по нашенски в баровския кв. \"Симеоново\" (СНИМКИ)"}
{"url": "https://www.blitz.bg/obshtestvo/regioni/plasheshcho-stranni-cherni-oblatsi-stresnakha-zhitelite-na-kremikovtsi-snimkivideo_news630654.html", "text": "Облаци от черна пепел в района на \"Кремиковци\" стреснаха жителите в района. Преди дни силният вятър завихрил облак от прах до домовете им, а здравната инспекция започна проверка.    По думи на живеещите в района това не се случва за първи път, но този път облакът е влязъл в селото.    БЛИЦ припомня, че  .   \"Извършихме обстойна проверка на комбината \"Кремиковци\". Установихме, че оросителната инсталация работи в нормален режим. Други институции са компетентни относно здравето на хората\", заяви Александър Александров от РИОСВ-София.  Той беше категоричен, че в деня на случилото се - 24 септември, няма постъпили сигнали в РИОСВ. Според него възможна причина за замърсяването е обработката на нивите в района, но гражданите не са съгласни с това. По думите им при всеки по-силен вятър от утайника на завода се разнася облак. Хората се притесняват, че това ще доведе до проблеми с дихателните им пътища.   \"Кмет съм на Долни Богров от 3 години и досега подобни сигнали не са подавани в кметството\", категорична беше Росица Стоянчова, кмет на с. Долни Богров. Тя заяви, че не е виждала такива облаци.  Източник: Нова телевизия ", "date": "2018.10.03", "title": "Плашещо странни черни облаци стреснаха жителите на \"Кремиковци\" (СНИМКИ/ВИДЕО)"}
{"url": "https://www.blitz.bg/obshtestvo/zdraveopazvane/narodt-iztreshchya-drogirat-se-i-pravyat-beli-ludnitsite-se-pukat-po-shevovete_news630640.html", "text": "Има периоди, в които клиниката в Университетската болница \"Света Марина\" е препълнена с пациенти, развили ендогенни психози, вследствие на употребата на психоактивни вещества. Така е и в другите места, където се лекуват псхично болни. Това коментира ръководителят на Катедрата по психиатрия и клинична психология към Медицинския университет и началник на специализирана Клиника в УМБАЛ \"Света Марина\" във Варна, проф. Христо Кожухаров, цитиран от  .  Той обясни, че най-често тези хора се обръщат за помощ към лекарите, след като са употребили агресия, вследствие на употреба на психоактивни вещества. Най-често проблемът се проявява при вземащите амфетамини, но съчетанието с марихуана също може да увреди психиката.  \"Употребата на тези вещества води до неконтролируема възбуда. Тези пациенти проявяват агресия към предмети, към хората и към себе си, за жалост\", коментира още специалистът.  Той бе категоричен, че наркотиците определено могат да увредят човешката психика.  Проф. Кожухаров обясни, че за разлика от опиатите, за които обикновено източникът е ясен, проследяването на синтетиката е изключително трудно.  \"За съжаление, в тях има хиляди други вещества, освен стимулант и често поведението на хора, които злоупотребяват с тях, е странно. Те обикновено имат чувството, че са преследвани, смятат, че някой иска да им направи нещо лошо и затова се защитават, нападайки другите\", коментира още психиатърът.    ", "date": "2018.10.03", "title": "Народът изтрещя: Дрогират се и правят бели, лудниците се пукат по шевовете"}
{"url": "https://www.blitz.bg/obshtestvo/regioni/politseyski-uchastk-v-sheker-makhala-e-zarinat-v-boklutsi-opasnostta-e-golyama-video_news630622.html", "text": "Епидемия от хепатит и опасни зарази грозят район от Пловдив - този в \"Шекер махала\". Пред полицейския участък и в близост до сградата на КАТ там вече има тонове отпадъци. Униформените и гражданите, които трябва да бъдат обслужени в КАТ, се сблъскват с мръсотията, неприятната миризма и нелицеприятната гледка.  Сметището посреща идващите от София и магистрала \"Тракия\". Контейнерите преливат, а боклуците се стоварват директно върху площадката срещу най-новия полицейски участък.   \"Боклуците, които се изхвърлят тук, са от всякакво естество - от животински кожи до оборска тор, защото Общинският съвет е разрешил в този квартал да се отглеждат и коне. Просто е страшно\", оплака се пред Нова тв. живеещата в района Йорданка Средева.  Камарите с боклуци понякога стигали до два метра височина. А нарушителите не се стряскали дори от камерите на участъка. Хората в квартала, в който има стотици малки деца, се притесняват, че скоро ще пламнат опасни зарази. Въпреки глобите и предупрежденията на полицаите, извършителите продължават да изхвърлят боклуците си на улицата.  Нерегламентираните сметища в квартала са десетки, като това е най-голямото. От общината твърдят, че камиони редовно извозват боклуците и отричат в махалата да има недостиг на контейнери. Следващата седмица планират и акция по събарянето на всички незаконни постройки по тротоарите.  \"Тук има 10 конюшни, огради, две къщи, навеси. Трябва да се освободи място, където да се сложат контейнери. Проблемът е в техния манталитет, тяхното възпитание и отсъствието на такова. Няма ден, в който ние да не чистим, с изключение на неделя\", категоричен беше кметът на район “Северен\" в Пловдив Ральо Ралев.     ", "date": "2018.10.03", "title": "Полицейски участък в \"Шекер махала\" е заринат в боклуци, опасността е голяма! (ВИДЕО)"}
{"url": "https://www.blitz.bg/obshtestvo/regioni/pak-bezchinstvo-v-romska-makhala-video_news630626.html", "text": "Козината на бездомно куче беше боядисано с червена боя за коса в тутраканско село. Снимката разчувства и разгневи едновременно хиляди потребители в интернет пространството.     Преди дни организация \"ДОГ ХЕЛП\" получава сигнал за бедстващото животно. Кристиян Павлов го открива в ромската махала на село Нова черна. Там група деца го боядисали за забавление.     \"Това са деца, които не знаят просто какво правят. Постъпката не е хубава. Това е животинка, която и тя носи живот и има сърце\", казва той.     С помощта на дарения кучето е настанено във ветеринарна клиника в София. Доброволците го кръщават Реди.     Животното е в добро здравословно състояние, но непосредствено след боядисването, рискът от алергична реакция е бил голям, защото боята съдържа най-различни химикали, казват неговите спасители.     \"Към момента няма усложнения. При една алергична реакция тя би била бурна и потенциално животозастрашаваща\", поясни ветеринарят Генадий Василев.     Сега Реди търси нов стопанин, а кандидати не липсват.     Реди ще остане в клиниката още 10 дни, а неговите спасители, казват, че той е уникален, защото сърцето му ще остане дори, когато боята се отмие.  Източник: Нова телевизия ", "date": "2018.10.03", "title": "Пак безчинство в ромска махала! (ВИДЕО)"}
{"url": "https://www.blitz.bg/obshtestvo/tezi-merki-tryabva-da-ni-osiguryat-poveche-bezopasnost-na-ptya_news630597.html", "text": "Повече камери за скорост и нови правила за строителство на магистрали – това са част от мерките, които ще предприеме държавата срещу войната на пътя, съобщава bTV.   Правилата са разписани в новата наредба на Министерството на регионалното развитие и благоустройството.   Скоростните пътища и магистралите у нас ще се проектират със скорост в зависимост от релефа – от 140 км/ч в равнините до 100 км/ч при най-проблемните отсечки.   Зоните за безопасност ще се правят по дължината на пътя, а целта им е да спасяват от удар в стълбове, дървета или сгради онези шофьори, които са излезли от пътя.  Според МВР 96% от катастрофите у нас са по вина на шофьорите, а не на лошите пътища.   „Ако трябва съвсем реално и обективно да се определя вината за едно ПТП, а не по бланкетна жалба, аз смятам, че минимум 30% от катастрофите са заради лоши пътища”, коментира обаче Красимир Георгиев, председател на АКАБ. Експертите приветстват новите правила за пътно строителство, но не вярват, че ще има кой да контролира колко качествено ще е то.", "date": "2018.10.03", "title": "Тези мерки трябва да ни осигурят повече безопасност на пътя"}
{"url": "https://www.blitz.bg/obshtestvo/stolitsa/vuzovete-si-razpredelikha-svobodnite-legla-v-obshchezhitiyata_news630621.html", "text": "300 легла допълнително ще бъдат отпуснати за студентите на СУ „Св. Климент Охридски“ от други столични университет. Със 100 повече – 400, ще получи пък УНСС, който също традиционно изпитва недостиг на места в общежитията си. Това обясни Яна Вангелова, председател на Националното представителство на студентските съвети, цитирана от  .     Срещата за разпределяне на свободните места за студентски общежития се проведе вчера в София, в която се включиха представители на почти всички университети, „Студентски столове и общежития“, НПСС, МОН. По време на нея всеки столичен ВУЗ е обявил колко свободни места има, каква част и на кого ще предостави от тях. Към момента за студенти на Алма матер Медицински университет – София, предоставя 100 легла. Технически университет – София, пък дава още 50 места, след като вече 200 студенти на СУ са настанени там.     Най-много места отпускат от Университета по архитектура строителство и геодезия – 150. Така за момента са отпуснати 300 места при обявени необходими 500.     Университетът за национално и световно стопанство е осъзнал недостига си на леглова база от по-рано и затова са успели да си осигурят повече места. Минно-геоложкият университет „Св. Иван Рилски“ има 100 незаети места, които ще бъдат отстъпени за студентите за икономическия ВУЗ. Още толкова ще получи и от Националната музикална акaдемия „Проф. Панчо Владигеров“. Двойно повече легла ще бъдат отстъпени от Университета по архитектура, строителство и геодезия.     От Висшето строително училище „Любен Каравелов“ също отпускат 70 места, но техните общежития се намират в Суходол. По-малки университети също ще предоставят по 10 - 20 легла, но не е ясна точната бройка все още, обясни Яна Вангелова.     Основният проблем пред тези, които ще бъдат настанени в стаи, които са допълнително отпуснати, е какви са условията в тях. Етажите, които предоставя Медицинският университет, са били затворени за една година, тъй като условията са били лоши – със стара дограма и мухъл     На Техническия университет стаите също са в лошо състояние, коментира Вангелова.     По време на срещата присъстващите са се обединили в идеята да поискат МОН да отпусне целеви средства за ремонти на старите сгради на университети, които нямат възможност да направят самостоятелни ремонти. Яна Вангелова обясни, че за последно такива са дадени през 2008 г. за цялостни ремонти на 10 общежития в цялата страна. Тогава благодарение на отпуснатите средства блоковете са реновирани с по 3 - 4 млн. лв.    ", "date": "2018.10.03", "title": "Вузовете си разпределиха свободните легла в общежитията"}
{"url": "https://www.blitz.bg/obshtestvo/prokopiev-izplzya-v-shpigel_news630553.html", "text": "Разградският бос и обвиняем за аферата ЕВН Иво Прокопиев отново изпълзя на припек в западната преса, като за трибуна използва уж авторитетното издание „Шпигел“, пише  .  В статия, препечатана моментално и от БГ секцията на „Дойче веле“ (отколешен пристан на писачи, свързани с кръга „Капитал“ - б.а.), облажил се с милиони от бандитската приватизация на ментора си Костов, е използван като източник, който да разкаже каква е медийната обстановка в страната.  Повече по темата може да прочетете на сайта на  . ", "date": "2018.10.03", "title": "Прокопиев изпълзя в „Шпигел“"}
{"url": "https://www.blitz.bg/obshtestvo/bebe-gigant-se-rodi-v-plovdiv_news630583.html", "text": "Здрава майка и здраво бебе - това е мечтата на всички акушерки и акушер-гинеколози. Месец октомври започна впечатляващо с 9 раждания. Бебе номер 6 се оказа наистина отличник с тегло 4 килограма и 54 грама,   Ръстът на бебето е 54 см.   Бебето изплака в ,,златните'' ръце на една от най-опитните - акушерка Ненкова. Нормално раждане, без разкъсване, без нито един шев и една щастлива и доволна майка. За майката това е второ раждане и се чувства прекрасно с новата си рожба.Бебе Калоян най-вероятно ще бъде рекордьорът на месец октомври, с тези размери, съобщиха от родилното отделение на УМБАЛ “Св. Георги”. Макар, че за АГ клиника това не е прецедент. Всеки месец се раждат поне по няколко бебета с внушителни размери, но повечето от тях са родени съвсем обяснимо чрез Цезарово сечение .", "date": "2018.10.03", "title": "Бебе гигант се роди в Пловдив"}
