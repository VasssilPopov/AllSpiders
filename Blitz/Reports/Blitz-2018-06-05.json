{"url": "https://www.blitz.bg/zdrave/vnimanie-tezhk-virus-trshka-na-leglo-s-40-gradusa-povalya-malki-i-golemi_news604965.html", "text": "Вирус с 40 градуса температура, болки в гърлото и повръщане поваля малки и големи, алармираха лекари пред \"Телеграф\". През последния месец кабинетите им са пълни с болни хора. Типичните зарази за пролетния сезон протичат пости с еднаква клинична картина, като понякога към симптомите се добавя диария. Неразположението обикновено трае от 3 до 5 дни, като рядко се стига до усложнения. В някои случаи обаче симптомите могат да докарат обезводняване, което е особено опасно при децата. Данните показват, че пролетните вируси удрят по над 1000-1500 нашенци на седмица, като най-висока е заболеваемостта сред децата от 0 до 4 години, следвани от групата на 4-16 годишните. Стотици обаче са и възрастните хора, повалени от зарази.  Паралелно със сезонните зарази вървят и чревните инфекции. Пикът им тепърва предстои с напредване на лятото, но само през изминалата седмица са регистрирани над 300 случая на гастроентерит и ентероколит, показва справка в Националния център по обществено здраве и анализи. Сред малчуганите в момента върлува т.нар вирус коксаки, който също нагрява температурите и вкарва в паника майките на малки деца. Освен температурата, той носи и болки в гърлото и типичен обрив, който се появява по краката и ръцете. ", "date": "2018.06.05", "title": "Внимание! Тежък вирус тръшка на легло с 40 градуса, поваля малки и големи"}
{"url": "https://www.blitz.bg/intsidenti/tragediyata-s-ramadan-koyto-zagina-v-tsentra-na-krdzhali-e-ogromna_news605137.html", "text": "Загиналият на строителен обект в центъра на Кърджали Рамадан М. цял живот се е занимавал със строителство. 57-годишният мъж от Комунига никога не е ходил на гурбет, пише 24rodopi.com. Работил е на обекти в Пловдив и Кърджали, разкриха близки на родопчанина.  Мъжът загина, падайки от четвъртия етаж на новострояща се сграда в центъра на областния град. Сигнал за трагичния инцидент е бил подаден в 11,09 часа. Рамадан М. бил в една бригада заедно със сина и зет си, разкриха близки на семейството.  57-годишният мъж от Комунига има две деца, които са семейни. Всеки ден пътувал до Кърджали от Комунига.      ", "date": "2018.06.05", "title": "Трагедията с Рамадан, който загина в центъра на Кърджали, е огромна"}
{"url": "https://www.blitz.bg/layfstayl/za-damite/us-spetsialisti-dokazakha-porednata-polza-ot-shokolada_news604776.html", "text": "Шоколадът е много ценен десерт. И макар често да го определят като нездравословен, някои видове от това сладко изкушение са изключително полезни. Наясно сме, че той се произвежда от какаови семена, които му осигуряват доста витамини, минерали, антиоксиданти и други ценни съставки.  Наскоро американски учени от Университета Лом Линд обявиха резултатите си от изследване, свързани с този продукт.    ", "date": "2018.06.05", "title": "US специалисти доказаха поредната полза от шоколада"}
{"url": "https://www.blitz.bg/layfstayl/za-damite/5-prichini-da-iskash-da-te-naplyaska-po-dupeto_news604800.html", "text": "Еротичното пляскане е чудесен начин да разнообразите отношенията си в леглото и да внесете ново усещане по време на любовната игра. То е безобиден експеримент с БДСМ. Някои момичета са категорично против пошляпването. Но има и такива, които нямат нищо против и дори го смятат за забавно и секси.   Трябва да знаете, че нищо не променя социалните роли както безобидното пошляпване. Дори стимулира производството на хормона на щастието.   ", "date": "2018.06.05", "title": "5 причини да искаш да те напляска по дупето"}
{"url": "https://www.blitz.bg/layfstayl/za-damite/otivate-na-more-s-deteto-s-tezi-8-prosti-trika-pochivkata-vi-nyama-da-se-prevrne-v-ad_news604771.html", "text": "Морето не е само положителни емоции, каляване и профилактика срещу куп заболявания, но и голяма опасност. Ако смятате тази година да се отправите на почивка с малкия си наследник, трябва да запомните няколко прости правила, които могат да спасят лятната ви отпуска. Те не са толкова трудни за запомняне, а най-важното е, че ще ви помогнат да изкарате една спокойна почивка.  Най-важното, което трябва да запомните: в никакъв случай не хуквайте от колата към плажа. Колкото и да ви се иска и морето да ви привлича като магнит, постарайте се да се придържате към нормалния режим на наследника си. ", "date": "2018.06.05", "title": "Отивате на море с детето? С тези 8 прости трика почивката ви няма да се превърне в ад!"}
{"url": "https://www.blitz.bg/layfstayl/za-damite/zhenite-ot-tezi-zodii-mogat-da-razvedat-vseki-mzh_news604780.html", "text": "Много жени по света се срещат с женени мъже. Някои от тях дори успяват да постигнат своето и от любовница да се превърнат в законна съпруга. Вярвате или не, но зодиакалният знак и влиянието на звездите оказват голямо влияние на това дали една жена ще се среща със зает мъж, или не.", "date": "2018.06.05", "title": "Жените от тези зодии могат да разведат всеки мъж"}
{"url": "https://www.blitz.bg/layfstayl/za-damite/pogrizhikhte-li-se-za-pedikyura-si-eto-nyakolko-idei-s-koito-krakata-vi-shche-izglezhdat-bezuprechno_news604784.html", "text": "Лятото и сезонът на откритите обувки наближават! Това означава само едно – че е време да отделите малко повече внимание на ноктите на краката си. Ако в студеното време за много дами педикюрът е просто хигиенична процедура, то през лятото той бързо се превръща в много важен елемент от външния ни вид.", "date": "2018.06.05", "title": "Погрижихте ли се за педикюра си? Ето няколко идеи, с които краката ви ще изглеждат безупречно"}
{"url": "https://www.blitz.bg/intsidenti/stikhii/silniyat-vyatr-napravi-golemi-porazii-v-krdzhali-i-za-malko-da-ubie-zhena-snimkivideo_news605104.html", "text": "Силният вятър прекърши огромен клон на иглолистно дърво в кърджалийския квартал „Възрожденци”, който едва не уби жена. Той се стоварил върху паркиран автомобил в локалното платно на булевард „Христо Ботев”, съобщава 24rodopi.com. „Тъкмо минавах по тротоара, когато дървото падна. Разминах се буквално на сантиметри”, разказа кърджалийка.  Днес и утре в региона е обявен жълт код за гръмотевични бури и дъждове, възможни са и градушки.          ", "date": "2018.06.05", "title": "Силният вятър направи големи поразии в Кърджали и за малко да убие жена (СНИМКИ/ВИДЕО)"}
{"url": "https://www.blitz.bg/kriminalni/prestplenie/vlyubeniyat-kilr-mikhail-ridae-zad-reshetkite-ne-mozhe-da-si-prosti-tova-koeto-e-prichinil-na-krasavitsata-simona_news604891.html", "text": "Съжалявам, че стрелях по Симона, обичам я много. Тя е истинската и най-голяма любов на живота ми. Не трябваше да го правя, не знам защо го направих. Изпаднах в нещо като амок, причерня ми и стрелях. Не мога да си простя, че й причиних това, ридаел влюбеният Михаил. Най-големият му страх бил Симона да не издъхне. След самопризнанията му, процесът срещу него вероятно ще се гледа по съкратената процедура и може да приключи без събиране на доказателства и разпити на свидетели, пише \" \", позовавайки се на източник, запознат с разследването, пожелал анонимност.   Припомняме, че 37-годишният Михаил Станчев, който разстреля хазартния бос Коста Николов, е направил пълни самопризнания и разказал пред разследващите всички подробности около екзекуцията. Посочил как стигнал до мисълта за убийство и разкрил мотивите си, а накрая излял и любовните си чувства. Директно заявил, че умопомрачителна ревност и изпепеляваща любов го подтикнали да дръпне спусъка.  \"Призна всичко, но не се разкайва, нито изпитва поне малко съжаление за това, че е убил бизнесмена. За момичето обаче плаче и искрено се разкайва. Не е в състояние да обясни защо е стрелял и по нея. Сам се пита - защо го направих\", разкри източник, запознат с разследването, който пожела анонимност. Михаил твърдял пред разследващите, че е лудо влюбен в Симона и ги молел да му кажат какво е състоянието й и дали ще се оправи.  Шефът на окръжната прокуратура в Бургас Георги Чинев потвърди, че убиецът е направил самопризнания. \"Имаме признание от страна на извършителя. Изрично е посочил и мотива - силна ревност, което дава да се разбере, че всякакви спекулации за мотив, различен от ревност, са несъстоятелни. Срещу лицето е повдигнато обвинение за убийство и опит за убийство\", каза окръжният прокурор Чинев. Той допълни, че държавното обвинение разполага вече с достатъчно доказателства. Тепърва предстои обаче провеждането на допълнителни действия и извършването на множество експертизи.   \"Обвиняемият трудно обяснява действията си спрямо това момиче. Казва, че няма спомен, \"защо е посегнал на любовта на живота си\", ако мога да го цитирам. До момента не ни е известно пострадалата да е получава заплахи\", коментира още прокурор Георги Чинев. Събраните до момента доказателствата от разследващите потвърждават категорично версията за необуздана ревност, като единствен мотив за извършване на престъплението, казаха от прокуратурата.   Връзката на Михаил и Симона е с давност едва от един месец. Двамата се запознали в края на април, когато момичето започнало работа като крупие в едно от казината на Коста Николов. На 1-ви май започнала любовната й връзка с Михаил. Пред гаджето си, момичето се оплаквало, че шефът й се държи много грубо с нея, че я хока и я обижда. Друг път се оплаквала, че я гледа пренебрежително и се отнася неуважително. После обаче започнал хазартния бос проявил внезапен интерес към Симона и започнал да я кани на обяди и вечери, понякога в компанията на негови приятели, разказал Михаил пред разследващите.  Според него Коста показвал към любимата му специално отношение, но в същото време понякога се държал с нея арогантно и лошо. Според Михаил, шефът на Симона я тормозил умишлено като редувал унизителни подмятания с галантни покани за срещи в тузарски заведения. Водел я в скъпи ресторанти и й подарявал цветя. 55-годишният Коста Николов започнал и упорито да я ухажва, въпреки че знаел че тя си има приятел, разказал Михаил пред разследващите. Това тотално го извадило от релси, признал убиецът.   По всяка вероятност Михаил Станчев и 22-годишната Симона са имали любовни отношения до деня на екзекуцията, тъй като момичето е споделяло с него за проблеми в работата си и конкретно с шефа си Коста Николов. От самопризнанията и разказите на обвиняемия става ясно, че той е бил в течение на нейните проблеми, на отношенията с колегите и шева й, като и на нейното ежедневие в казиното, където работела като крупие. Знаел също и че във фаталната нощ Симона е получила поредна покана и ще излиза на вечеря с хазартния бос.   Разследването вече има яснота как са протекли събитията около зловещия разстрел в Слънчев бряг. Михаил пристигнал в апартамента на Симона около 30 минути преди уречения час за вечеря и двамата се скарали жестоко. Тя го умолявала да си тръгне, но той отказвал. 37-годишният мъж изчакал на място, явно с намерение да спре Симона и да провали срещата й. Младата жена обаче тръгнала, когато шефът й се обадил, че я чака пред хотела, а след нея тръгнал и Михаил. Щом видял Коста Николов зад волана на тузарския Мерцедес, той обезумял и хукнал към него. Извадил пистолет, насочил го към главата му през отворения прозорец на лимузината и изпразнил пълнителя в него. Симона започнала да пищи и го умолявала да не стреля, но той изобщо не й обърнал внимание. След като приключил с Николов, убиецът насочил дулото към Симона и стрелял.  От прокуратурата съобщиха, че до момента не е ясно дали убиецът е имал предварителен план за екзекуцията или е действал импулсивно и на момента.", "date": "2018.06.05", "title": "Влюбеният килър Михаил ридае зад решетките, не може да си прости това, което е причинил на красавицата Симона"}
{"url": "https://www.blitz.bg/ikonomika/sled-vazhna-promyana-za-tavana-na-pensiite-desetki-khilyadi-pretsakani-prvi-se-razbuntuvakha-minori-veterani_news604914.html", "text": "От юли следващата година таванът на пенсиите, който в момента е 910 лева, отпада. Така всички, които са се осигурявали на по-висока сума, ще получават толкова, колкото покриват вноските им, предава bulgariaonari.bg. Така 44 хиляди пенсионери, които в момента получават максимален размер на пенсиите, няма да могат да се възползват от отпадането на тавана догодина.   От 1 юли 2019 г. 55 хил. пенсионери ще получат увеличение до новия таван от 1040 лева.  Промяната важи, само за тези, които тепърва се пенсионират. За всички 56 хиляди българи, които в момента получават тавана на пенсиите, сумата ще остане с лимит.  Заради всичко това, група миньори-ветерани сезираха Комисията за защита от дискриминацията. За решение обаче още е рано. Тепърва ще бъде свикана Комисия, която да разгледа казуса.   Ако решението е в полза на миньорите, инспекторите ще препоръчат въпросната наредба да бъде променена.   От справка на НОИ пък става ясно, че ако тя остане в сила, около 44 000 пенсионери ще продължат да имат таван, дори при евентуално преизчисление да имат право на по-висока сума.  В противен случай, биха взимали по-висока сума. Повече пари за пенсии все пак има. В бюджета за 2019 г. са предвидени 45 млн. лв. за новоотпуснатите пенсии. ", "date": "2018.06.05", "title": "След важна промяна за тавана на пенсиите десетки хиляди прецакани, първи се разбунтуваха миньори ветерани"}
{"url": "https://www.blitz.bg/layfstayl/za-damite/11-fakta-za-otnosheniyata-mezhdu-prints-khari-i-megan-markl-koito-i-dvamata-bikha-iskali-da-zapazyat-v-dlboka-tayna_news604930.html", "text": "Наскоро в голямото кралско семейство се роди нов съюз, който не прилича много на останалите: известният с похожденията си ерген принц Хари се ожени за американската актриса Меган Маркъл. Около връзката им имаше много слухове, а някои дори побързаха да упрекнат Меган в пресметливост. На какво сме свидетели: на предварително планирана акция на Меган по превземане на британското кралство или на голяма любов?  11 факта за отношенията между актрисата и Хари, които и двамата предпочитат да останат тайна, може би могат да дадат отговор на така важния въпрос.   ", "date": "2018.06.05", "title": "11 факта за отношенията между принц Хари и Меган Маркъл, които и двамата биха искали да запазят в дълбока тайна"}
{"url": "https://www.blitz.bg/obshtestvo/intervyu/ekskluzivno-transportniyat-ekspert-profesor-mirchev-kaza-pred-blits-tezhkata-si-duma-za-spasyavaneto-na-bdzh_news604986.html", "text": "Допреди месец проф. Йордан Мирчев бе председател на Обществения съвет по железопътен транспорт, чиято цел бе да помага с опит и знания на сегашния мениджмънт. Експертът беше председател на парламентарната комисия по транспорт в кабинета на НДСВ, а преди това бе директор на БДЖ. Потърсихме мнението на специалисти по горещата тема за състоянието на БДЖ. Ето как проф. Мирчев отговори на въпросите на управителя на БЛИЦ Ивайло Крачунов.- Проф. Мирчев, какво е вашето мнение за моментното състояние на БДЖ?  - Моментното състояние на БДЖ и като цяло на железопътната услуга, тъй като тя се формира от работата и на БДЖ и на Национална компания \"Железопътна инфраструктура\", не е на нивото, което е по европейските стандарти. Европейският съюз прие редица документи за приоритет на развитие на железниците, като най-икономична, най-екологична и най-безопасна услуга.  Железниците трябва да бъдат алтернатива на автомобилната услуга у нас, алтернатива на пътната безопасност. Железниците все пак са национален превозвач, който осигурява свободното движение на стоки и хора вътре в страната, както и в европейски мащаб.    - Трябва ли държавата да реагира с допълнителни мерки за стабилизирането на националния жп превозвач?  - Държавата активно участва в решаването на проблемите в железниците. Спасението на БДЖ минава през решаването на въпроса с дълга, който по моя оценка върви успешно, което е добър признак. Но оттук нататък железниците са в криза, няма превози. А когато няма превози по железниците - няма приходи, и това прави железопътната услуга нетърсена, неефективна, и се отразява на финансовата стабилност - и на БДЖ, и на Национална компания \"Железопътна инфраструктура\".    - По какъв начин БДЖ може да стане конкурентоспособен на частните превозвачи?  - БДЖ може да стане конкурентен и алтернативен национален транспортен провозвач, но за това трябва да се инвестира в нови технологии. В момента проблемите на БДЖ, след като дълговете са на крачка да бъдат решени, проблем остава състоянието на подвижния състав - да се инвестира в модернизация на локомотивите, да не се палят и всяка седмица да има неприятни случаи, да се инвестира в модернизация на пътническите вагони, в нови технологии.  Един от шансовете БДЖ да оцелее и да тръгне да се развива устойчиво в растеж на превозите и приходите, е да се използва ситуацията, че се въвежда тол системата, която създава обективни условия, част от превозите да преминат по железопътен транспорт. За съжаление тук БДЖ не са активни така, както са активни частните превозвачи и някои транзитни превозвачи, които си поръчаха вече специализирани вагони за превоз на автомобили през България.       - Как държавата ще компенсира обстоятелствата, че дълго време БДЖ беше подценяван и не му се обръщаше достатъчно внимание след демократичните промени?  - БДЖ е в тежка ситуация. Аз наскоро правих кръгла маса - как да бъдат решение проблемите в железниците. Колкото и да е трудно, държавата трябва да приеме една по-дългосрочна програма за инвестиции в железниците. Но да не се дават както досега - пари накуп, всяка година над 230 милиона лева. А да се дават пари за определени политики, които ще доведат до растеж на превозите и приходите. Няма железница просперираща без превози. БДЖ са изпаднали именно в ситуацията да имат най-малък пазарен дял за страните в ЕС, като изключим Кипър, Малта и Люксембург.  Пазарният дял на железницата у нас е в порядъка на под 9 процента, разпределен 50 на 50 между БДЖ и частните превозвачи. Частните превозвачи са активна страна. БДЖ не иска да чуе професионалисти. Те може да са добри мениджъри, да решават успешно въпроса с дълга, но това не е достатъчно да се развиват в правилната посока - да има стабилност и устойчив растеж. Без превози БДЖ трудно ще излязат от ситуацията.     - Като доказан професионалист в транспорта, какъв съвет бихте дали на министър Ивайло Московски?  - Министър Московски реши и един друг въпрос, който дълги години не беше решаван – този с държавната помощ, която се отпуска на БДЖ. Преди няколко месеца Европейската комисия най-накрая даде тълкувание по този казус.  Това вече дава възможност при една разумна политика за развитието на БДЖ като национален жп превозвач, да се инвестира в нови технологии и в подвижен състав, за да може да стане конкурентноспособен на частните превозвачи.  Министър Московски е много активен и в търсенето на външни източници на финансиране на БДЖ.   Има най-различни начини за подобряване на ситуацията и намиране на идеи, които трябва да се обсъждат в по-широк кръг. Мисля, че тогава ще се намери и правилното решение за БДЖ и резултатите ще се видят в следващите години. Интервю на Ивайло КРАЧУНОВ    ", "date": "2018.06.05", "title": "Ексклузивно! Транспортният експерт професор Мирчев каза пред БЛИЦ тежката си дума за спасяването на БДЖ!"}
{"url": "https://www.blitz.bg/layfstayl/za-damite/s-tazi-dieta-chudo-dzhey-lo-smkna-20-kilograma-sled-razhdaneto-na-bliznatsite_news604792.html", "text": "Преди да роди, латино дивата Дженифър Лопес често се подлагаше на тази \"шоколадова\" диета. В продължение на една седмица ядеше по 2 шоколадови барчета на ден. Пиенето на вода става едва част след хранене. След като се омъжи отново и роди близнаците обаче, Джей Ло реши, че трябва да започне да отслабва с помощта на професионални диетолози и висококвалифицирани треньори. Поставяйки си задачата да се втали максимално за кратко време, благодарение на помощниците си успя да свали 20 кг. за месец.", "date": "2018.06.05", "title": "С тази диета чудо Джей Ло смъкна 20 килограма след раждането на близнаците"}
{"url": "https://www.blitz.bg/layfstayl/za-damite/te-si-napravikha-kshcha-bukvalno-ot-nishcho-a-rezultatt-e-napravo-zashemetyavashch-snimki_news604788.html", "text": "Да заспиваш под звездите и да се събуждаш дълбоко в гората, край някое езеро - звучи прекрасно, нали? Какво ще кажете, ако разберете, че всичко това е възможно да ви се случи. Единственото, което ви трябва, е дом на колела! В такова жилище може да пътувате с години и да се чувствате в пълен комфорт! Къщата на колела може да бъде отлична алтернатива на вилата, а защо не и временен пристан. А ако се постараете повече, може да сътворите истинска приказка.   Млада двойка ентусиасти от американския  щат Юта решиха да превърнат мечтата на живота си в реалност. А това, което създадоха с ръцете си, смело може да претендира за най-сладкото жилище в целия свят!   ", "date": "2018.06.05", "title": "Те си направиха къща буквално от нищо, а резултатът е направо зашеметяващ! (СНИМКИ)"}
{"url": "https://www.blitz.bg/stsena/kim-kardashiyan-provokira-mrezhata-s-tazi-snimka-18-i-si-poluchi-zasluzhenoto_news604879.html", "text": "Светската лъвица Ким Кардашиян отново се превърна в тема номер едно за обсъждане. Риалити звездата провокира мрежата, качвайки своя снимка, на която е облечена с прозрачна рокля. В тоалета й няма нищо лошо, само дето съпругата на Кание Уест е забравила да си сложи сутиена. Явно 37-годишната хубавица е решила, че е по-добре под прозрачната рокля да носи само бикини, иначе ефектът няма да е същият.      Последователите на Кардашиян в Инстаграм реагираха по различен начин на кадъра. Те започнали да пускат шеги по адрес на роклята й, сравнявайки я с торбата за боклук и дъждобран.  Въпреки негативните коментари обаче, постът на риалити звездата е оценен с над 2 млн. лайка.  Превод: БЛИЦ", "date": "2018.06.05", "title": "Ким Кардашиян провокира мрежата с тази СНИМКА (18+) и си получи заслуженото"}
{"url": "https://www.blitz.bg/obshtestvo/plamena-getova-za-men-teatrt-e-neshcho-intimno_news605069.html", "text": "На Деня на детето - 1 юни, актрисата Пламена Гетова отпразнува 65-ия си рожден ден. За нея големият британски драматург Харолд Пинтър казва, че е невероятна в изпълнението на ролята в неговата пиеса “Стари времена”. Дори съпругата на Харолд Пинтър, която също е актриса, не била успяла да пресъздаде онова, което той е заложил в образа. Той гледа Пламена в постановката на Театър “199”. А след време й изпраща писмо, в което й благодари за това, че е успяла да усети и изиграе всичко онова, което той си е представял за този образ. За това писмо почти никой не знае, защото Пламена Гетова не обича да изтъква себе си. Смята, че няма характера за актриса, тъй като не е достатъчно амбициозна, не се бори за определена роля, а чака да я поканят. Любовта й към театъра като че ли отключва сериалът “На всеки километър”, когато всички момичета се възхищавали от Стефан Данаилов. И тогава тя поискала да стане актриса, за да играе с него. Това се случва в действителност години по-късно в един филм. Първоначално Пламена Гетова кандидатства медицина, но я късат на изпита по биология. И става студентка в Благоевградския университет, в който има специалност за “културно-просветни дейци”. Там за първи път стъпва на професионална сцена в руската пиеса “Площадът на котвите”. След първи курс кандидатства във ВИТИЗ и влиза в класа на проф. Гриша Островски. Той й отваря очите за театъра.  Пламена Гетова има над 100 роли в театъра. За нея е важно, че се е докоснала и до големите български, и до големите световни драматурзи Йордан Йовков, Антон Павлович Чехов, Хенрих Ибсен, Бертолт Брехт, Оскар Уайлд, Артър Милър, Фридрих Дюренмат... А какво да кажем за ролите на актрисата в киното? Незабравими остават превъплъщенията й в “Авантаж”, “Дом за нежни души” (с награди не само у нас, но и в чужбина), “Бяла магия”, Равновесие”, “Приземяване”, “Нощем с белите коне”, “Сезонът на канарчетата”, “Една калория нежност”, “Следи в пясъка”, “Летовници”... В своя творчески път на сцената или в киното Пламена Гетова работи с големи режисьори, които оставят трайна следа в нея: Георги Дюлгеров, Леон Даниел, Красимир Спасов, Коко Азарян, Младен Киселов, Людмил Кирков, Иван Андонов... Актрисата споделя, че към всяка роля подхожда “отвън навътре”,   т.е. първо търси да открие външния облик на образа в облеклото, прическата, грима, аксесоарите, реквизита, а след това чете внимателно какво пише в пиесата за нейната героиня, какво казват другите герои за нея, как нейната героиня действа в различни ситуации. И така постепенно изгражда образа. Но това понякога е за сметка и на безсънни нощи. Според Пламена Гетова както актьорът дава нещо от себе при изграждането на образа, така и ролята въздейства върху актьора и вероятно го променя.  Брилянтно са изработени ролите на Гетова в постановките “Колко е важно да бъдеш сериозен” и “Вдигай завесата” в Театър “Българска армия”; “Корабът “Нощ” в Театър “Азарян” в НДК и в спектакъла “Тектоника на чувствата” на Сливенския театър, чиито представления са в Театър “Сълза и смях”. Днес Пламена Гетова има свой таен план за бъдещето, но за него ще говори или ще го видим след година или две.  И въпреки многото роли и награди Пламена Гетова никога не се е приемала за звезда. Да, играла е много, но както тя се изразява: Просто си вършех работата!  А театърът е любовна работа, както е казвал режисьорът Леон Даниел  И тя напълно е съгласна с него, защото върши всичко с любов и всеотдайност. Както на сцената, така и у дома. Двамата със съпруга й са неразделни от почти 40 години и са един от малкото примери в гилдията за наистина “образцово семейство”. Е, сигурно и те са имали някакви конфликти, но са успели да ги преодолеят в името на брачната хармония. И, разбира се, на двете си деца, към които са много привързани, твърдят наши театрали. В коментарите им се долавя и лека завист към стабилното финансово състояние на актрисата и съпруга й. Според тях роденият и израсъл в Полша грък Кирякос Аргиропулос, чиито родители, гръцки политемигранти, по-късно се заселват в България, имал завиден бизнес нюх и умеел да прави пари. Още от времето на соца арт двойката обитава просторен апартамент в т.нар. генералска кооперация срещу Младежкия театър в София, под която се намира гаражът на Министерския съвет. Зоната бе с т.нар. специален допуск, а комшии на Гетова и брачния й партньор са бивши и настоящи политици, висши армейски и ДС чинове, както и техните деца и внуци.   Пламена обича да чете книги, да пътува и да се запознава с нови хора. Това я радва и зарежда с енергия.  Обича да се докосва и обработва земята, когато е на село,   защото това я кара да се чувства свободна и щастлива. Споделя, че почита християнските празници, уважава ги и когато има нужда, влиза в храма, за да се усамоти и да помоли Всевишния за нещо обикновено и красиво. Тя вярва, че българският театър не е загубен, вярва, че в него ще има положителна промяна. Вярва също така, че реалността може да бъде и по-хубава, защото всичко зависи от самите нас. Както и животът ни, който трябва да изживеем така, че да не съжаляваме.", "date": "2018.06.05", "title": "Пламена Гетова: За мен театърът е нещо интимно"}
{"url": "https://www.blitz.bg/intsidenti/stikhii/strashna-gradushka-pomlya-montansko-snimki_news605125.html", "text": "Градушка помля няколко монтански села днес. Пороят, придружен с обилно количество град, е засипал планинските села в община Георги Дамяново, около 15 часа, съобщава BulNews.bg. За около 10-ина минути градините и улиците в село Дълги дел са били покрити с плътна ледена пелена.  Бурята била толкова силна, че е скършила клоните на дърветата и обрулила овошките. Зеленчуковите градини на хората в селото са съсипани.  За минути температурата в района е паднала с повече от 10 градуса, като и в момента над общината се изсипва проливен дъжд.  ", "date": "2018.06.05", "title": "Страшна градушка помля Монтанско (СНИМКИ)"}
{"url": "https://www.blitz.bg/kriminalni/prestplenie/kyustendiletst-georgi-otkri-kolata-si-zalyata-s-kiselina-obeshchava-1-000-leva-nagrada-zasnimki_news605091.html", "text": "1000 лв. парична награда обяви кюстендилец, след като заляха автомобила му с киселина. Потърпевшият Георги Костадинов разпространи и апел в социалните мрежи. „Моля, за съдействие! Ако някой има някаква информация или е забелязал нещо да се свърже с мен! Давам парична награда от 1000 лв. за достоверна информация!“, посочва Костадинов.  По негови думи престъпното деяние е станало след 22:30 часа в понеделник. Едва на сутринта, ставайки за работа, видял лекият си автомобил БМВ обезобразен, пише \" \".   „Колата беше паркирана в кв. „Бузлуджа“, между 98 и 99 блок. Нямам престава кой е извършителят и защо го е направил. От полицията казаха, че ще прегледат и камерите в района“, коментира Георги.  Това е пореден вандалски акт в района. Предният път кюстендилка осъмна с изцяло надраскан автомобил, а извършителят на деянието все още не е открит. „Представете си, за да се пребоядиса една кола колко пари трябва да даде човек. Да не говорим за нервите“, коментираха живеещи в района на квартал „Бузлуджа“. ", "date": "2018.06.05", "title": "Кюстендилецът Георги откри колата си залята с киселина! Обещава 1 000 лева награда за...(СНИМКИ)"}
{"url": "https://www.blitz.bg/obshtestvo/regioni/dzhigiti-prevrnakha-dvora-na-rusensko-shkolo-v-pista_news605096.html", "text": "3-метрова ограда вдигат в двора на основно училище „Никола Обретенов“ в Русе, за да предпазят учениците от рискови шофьори. Дворът на учебното заведение се е превърнал в писта, където редовно се организират автогонки. Преди месеци директорът на училището Емил Тюлеков е засякъл по записите от охранителните камери шофьори на автомобили, които си организират състезания в двора на училището. Автогонките ставали между 21.00 часа и полунощ, а за тях напомняли следите от автомобилни гуми, които преподавателите намирали по асфалта на сутринта.  \"Много често се случва - явно млади хора от квартала, идват по никое време. Тук се правят дрифтове. Веднъж бях свидетел как една от колите се удари в пилона на спортното игрище. Разрушава се и асфалта. Създават се хиляди опасности. Има възможност колите да катастрофират\", заяви Емил Тюлеков пред БНТ.  Освен нощем, шофьори не спират да минават през училищния двор на път към близката вилна зона и през деня.  \"Нещо по лошо - по време на часовете по физическо възпитание шофьори, които преминават през игрището към вилната зона, нервно свирят на учениците, сякаш те са им виновни и им пречат, за да преминат нормално през спортната площадка\", каза още той.   Строителството на оградата, която струва пет хиляди лева, ще започне едновременно с изграждането на нов физкултурен салон към училището. Освен това ръководството на учебното заведение е кандидатствало с проект и чака да му бъдат отпуснати пари за класна стая на открито и за игрище за минифутбол. ", "date": "2018.06.05", "title": "Джигити превърнаха двора на русенско школо в писта"}
{"url": "https://www.blitz.bg/obshtestvo/kompozitort-razvigor-popov-na-78-g-day-bozhe-neshchata-da-se-preobrnat-i-da-vzkrsnat-spomeni-i-pesni-za-pevtsi-chudesni-i-zvutsi-nebesni_news605061.html", "text": "Повод пак да почерпи близки и приятели има композиторът Развигор Попов, защото празнува рожден ден. Известният музикант и композитор е роден на 28 май 1940 г. в София. Завършва музикалната академия в столицата. Музикалната му кариера стартира в състава “Мелоди” на Емил Димитров. По-късно преминава в “Стакато”, а след това и в група “Старт”, с която има осем албума. През 1979 г. започва да композира детски песни, като най-известната от тях е “Вълкът и седемте козлета”, изпята заедно със съпругата му, певицата Мими Иванова. Двамата през 1990 г. основават музикална детска школа в Двореца на децата в София. По повод рождения му ден с него се свърза представител на редакцията на “Над 55”. Известният естраден композитор бе изключително отзивчив и даде интервю за нашите читатели, които много го обичат.  - Как сте днес и вие, и Стефан Димитров, че и Кайли Миноуг, които сте родени в един ден. Какво ви свързва? Кажете си?   - Свързва ни музиката, любовта към песните, красотата и радостта от живота. Стефан веднъж беше ми казал, че когато чуе моя песен, му се струва, че той би я написал по същия начин. Аз му отговорих, че и с мен понякога става същото. - Знаете ли, че сега по време на нашето европредседателство, с което много се гордеем, защо ли, на много българи им идва да извикат срещу именитите ни чужди гости: “Ау, от глад умирам” - как бихте коментирали това?   - Те, музикантите от оркестровите състави на БНР, вече го демонстрираха пред гостите. Да не говорим за пенсионерите, които действително бавно си умират не само от глад, но и от липсата на медицинско адекватно обслужване. Но защо ли трябва да се оплакваме и да чакаме някой от Европа да ни спаси? Всичко е в нашите ръце и се надявам, че скоро ще дойде време и нашите пенсионери да се събудят и както гръцките да излязат по улиците и да изкрещят. - Продължавате много да работите, но докога? Какво точно в тези месеци правите? И вече свърши ли хубавото време за вас, за нас или?   - Чувствам се удовлетворен да се занимавам с любимото си хоби - да свиря в пиано-бар на пиано, да съчинявам песните на нашия детски театър при колежа “Любен Гройс”, където току-що изкарахме премиера на прекрасната пиеса от Недялко Йорданов “Страшни смешки и смешни страшки за герои със опашки”. Отзивите бяха само суперлативи и съм много горд, че и аз бях в екипа, осъществил това. Особено се вълнувам, когато прекрасните деца актьори с огромно удоволствие пеят моите песни и се “кефят” на музиката и танците. Осъществяваме една стара моя мечта вече пета година да правим мюзикъли. Но това не е всичко. Предстоят ни годишни концерти с детската ни музикална школа при читалище “Цанко Церковски”, която съществува от 1999 г. Много от учениците ни вече пораснаха, като някои от тях станаха певци и музиканти и жънат успехи в музикални телевизионни формати, по фестивали и конкурси, а за онези от тях, които поеха по друг път в живота си, остана умението да свирят и пеят, както и любовта към ценностната музика. - Пътували сте много по света. Кога и как българският пенсионер ще се пребори за по-достойни старини? Знам колко е пенсията на Стефан Димитров, а вашата и на Мими за какво стигат?  - Неприятно ми е, а и под достойнството да коментирам въпроса за пенсиите ни. Ние сме, както и всички останали пенсионери с пенсии под минимума, но слава богу още сме на крака и можем да работим. Щастливи сме, че нашите деца от вокалната група, ръководена от Мими Иванова - “Талантите на МЛАДОСТ”, печелят постоянно престижни награди. Между другото, засега това ни храни, но не знаем докога??? - Имате ли куче? Имам някакъв спомен...  - Много обичаме животни и след пекинеза Пуци и трите поколения йоркширски териери, от които последното се спомина на 18 години, повече нямаме сили отново да отглеждаме куче. Това е огромна отговорност и тежко преживяване да загубиш такъв приятел, когото си обичал, а и той ти е отвръщал със същото. - Сещате ли се и кога за Георги Минчев, за Богомил Гудев, за Жул Леви... Забравени ли са?  - Не само за тях, а и за още много приятели поети и музиканти постоянно се сещам, не само аз, а и останалите от нашето поколение. За съжаление, паметта на медиите ни е къса и постепенно имена и творчество потъват в забрава. Но това е болест, от която боледуват не само спомените за хора от нашия бранш. Масово се забравя всичко ценно и потъва в потоците нова и нова информация. Изглежда, така ще бъде и занапред, но дай Боже някога нещата да се преобърнат и да възкръснат спомени и песни за певци чудесни и звуци небесни. - И при вас работата и участията вероятно са били винаги на първо място и все пак идва лято, няма ли да му отпуснете края? Как са дъщеря ви Ина и синът ви Петър, успяват ли да се реализират?  - Надявам се скоро да му отпуснем края и най-сетне да си починем край някое море, а дъщеря ни отдавна живее в чужбина и твърди, че е щастлива. Синът ми също е пианист, композитор, аранжор, има студио за записи, а най-голямата му радост е да играе с внука - също Петър. - Малцина могат да кажат като вас: “Когато се влюбвах, по-лесно ми бе да го изразя с мелодия, отколкото с думи” - да чакаме ли нови песни от вас, и то изпълнени от самата Мими Иванова?!  - Отдавна не съм писал песни за Мими и това ми тежи. Обещавам скоро да напиша. Нямате представа колко щастлив ме правят онези хора, които ни помнят от годините, когато бяхме млади и на върха. Често дори непознати ме спират с въпроса “Вие не бяхте ли Развигор Попов?”. Аз отговарям: “Да, БЯХ, но и все още съм”. Тогава винаги те декларират обичта си към онова, което БЯХМЕ, и надявам се - което сме! Желаем на читателите много весело лято! АМИН!!!  /вестник \"Над 55\"/       ", "date": "2018.06.05", "title": "Композиторът Развигор Попов на 78 г.: Дай Боже нещата да се преобърнат и да възкръснат спомени и песни за певци чудесни и звуци небесни"}
{"url": "https://www.blitz.bg/obshtestvo/obrazovanie/burgaska-uchitelka-specheli-srtsata-na-vsichki-nyama-da-povyarvate-kakvo-sladko-domashno-dade-na-prvolatsite-si-snimka_news605089.html", "text": "Бургаска учителка спечели сърцата на своите ученици, завършващи първи клас, както и на техните родители, с домашната работа, която даде на децата за лятото. Учителката е Александра Георгиева от бургаското ОУ „П. К. Яворов“. От училището потвърдиха, че се радват на подхода на преподавателката, която събра положителните коментари на майките и татковците в Бургас, пише burgasinfo.com.  „Браво! Дай боже повече такива учители! Когато влагаш душата си в работата, със сигурност резултатите ще са положителни.   Удивена съм колко деликатно е съумяла да включи в списъка си измежду забавните задачи и досадната таблица за умножение, а също така и четенето и писането“, коментират родители.      Вижте задачите на децата от 1 „а“ клас и се усмихнете:    ", "date": "2018.06.05", "title": "Бургаска учителка спечели сърцата на всички! Няма да повярвате какво сладко домашно даде на първолаците си (СНИМКА)"}
{"url": "https://www.blitz.bg/svyat/donald-trmp-imam-absolyutnoto-pravo-da-se-amnistiram_news604946.html", "text": "В последните си нападки срещу разследването за връзки с Русия, президентът на САЩ Доналд Тръмп заяви в понеделник, че има „абсолютното право да се амнистира“, пише британският вестник The Guardian, цитиран от \"Фокус\". Той допълни: „Но защо да го правя, след като не съм направил нищо грешно?“  Говорителката на Белия дом Сара Сандърс, обаче, по-късно заяви пред репортери, че „никой не е над закона“.  Коментарите на Тръмп бяха направени в социалната мрежа „Туитър“, където той заяви че правото му да се амнистира е било „посочено от редица юристи“.  Въпросът никога не е бил решаван от съда, но в необвързващо мнение написано през 1974 година, Службата за правен съвет на Министерството на правосъдието определя, че президентът на страната не може да се амнистира, според принципа че „никой не може да бъде съдия в собственото си дело“.  По време на брифинга в понеделник, Сандърс избегна въпросите за това дали Тръмп има право да се амнистира. „За наш късмет, президентът не е направил нищо грешно и не би имал нужда от амнистия“, заяви тя.  Запитана дали Тръмп вярва, че бaщите-основатели са предвидили президентът да има властта да се амнистира и по този начин да е „над закона“, Сандърс заяви: „Със сигурност конституцията много ясно излага законите и президентът не е направил нищо грешно, така че се чувстваме много комфортно“.  ", "date": "2018.06.05", "title": "Доналд Тръмп: Имам абсолютното право да се амнистирам"}
{"url": "https://www.blitz.bg/svyat/zrelishchno-video-kitayski-spetsnaz-provezhda-antiteroristichni-ucheniya_news604943.html", "text": "Специалните подразделения на китайската полиция провеждат учения на полигона в провинция Хенан в централната част на страната. Тренировъчната дейност ще отнеме един месец и е предназначена за увеличаване готовността на бойците да се противопоставят на терористите в условията на градската среда.  В учението участват повече от 200 спецвойници. Превод и редакция: БЛИЦ     ", "date": "2018.06.05", "title": "Зрелищно ВИДЕО: Китайски спецназ провежда антитерористични учения"}
{"url": "https://www.blitz.bg/svyat/otkhvrlen-mzh-zastrelya-lyubimata-si-a-sled-tova-ya-pregrna-i-snimkivideo-18_news604942.html", "text": "24-годишният Пукапонг Читар от Банкок, Тайланд, уби бившата си приятелка Натхария Япрадит точно до студентското й общежитие. След това убиецът легнал до тялото на момичето, прегърнал я и се опитал да се самоубие, но не успял, съобщава \"Мирър\". Както разказва свидетелката на трагичния инцидент, мъжът се опитал да накара Натхария да поговори с него, но тя отказала, след което той я застрелял в гърдите. След това Пукапонг легнал до убитата и поискал до отнеме и своя живот с помощта на пистолета си.  След неуспешния опит за самоубийство мъжът останал  да лежи до тялото на своята бивша възлюблена до пристигането на лекари и полицаи. Момичето било обявено за мъртво на мястото на произшествието, а убиецът спешно бил хоспитализиран. Сега той е в клиниката под охраната на полицаите.  Приятелка на убитото момиче разказала на полицията, че Натхария наскоро се разделила с Пуккапонг след петгодишна връзка.  \"Те се познаваха от около пет години, но наскоро започнаха да се карат и Натхария се раздели с него. Тя искаше да прекрати отношенията им \" Превод и редакция: БЛИЦ     ", "date": "2018.06.05", "title": "Отхвърлен мъж застреля любимата си, а след това я прегърна и.... (СНИМКИ/ВИДЕО 18+)"}
{"url": "https://www.blitz.bg/svyat/mayka-poiska-da-razbere-zashcho-deteto-y-plache-prez-noshchta-no-posle-krvta-y-se-smrazi-kato-vidya-zapisa-ot-kamerata-video_news604945.html", "text": "Мелани Миз от Хамилтън, Канада, публикува в Reddit зловещ видеоклип с участието на малкия си син. На кадрите можете да видите как бебето се върти в креватчето си, а от тъмнината го наблюдава призрак на момиче. Видеоклипът се разпространи мълниеносно в социалните мрежи и събра много коментари.  \"Именно затова нямам камера при бебето. Не ми е нужна\", споделя една от коментиращите.  \"Това вероятно трябва да е отражение на кукла или нещо такова, но каквото и да е, то е изключително плашещо\", пише друг потребител в интернет.  Трябва да се отбележи, че мистериозният призрак не е навредил на децата на Мелани - наскоро на страницата й в социалните мрежи се появи нова снимка с тях. Превод и редакция: БЛИЦ     ", "date": "2018.06.05", "title": "Майка поиска да разбере защо детето й плаче през нощта, но после кръвта й се смрази като видя записа от камерата (ВИДЕО)"}
{"url": "https://www.blitz.bg/stsena/seksapilnata-modelka-demi-rouz-se-razgoli-v-ibisa-i-otnovo-pokaza-pishchnite-si-formi-snimki-18_news604947.html", "text": "Деми Роуз сякаш доказа, че е най-добрата реклама за собствената си марка бански костюми, когато появи зашеметяващо на плажа в испанския курорт Ибиса. 23-годишната моделка изглеждаше невероятно в оскъдното си облекло като не оставяше скрита за погледите нито една от горещите части на тялото си. Високите токчета на краката на красавицата подсилваха неустоимия й сексапил.  Деми наскоро разкри, че е много вероятно да се премести в Лос Анджелис и това ще бъде свързано с нейното голямо желание да се снима в киното, пише \"Дейли Мейл\".  \"Филмите винаги са били моя страст, още от училище. Но друга амбиция моя амбиция е да се превърна в момиче на Бонд, тъй като обичам стила и блясъка на тези филми \", казва моделката.  Деми Роуз вече си е спечелила над 3.5 милиона последователи в \"Инстаграм\" със селфитата, които публикува там. Легионът от фенове се възхити и този път на таланта й да позира пред обектива. Превод и редакция: БЛИЦ    ", "date": "2018.06.05", "title": "Сексапилната моделка Деми Роуз се разголи в Ибиса и отново показа пищните си форми (СНИМКИ 18+)"}
{"url": "https://www.blitz.bg/layfstayl/za-damite/nay-skpata-seks-igrachka-v-sveta-ochakva-svoyata-pritezhatelka-snimki_news604948.html", "text": "Уникален вибратор, инкрустиран с две хиляди редки диаманти е пуснат за продажба за рекордна сума от 1,3 милиона паунда. Както съобщава \"Сън\", секс играчката има по цялата дължина диамантно покритие и е украсена със сини и розови скъпоценни камъни с абсолютна чистота. Създателят на шедьовъра - австралийският бижутер Колин Бърн - работи над перлата в своята колекция над 15 години. Той не се съмнява, че неговото изобретение ще подари на притежателката си си наистина \"кралско удоволствие\".  Той също така успокоява: устройството е абсолютно безопасно: сапфирите и диамантите са обработени по такъв начин, че да не наранят собственичката си в най-чувствителните й места.  \"Кралският\" вибратор току-що е пуснат в продажба, а заинтересованите вече се обаждат от цял ​​свят. Бижутерът изобщо не изглежда изненадан.  \"Ако хората са готови да платят за луксозни коли, апартаменти и други атрибути на богатството, то със сигурност не могат да си откажат удоволствието имат такава играчка\" разсъждава Колин Бърн. Превод и редакция: БЛИЦ", "date": "2018.06.05", "title": "Най-скъпата секс играчка в света очаква своята притежателка (СНИМКИ)"}
{"url": "https://www.blitz.bg/svyat/ukrainka-primami-sobstvenata-si-17-godishna-dshcherya-i-ya-prodade-v-seksualno-robstvo-v-polsha_news604949.html", "text": "Жителка на украинския град Лвов отведе 17-годишната си дъщеря в Полша и я продаде в сексуално робство. Според думите на Наталия Горун, специалист по социална защита на населението в населеното място, майката е измамила момичето, че ще работи в Полша, пишат украинските издания. Всъщност жената планирала да я продаде в публичен дом. Горун отбелязва, че сводниците дали голяма сума на майката, защото имало много желаещи, които искали да се забавляват с младото момиче. След като получила парите, родителят изчезнал.  Впоследствие \"работодателите\" принуждавали непълнолетната девойка да извършва сексуални услуги в продължение на девет месеца, докато не била спасена от полската полиция. Служителите на реда освободили момичето от сексуално робство и я депортирали в Украйна. Превод и редакция: БЛИЦ", "date": "2018.06.05", "title": "Украинка примами собствената си 17-годишна дъщеря и я продаде в сексуално робство в Полша"}
{"url": "https://www.blitz.bg/obshtestvo/kultura/kartina-ot-mladezhkite-godini-na-vinsent-van-gog-be-prodadena-za-nad-7-mln-evro-na-trg-v-parizh-snimka_news604950.html", "text": "Картина от ранния период на Ван Гог бе продадена на търг в Париж за над 7 милиона евро. Това е първа продажба на аукцион на творба на холандеца във Франция от 20 години насам, обявиха организаторите на търга, цитирани от БНР. Платното \"Жени, кърпещи рибарски мрежи на дюните\", бе оценявано на между 3 и 5 милиона евро. Творбата е вдъхновена от провинциалния пейзаж около Хага, където Ван Гог е прекарал кратко време. Той е нарисувал картината, когато е бил на 28 години през 1882 г.  Купувачът е американски колекционер.", "date": "2018.06.05", "title": "Картина от младежките години на Винсент ван Гог бе продадена за над 7 млн евро на търг в Париж (СНИМКА)"}
{"url": "https://www.blitz.bg/svyat/srbskiyat-prezident-komentira-dvizhenieto-na-voennite-chasti-na-stranata_news604952.html", "text": "Президентът на Сърбия Александър Вучич заяви в понеделник, че няма намерение да разказва на никого къде ще се движат екипите на военните части на Сърбия и че такова решение няма да бъде взето от никого отвън, предава „МКД“, цитиран от \"Фокус\" „Неслучайно войската и полицията не бяха там, където съобщиха албанските медии, но няма им се обяснявам, нито къде ще бъдат, нито се интересувам какво ще пишат и какво ще мислят“, заяви Вучич отговаряйки на въпрос на журналист в град Земун.  Той посочи, че Върховният военен командир има право според Конституцията да разпределя войската и полицията където и както реши и че никой не може да решава какво ще бъде тяхното движение.  „Никой няма да управлява тази страна, нито сръбските, нито албанските медии. Ние знаем, че ще изпълняваме задълженията си в съответствие с интересите на нашите граждани“, заяви Вучич. ", "date": "2018.06.05", "title": "Сръбският президент коментира движението на военните части на страната"}
{"url": "https://www.blitz.bg/svyat/taynstvena-snimka-ot-1900-godina-plashi-i-do-den-dneshen_news604953.html", "text": "Наскоро в интернет се появи ново забавление за опитни блогъри. Този път всеки може да се пробва в ролята на ловец на привидения. На пръв поглед това е обикновена черно-бяла фотография, на която позират 15 работнички от мелница. Снимката е направена през 1900 г. в Белфаст. Всичко щеше да е наред, но в кадъра са попаднали не 15 жени, а 16 ... Ако погледнете внимателно, можете да забележите, че мистериозен непознат е поставил ръка на рамото на девойката, седяща на втория ред отдясно. Кой ли е това?  Трябва да се отбележи, че не може да се подозира фотошоп, тъй като по това време не е имало никакви възможности за това. В допълнение, фотоексперти са потвърдили, че не са извършени никакви манипулации върху снимката. Превод и редакция: БЛИЦ    ", "date": "2018.06.05", "title": "Тайнствена СНИМКА от 1900 година плаши и до ден днешен"}
{"url": "https://www.blitz.bg/stsena/aktrisa-shche-izigrae-zlodey-v-noviya-film-za-dzheyms-bond_news604955.html", "text": "В мрежата се появи информация, че ролята на главния злодей в новия филм за Джеймс Бонд ще изиграе Хелена Бонъм Картър. Сега продуцентите се занимават с цялата дейност около реализацията на филма. Също така сред вероятните кандидати за ролята на злодея често се споменава и името Анджелина Джоли. Преди това тя участва заедно с Даниел Крейг във филма \"Лара Крофт. Томб Рейдър\". Но фаворит на продуцентите е именно Хелена Бонъм Картър.  Сега авторите на филма са заети с кастинг. В заснемането на лентата може да участват Ралф Файнс, Бен Уишоу и Наоми Харис. Филмът ще се появи в киносалоните на 8 ноември 2019 г. Превод и редакция: БЛИЦ", "date": "2018.06.05", "title": "Актриса ще изиграе злодей в новия филм за Джеймс Бонд"}
{"url": "https://www.blitz.bg/layfstayl/shoubiznes/luna-spretna-istinski-tsirk-v-chereshkata-boykotira-mandzhite-na-priyatelkata-si-mariela-nordel-i-zakhrupa-soleti-snimki_news605141.html", "text": "Поп-фолк певицата Луна сътвори поредния си цирк. Изпълнителката, която тази седмица участва в кулинарното предаване на Нова телевизия „Черешката на тортата”, втрещи останалите звезди с поведението си. Когато лимузината дойде за участниците, които тази вечер са на гости на Мариела Нордел, Луна се настани сама на едната седалка, принуждавайки всички останали – Дани Пеканов, Ивайло Колев и репортерката Деси Павлова, да се нагъчкат един до друг. „Звездата е изморена от участия и смята да почете малко книжка”, заяви префърцунено певицата и се зачете.  Но явно не достатъчно вглъбено, защото намираше време да хвърля по някой обиден коментар по адрес на останалите в колата.   „Наркотиците са ти промили мозъка, имаш бели петна”, заядливо подхвърли тя към един от спътниците си. „Хора, които пият алкохол, ме отвращават. Не искам да съм част от вашето падение”, добави Луна.  В дома на Нордел театърът, разиграван от Луна, продължи с пълна сила. Домакинята изненада приятно гостите си с латино ритми, но това не успя да впечатли изпълнителката, която стоеше отстрани и гледаше отегчено изпод тъмните си очила.  Луна отказа да се задържи и на масата. Първоначално отказа да си каже и „наздраве” с компанията, защото пиела само вода. След това категорично отказа да опита храната на Мариела и докато всички похапваха от гозбите на готвачката, тя захрупа солети.  Малко по-късно се оттегли от трапезата, взимайки със себе си книгата, солетите и банана.  На десерта обаче Луна не можа да устои и се нареди около масата. Въпреки това направи поредната си хаплива забележка.  „Опитах готови ягоди, които всеки може да купи от пазара, с течен шоколад. От вчера съм на сладко”, каза тя.  Домакинята опита да впечатли компанията с многостепенно интернационално меню. Вечеря по шведски, изпълнена с холандски колбаси, шведска салата, тайландска супа, белгийски десерт, придружен с ирландска кална торта.   Въпреки старанията си, Луна й даде оценка Слаб 2. ", "date": "2018.06.05", "title": "Луна спретна истински цирк в Черешката! Бойкотира манджите на \"приятелката\" си Мариела Нордел и захрупа солети (СНИМКИ)"}
{"url": "https://www.blitz.bg/stsena/demi-lovato-se-posheguva-s-bodigarda-si-i-razgnevi-mrezhata_news604956.html", "text": "Поп певицата Деми Ловато предизвика вълна от отрицателни реакции заради сексуална шега към бодигарда си, предаде БГНЕС. В чат с нейни фенове в Twitter, помолена да назове най-смешната шега, която е правила с някого, Ловато сподели, че е наела проститутка, която да влезе в хотелската стая на бодигарда й. Това станало по време на пребиваването им в Лас Вегас, където проституцията е законна.  „Тя влезе в стаята му без предупреждение и го сграбчи \"за специалната зона\", а той се разсърди“, признава певицата.  Редица потребители на Twitter я заклеймиха, заявявайки, че е допуснала акт на сексуален тормоз. Ловато изтри поста в Twitter и написа: \"Кълна се, бих могла да разкажа нещо за апетитни желирани бонбонки и това пак щеше да нарани някого\".     След което певицата настоя хората да обърнат внимание на песента й \"Warrior\", в която пее за преживяно сексуално насилие. \"Може би тогава ще проявите повече милост за една обикновена грешка\", написа тя добавяйки, че съжалява, ако е обидила някого. ", "date": "2018.06.05", "title": "Деми Ловато се пошегува с бодигарда си и разгневи мрежата"}
{"url": "https://www.blitz.bg/svyat/bashcha-izostavi-novorodenoto-si-bebe-pred-tsrkva-eto-kakva-e-prichinata-za-potresavashchoto-mu-reshenie-snimkivideo_news604940.html", "text": "Камерите за видеонаблюдение запечатаха момента на прощаването на баща със своето новородено дете, което той след това оставил на прага на църквата в индийския град Керала. На кадрите можете да видите как 32-годишният мъж целува бебето, което е на три дни, поставя го на пода и след това си тръгва. По-късно се изяснило, че Бито Девис се е отказал от детенцето, тъй като приятелите му се надсмивали, че има твърде много деца, съобщава \"Сън\". Малкото дете било открито по-късно вечерта, след което пристигнала и полицията. Впоследствие, бащата Бито Девис, заедно със своята 28-годишна съпруга, били арестувани по обвинения в жестоко отношение към деца. По време на задържането съпрузите твърдели, че били принудени да изоставят бебето поради постоянните насмешки и подигравки. Приятели и роднини им се подигравали заради това, че съпругата на Девис е отново бременна, независимо от факта, че те вече имат трима синове на възраст осем, шест и четири години.  След като жената ражда, Бито отива в съседния град и оставя бебето в местната църква. Превод и редакция: БЛИЦ     ", "date": "2018.06.05", "title": "Баща изостави новороденото си бебе пред църква, ето каква е причината за потресаващото му решение (СНИМКИ/ВИДЕО)"}
{"url": "https://www.blitz.bg/obshtestvo/stolitsa/fotoreportazh-v-blits-golyama-opasnost-debne-detsata-v-tsentra-na-sofiya-vpreki-zabranitelnite-znatsi_news605035.html", "text": "Нагли колоездачи газят закона в центъра на София, без да се смущават дори от органите на реда, които преминават покрай тях. Велосипедисти летят на две гуми по бул. \"Витоша\", въпреки че има забрана да преминават така от там. По пешеходната улица минават майки с деца и полицаи, но въпреки това колоездачите карат спокойно.     БЛИЦ припомня,  че преди няколко седмици в Южния парк малко дете бе блъснато и влачено от велосипедист. Малката Теа бе приета в болница, а виновникът за всичко духна още в мига, в който я премаза.   Ден по-късно, след като органите на реда започнаха да го търсят, разпространявайки негова снимка, направена от родителите на пострадалото момиченце, той сам се предаде. ", "date": "2018.06.05", "title": "Фоторепортаж в БЛИЦ: Голяма опасност дебне децата в центъра на София, въпреки забранителните знаци"}
{"url": "https://www.blitz.bg/svyat/vashington-tvrdite-sanktsii-km-severna-koreya-shche-prodlzhat_news604937.html", "text": "От Белия дом заявиха в понеделник, че политиката им за твърди санкции към Северна Корея не се е променила, дни след като президентът на САЩ Доналд Тръмп заяви, че вече не желае да използва израза „максимален натиск“, за да опише кампанията към Северна Корея за отказ от ядреното ѝ въоръжаване, предава Reuters, цитирана от \"Фокус\". След среща с висш представител на Пхенян в Белия дом в петък, 1 юни, Тръмп заяви че Северна Корея е по- отзивчива и, въпреки че санкциите ще останат, той ще спре налагането на нови такива. Тръмп заяви, че не желае повече да използва израза „максимален натиск“, защото двете страни „се разбират“.  Попитана по време на пресконференция в понеделник за това дали кампанията за „максимален натиск“ ще продължи, говорителката на Белия дом Сара Сандърс заяви пред репортерите: „Нашите санкции са активни, те са много силни и ние няма да ги свалим, докато Северна Корея не премахне ядреното си въоръжение“. ", "date": "2018.06.05", "title": "Вашингтон: Твърдите санкции към Северна Корея ще продължат"}
{"url": "https://www.blitz.bg/intsidenti/uvelichi-se-broyat-na-zaginalite-v-gvatemala_news604935.html", "text": "Бройката на загиналите от изригналия „Вулкан на огъня“ в Гватемала достигна 62 души в понеделник, след като спасителни екипи са намерили още тела в разрушените села, предава AFP, цитирана от \"Фокус\" Фануел Гарсия, началник на държавния Институт за съдебни науки, който е натоварен с идентифицирането на останките, е заявил пред репортери, че „досега институтът работи върху 62 тела“.  В неделя, 3 юни, „Вулканът на огъня“ изригна в Гватемала удряйки редица села и блокирайки международното летище в страната ", "date": "2018.06.05", "title": "Увеличи се броят на загиналите в Гватемала"}
{"url": "https://www.blitz.bg/intsidenti/asteroid-izbukhna-nad-afrika-video_news604938.html", "text": "Астероид е избухнал над Африка преди два дни. Видеоклипът на инцидента бе публикуван на канала OFM Videos. Според НАСА астрономическото тяло е открито от обсерваторията Стюард в американския град Тусон. По-късно данните за това са прехвърлени в Центъра за малки планети в астрофизичната обсерватория \"Смитсониън\", където специалисти са стигнали до извода за възможността астероидът да се сблъска със Земята.  Обектът обаче не е предизвикал особени опасения поради малкия си размер. Превод и редакция: БЛИЦ     ", "date": "2018.06.05", "title": "Астероид избухна над Африка (ВИДЕО)"}
{"url": "https://www.blitz.bg/svyat/krvozhadna-akula-napadna-tiyneydzhr-i-mu-otksna-nay-miloto-brutalno-video-21_news604874.html", "text": "Акула нападна 18-годишен младеж и му откъсна пениса. Огромната трагедия се разиграла близо до град Ресифи, Североизточна Бразилия. Младият мъж е в болница в критично състояние, съобщава „Мирър”. Хосе да Силва с група приятели отмарял на плажа. Когато влязъл във водата, го нападнал огромният хищник. Очевидци и професионални спасители веднага извадили тийнейджъра от водата и се опитали да му окажат първа помощ. На появилите се в мрежата кадри се вижда как се опитват да спрат кръвотечението с дрехите си.     По-късно станало ясно, че акулата е откъснала целия пенис на момчето, повредила е и част от бедрената му кост. Хосе е изгубил много кръв и е получил сърдечен пристъп на път за болницата.  Сега младежът се намира в болница, състоянието му се оценява като критично, а лекарите правят всичко възможно, за да спасят живота му.  „Мирър” отбелязва, че на мястото, където е станал инцидентът, са поставени над 100 предупредителни табели, но това не спира смелчаците да влизат във водата.     ", "date": "2018.06.05", "title": "Кръвожадна акула нападна тийнейджър и му откъсна най-милото (БРУТАЛНО ВИДЕО 21+)"}
{"url": "https://www.blitz.bg/politika/ninova-za-belene-upravlyavashchite-sa-doshli-na-nashiya-akl-te-da-otgovaryat-zashcho_news605118.html", "text": "Позицията ни за „Белене” не е променена. Проектът трябва да стартира. Това заяви лидерът на БСП Корнелия Нинова. „Обявиха ни за антиевропейска партия, а сега всички запяха нашата песен. Управляващите са дошли на нашия акъл, те да отговарят защо. Но не съм съгласна, че когато те узреят за някое от предложенията на опозицията, означава, че това е коалиция”, каза тя пред bTV.  „Много е важно кой ще строи централата, какво ще е финансирането, ще има ли държавно участие... Това е сложен проект. Важно е и да се гарантира, че няма да има корупция”, добави соцлидерката.  По повод посещенията на президента и на премиера в Москва, Нинова заяви, че от партията винаги са казвали, че отношенията с Русия трябва да се нормализират заради българския национален интерес. „Очевидно времето, процесите, които настъпиха, показват, че сме прави.  Радваме се, че тезите ни се приемат от повече хора. Лошото е, че загубихме много време”, посочи тя.  „Интересно ми е дали в Русия повярваха на извинението на Борисов”, каза още Нинова.  „Не мисля, че президентът Радев ще направи партия. Той никога не е потвърждавал това”, каза още председателката на столетницата.  Тя коментира и промените в пакета \"Мобилност\". По думите й,  според превозвачи промените са към по-лошо. \"Сега, според промените, шофьорът трябва да отиде и да се върне с пълен ТИР. Това по-добре ли е?\", попита лидерът на БСП.  \"Не само, че въпросът не е решен, но и в някои текстове е влошен\", каза още тя.  \"Много късно се включи българското правителство в битката. Трябва да търсим съмишленици в малките държави - Кипър и Гърция, които също имат полза от това да се поправят текстовете\", допълни Нинова.    ", "date": "2018.06.05", "title": "Нинова за \"Белене\": Управляващите са дошли на нашия акъл, те да отговарят защо!"}
{"url": "https://www.blitz.bg/svyat/skotland-yard-razkri-minuta-po-minuta-kakvo-sa-pravili-sergey-i-yuliya-skripal-malko-predi-da-bdat-otroveni_news605133.html", "text": "Лондонската полиция възстанови хронологията на събитията през фаталния 4 март, когато в Солсбъри бяха отровени бившия руски шпионин Сергей Скрипал и дъщеря му Юлия. Отчетът бе качен днес на сайта на Скотланд Ярд.В събота, 3 март, в 14:40 часа Юлия Скрипал пристигнала на Острова от Русия. Самолетът й кацнал на летище \"Хитроу\".  На следващия ден в 9:15 часа колата на баща й е забелязан в Солсбъри, в района на Churchill Way North and Wilton Road, а в 13:30 часа той се премества към центъра на града, на Devizes Road.  10 минути по-късно Сергей и Юлия паркират на паркинг Sainsbury и отиват към заведението Bishops Mill, разположено в центъра на града. От 14:40 до 15:35 часа двамата обядват в ресторант Zizzi. В 16:15 часа в центъра за спешна помощ е получен сигнал от полицията, че Юлия и Скрипал са открити в безпомощно състояние.  \"Помагат ни и граждани и бих искал да благодаря на жителите на Солсбъри за помощта, подкрепата и търпението им. Градът продължава да се възстановява след инцидента\", заяви зам. помощник комисар Дийн Хейдън.  Той бе категоричен, че екипът, който работи по делото \"Скрипал\", е решен да изясни случилото се в деня на инцидента. За три месеца към разследването на случая са привлечени 250 детективи, полицията е направила 176 обиска и е разпитала 900 свидетели.   Разследването на опира за покушение срещу семейство Скрипал струва на британския данъкоплатец 7,4 млн. паунда.     Сергей Скрипал и дъщеря му Юлия бяха открити в безсъзнание в град Солсбъри. Великобритания смята, че двамата са отровени с нервно-паралитичното вещество \"Новичок\", разработено от Съветския съюз за военни цели. Русия отхвърля обвиненията, а докладът на ОЗХО не успя да установи къде е произведен химикалът.   Семейството прекара няколко седмици в болница. 33-годишната Юлия бе изписана на 9 април, а 66-годишният й баща - на 18 май.  Превод: БЛИЦ  ", "date": "2018.06.05", "title": "Скотланд Ярд разкри минута по минута какво са правили Сергей и Юлия Скрипал малко преди да бъдат отровени"}
{"url": "https://www.blitz.bg/intsidenti/katastrofi/dyado-napravi-golyama-belya-s-prokurorka-i-malkoto-y-detentse-v-smolyan_news605072.html", "text": "80-годишен шофьор блъсна майка и дете на пешеходна пътека до Младежкия дом в Смолян. Произшествието стана малко преди 13 часа във вторник, информира 24smolian.com. По първоначални данни, детето е само с охлузи рани, а майка, която е прокурор в Смолян, е с болки в единия крак. В момента момченцето и майка му са в болницата.  На този етап възрастта на детето не е ясна, като очевидци предполагат, че е наоколо шест-седем години. В момента се прави оглед на мястото от полицията, като едната обувка на пострадалото момче бе на около десетина метра от пешеходната пътека.  Според очевидци, инцидентът е станал когато са пресичали на пешеходната пътека, една кола е била спряла, за да преминат, а възрастният мъж с „Форд\" е заобиколил и ги ударил. На същото място преди време бе блъсната и съдийка от Окръжен съд в Смолян.  „В момента изясняваме обстановката, по първоначални данни вината е изцяло на шофьора\", коментира началникът на полицията в Смолян старши комисар Николай Димов.    ", "date": "2018.06.05", "title": "Дядо направи голяма беля с прокурорка и малкото й детенце в Смолян"}
{"url": "https://www.blitz.bg/intsidenti/katastrofi/zhestoka-kasapnitsa-na-vkhoda-na-razlog-mlad-mzh-e-zatisnat-mezhdu-lamarinite-snimka_news605114.html", "text": "Млад мъж бере душа след тежка катастрофа на входа на град Разлог. Пострадал е 20-годишен мъж от село Баня. След неправилно изпреварване, \"Ауди\" се удря в \"Сеат\" на младото момче, което остава затиснато в ламарините. В резултат на сблъсъка сеатът се е обърнал по таван, пише  .  Първоначално раненият е транспортиран в разложката болница със съмнения за черепно-мозъчна травма. Малко по-късно линейка тръгна с него за \"Пирогов\".   По време на придвижването му той е придружен от реаниматор, тъй като състоянието му е критично.    ", "date": "2018.06.05", "title": "Жестока касапница на входа на Разлог, млад мъж е затиснат между ламарините (СНИМКА)"}
{"url": "https://www.blitz.bg/intsidenti/katastrofi/ekskluzivno-i-prvo-v-blits-psikholozhkata-koyato-vkara-8-dushi-v-bolnitsa-ne-se-yavi-na-razpit-chengetata-ya-diryat-pod-drvo-i-kamk_news605115.html", "text": "27-годишната психоложка от пловдивското село Калояново Антония Лукова, която сътвори мелето на пътя Труд-Граф Игнатиево, е обявена за национално издирване, научи БЛИЦ от източници на разследването. Днес Лукова е била призована на разпит в полицията, но не се е явила. „Имаме основателни данни да смятаме, че именно тя, а не мъжът, е шофирала лекия автомобил „Мазда”. Както първо БЛИЦ съобщи, след като Лукова помля 2 коли и вкара осем души в болница, тя извика свой приятел, който пристигна от Пловдив и имитира, че той е шофирал маздата. Мъжът обаче се оказа дрогиран и оттам случаят започна да се разплита.  Лукова е била призована на разпит в полицията, за да се изясни какво точно се е случило и защо е опитала да заблуди органите на реда. Има свидетели, които са категорични, че тя, а не мъжът, е карала фаталната кола,     От свои източници БЛИЦ научи още, че „Маздата”, която е карала младата психоложка, не е нейна, а на фирма, регистрирана в София, където Лукова работи. Кристина ИВАНОВА, БЛИЦ", "date": "2018.06.05", "title": "Ексклузивно и първо в БЛИЦ: Психоложката, която вкара 8 души в болница, не се яви на разпит, ченгетата я дирят под дърво и камък"}
{"url": "https://www.blitz.bg/svyat/mlad-italianets-uspya-da-si-navleche-gneva-na-tseliya-svyat-zaradi-tazi-snimka-na-garata-v-piachentsa_news605102.html", "text": "83-годишна канадка падна под влак и контузи крака си по време на почивката си в Италия. А докато медиците опитвали да помогнат на възрастната жена, млад италианец решил да си направи селфи на фона на случващото се. Благодарение на снимката той се прочу по цял свят, но едва ли това го радва.Драмата се е разиграла на 26 май на гарата в Пиаченца. Възрастната жена се контузила тежко и лежала на релсите, заобиколена от медици и полицаи. Това явно се сторило много интересно на младия мъж и той решил да си направи селфи на фона на пострадалата. Младежът обаче не знаел, че точно в този момент и друг човек прави снимка - журналистът Джорджио Ламбри.   Полицаите задържали младия италианец и го накарали да изтрие снимката от телефона си. Но Ламбри не изтрил своята, а я качил във Фейсбук, а като текст към нея написал: \"Окончателно загубихме етичността си\".  Снимката предизвикала бурна реакция сред потребителите и скоро се появила в местните новини. Малко по-късно интерес към фотоса проявяват и световните медии. Така младежът успял да се прочуе по цял свят. Въпреки че едва ли е имал нужда точно от такава слава.    ", "date": "2018.06.05", "title": "Млад италианец успя да си навлече гнева на целия свят заради тази СНИМКА на гарата в Пиаченца"}
{"url": "https://www.blitz.bg/obshtestvo/kak-da-praktikuvame-nevinniya-flirt_news604939.html", "text": "Невинният флирт ще разкраси живота ви - ще повиши самочувствието ви и ще затвърди връзката ви. Защо тогава мнозина критикуват този вроден човешки инстинкт?Флиртувам, следователно съм  Флиртът е универсален и съществен елемент от взаимодействието между двама души. Антрополозите доказват, че под една или друга форма, той присъства във всички култури. Флиртът е инстинкт: ако не установяваме контакти и ако не показваме интерес към представителите на противоположния пол, няма да се стигне до възпроизводство. А това би застрашило човешкия род. Неписани правила  Както и всяка друга човешка дейност, флиртът се подчинява на комплексни правила на поведение, които определят къде, кога, с кого и как можем да флиртуваме.  На тези неписани закони се подчиняваме подсъзнателно. Осъзнаваме ги, едва когато ги нарушим – когато флиртуваме с неподходящ човек, на неподходящо място или в неподходящ момент, пише rozali.com. Съвсем естествено е мъж, който ухажва булка на сватбата й, да предизвика недоумение у околните. Защо се притесняваме да флиртуваме?  По-сложните и прикрити аспекти на флирта могат да бъдат объркващи. Изследванията показват, че мъжете по принцип по-трудно разбират езика на тялото и често приемат приятелското поведение на жената като сексуален интерес. Другият проблем е, че в пуританските култури, флиртът придобива отрицателно значение.  Хората все по-често се притесняват да флиртуват, защото не знаят дали човекът насреща няма да изтълкува посланието погрешно и да им се обиди. И така постепенно започваме да губим умението си да флиртуваме. Кога, къде и с кого?  Флиртът е приемлив на партита и събирания. На коледните и новогодишни тържества също ви е позволено да флиртувате. Допустим е и на места, където се пие алкохол – в барове, клубове, дискотеки. Иначе алкохолът е и най-ефективното помощно средство за флирт.  Британско изследване показа, че 27% от двойките се срещат в клубовете. На местата, където се учи, флиртът се среща по-рядко, но не е изключен. Абсолютно задължителен е обаче, ако посещавате уроци по танци – напълно възможно е там да срещнете своята половинка.  В работата можете да флиртувате само на определени места, с определени хора и при специални поводи. В някои компании машината за кафе или кафенето се смятат за „зелени зони“, извън които флиртът е недопустим. Подходящи за флирт са още и спортните клубове.  Повече или по-малко можете да флиртувате с всеки. Отместването на погледа или леката закачка освежава деня ви, повишава самочувствието ви и заздравява партньорските отношения. Флиртът е полезен дори за хора, които си имат дългогодишни връзки. Всеки обича да бъде харесван и ценен.  Целенасоченият флирт обаче, е съвсем друго нещо. Трябва да си изберем човек, с когото имаме горе-долу същите вкусове и интереси в живота. Доказано е, че най-успешни са връзките между хора, които полагат сходни грижи за външния си вид. Затова най-добре е да пристъпите към човек, който би ви сметнал за подходящ партньор, а не към такъв, който веднага ще ви прецени като неподходяща. Ключът към успешния флирт  Тайната не е в способността ни да впечатляваме, а в умението да убедим потенциалния партньор, че го харесваме.  Ако чуем, че някой ни се възхищава, интересът ни към него моментално нараства, дори ако не го познаваме. Когато става въпрос за флирт, повечето хора, особено мъжете, се съсредоточават върху вербалния елемент и се чудят какво интересно да кажат. Всъщност невербалният е много по-важен – езикът на тялото и гласът говорят много повече от думите.  Когато се запознаете с някого, първото му впечатление от вас ще зависи в 55% от външния ви вид и от езика на тялото ви, в 38% от начина, по който се изразявате, а само в 7% от това, което ще кажете. Невербалните сигнали ще ви дадат много повече информация, отколкото думите, за това дали един човек ви харесва или не. Затова, съсредоточете се! У мнозина умението да флиртуват не е достатъчно добро.  Ето основните елементи на невинния флирт: Жестове  Този, който е заинтригуван от събеседника си, говори повече, жестикулира повече и отвръща с жестове на думите му. Когато двама души са в хармония помежду си, жестовете им са синхронизирани. Съвсем обикновеното кимване с глава означава, че събеседникът ви слуша внимателно, двойното кимване – че иска да ускори разговора, а тройното, но бавно кимване, цели да ви прекъсне. Погледът  Очите са най-мощното ни оръжие. Дори в стая, пълна с хора, можете да сигнализирате някому, че ви допада, ако задържите погледа си върху очите му за повече от секунда. Направи ли същото, значи и той е заинтригуван от вас. Ако след първия визуален контакт отклони поглед от вас, а след това ви погледне отново – бъдете съвсем сигурна. Избягва ли погледа ви, човекът насреща е или незаинтересован, или изключително срамежлив. Позата  Ако събеседникът ви обръща тялото или дори краката си встрани от вас, значи не ви обръща специално внимание. Ако обаче накланя тялото си към вас или заема същата поза, сякаш ви е огледален образ, определено му харесвате. Съществуват типично мъжки и типично женски пози: мъжът се обляга на стената с повдигната ръка, за да изглежда по-голям и силен, а жената придърпва краката си към себе си, когато е седнала, за да изглежда по-нежна и крехка; изпъчва се, за да подчертае гърдите си; кръстосва крака, за да привлече вниманието върху тях. Изражението на лицето  Не забравяйте, че усмивката може да бъде фалшива. Тя, за разлика от искрената, не прави бръчици около очите, несиметрична е (при десничарите е изкривена наляво, а при левичарите – надясно), продължава по-дълго и закъснява (т.е. не е непосредствена реакция). Краткото повдигане на веждата (1/6 от секундата) обикновено има за цел да привлече вниманието. Гласът  В зависимост от тона, силата и височината на гласа и едно просто „Добър ден“ може да има най-различни значения: от „Изглеждаш страхотно“ до „Абсолютно си ми безинтересен и само си търся извинение да избягам колкото мога по-бързо“. Ако събеседникът ви говори с дълбок и мелодичен глас, той определено ви харесва, а ако говори кратко и отсечено – най-вероятно не е особено заинтересован. Разстоянието  Границата на личното пространство е 120 см. Ако събеседникът ви допусне до там, можете да направите опит да се приближите на една ръка разстояние, но не повече, защото ще навлезете в интимната му зона (по-малко от 45 см) - тя е резервирана за любимия човек, за семейството и близките приятели. Ако не му е приятно, че се доближавате толкова много, ще скръсти ръце или крака, а може да забележите, че е насочил лакътя си към вас. Докосването  Първото правило на флирта гласи, че трябва спокойно да докосвате човека, когото харесвате, но и да бъдете особено внимателни! Най-сигурното място, където можете да докоснете непознат, без да се натрапвате, е ръката (до китката, но не и дланта). Краткото леко докосване, с което искате да насочите вниманието към нещо, е съвсем приемливо. Ако докоснете човека два пъти по този начин и той не се почувства неудобно, можете да го докоснете и по дланта, което показва по-голяма близост. Следва задържането или лекото стискане на дланта. Разбира се, до там ще стигнете само ако сте преминали през предишната фаза и събеседникът ви не се е намръщил или отдръпнал, с което ясно е изразил негодуванието си.  Източник: fakti.bg ", "date": "2018.06.05", "title": "Как да практикуваме невинния флирт"}
{"url": "https://www.blitz.bg/obshtestvo/london-km-britanskite-turisti-v-blgarskite-kurorti-pazete-se-ot-prostitutki-taksidzhii-i-kradtsi_news604936.html", "text": "Британското външно министерство е публикувало препоръки към своите туристи, които възнамеряват да посетят българските черноморски курорти. Те съветват съгражданите си да се пазят от джебчии, таксиджии и проститутки. „Пазете от джебчии в центъра на града и туристическите курорти, особено когато се возите на автобуси, влакове или се намирате на оживена улица. Тази година се наблюдава и висок брой на кражбите от хотелски стаи в Слънчев бряг”, посочват от ведомството, цитирано от bTV  Те допълват, че кражби и „заплашително поведение” се наблюдават редовно и от „недоброжелателни таксиджии” в Слънчев бряг.  „Проституцията в България не е незаконна, но получаваме много сигнали от британски граждани, че са били обирани и нападани от проститутки и техните придружители”, посочват от министерството.  Някои от туристите са таксувани по-скъпо в стриптийз клубовете по Черноморието, но и в Банско, Боровец и София.  Британското външно посочва още, че в страната ни от време на време има протести. Британските граждани трябва на всяка цена да избягват тези протести и да следят новините, за да знаят къде се провеждат те. ", "date": "2018.06.05", "title": "Лондон към британските туристи в българските курорти: Пазете се от проститутки, таксиджии и крадци"}
{"url": "https://www.blitz.bg/svyat/v-tova-uchilishche-zabranikha-na-momchetata-da-nosyat-ksi-pantalonki-za-da-sa-dzhendrno-neutralni_news604941.html", "text": "В гимназия \"Хилтън Едж\" в Оксфордшир на момчетата е било забранено да носят къси панталони през горещите летни месеци, съобщава \"Дейли Мейл\". В училището е била въведена единна политика по отношение на облеклото: на краката децата могат да носят само панталони и пола. Един от родителите попитал дали синът му би могъл да ходи с панталонки в училище, но получил отрицателен отговор.  Тази стъпка е част от тенденцията към приемане от училищата на неутрална позиция по отношение на пола. Тенденцията е свързана с това да се помогне на транссексуалните ученици да се чувстват свободни от дискриминация. Превод и редакция: БЛИЦ", "date": "2018.06.05", "title": "В това училище забраниха на момчетата да носят къси панталонки, за да са джендърно неутрални"}
