{"url": "https://www.blitz.bg/intsidenti/stikhii/novo-zemetresenie-razlyulya-vrancha_news535024.html", "text": "Земетресение разлюля Вранча. Трусът е бил с магнитуд 4,3 по скалата на Рихтер. Земята се е разтресла днес в 11,34 часа, уточняват румънските медии.\nТрусът е бил на дълбочина 150 километра, пояснява Националният институт по геофизика. \nНа този етап не се съобщава за пострадали или загинали, както и за материални щети. \nОт началото на август зоната на Вранча беше разтърсена от серия от земетресения, като на 2 август беше регистриран трус с магнитуд 4,9 по скалата на Рихтер. \n \n", "date": "2017.08.08", "title": "Ново земетресение разлюля Вранча"}
{"url": "https://www.blitz.bg/svyat/unikalno-arkheologichesko-otkritie-veche-se-znae-rodnoto-myasto-na-apostol-petr_news534995.html", "text": "\n Уникално откритие направиха израелски и американски археолози. Според тях на брега на Галилейското езеро в северната част на Израел е родното място на апостол Петър и други двама апостоли. Мордехай Авиам от колежа Кинерет е на мнение, че двете приключили наскоро кампании за разкопки, извършени заедно с негови американски колеги, са позволили да бъде открит обектът на древноримското селище Юлиас.  \nСпоред историка Йосиф Флавий, то е построено към 30 г. върху руините от риболовното селище Бетсаид на брега на Галилейското езеро. Там според Евангелието, са родени и живели Петър, брат му Андрей и Филип - трима от 12-те апостоли. Археолозите отдавна търсят местонахождението на Юлиас, като имаха предвид главно три различни обекта. \"Единият от тези обекти бе идентифициран като сериозен кандидат, но кандидатурата му бе поставена под въпрос вследствие на приключилите миналата седмица разкопки\", отбеляза Мордехай Авиам. \n\"Те бяха извършени на няколко километра от там, на неизследван досега обект. Попаднахме на фрагменти от глинени съдове, монети и руини от обществена баня. Това навежда на мисълта, че не става въпрос за малко селище, а за място, което би могло да съответства на Юлиас. Въз основа на откритите находки има голяма вероятност да става дума за Бетсаид\", допълни той. Обектът се намира недалеч от мястото, където река Йордан се влива в Галилейското езеро. Нивото на водата в езерото навремето обаче било по-високо. \n \n", "date": "2017.08.08", "title": "Уникално археологическо откритие! Вече се знае родното място на апостол Петър"}
{"url": "https://www.blitz.bg/svyat/matyu-posveti-23-g-ot-zhivota-si-na-edna-edinstvena-duma_news535000.html", "text": "\n Изминаха 26 години от разпадането на Югославия и появата на Република Македония. Но през цялото това време не се постига споразумение за официалното име на страната заради противопоставянето на Гърция на името „Македония“. \n Почти през цялото това време един човек работи за разрешаването на проблема. Матю Нимиц обяснява, че в последните 23 години е мислил непрекъснато върху една-единствена дума: „Македония“. \n Но 78-годишният американски дипломат признава: „Вероятно съм мислил върху тази дума повече от всеки друг човек, включително гражданите на тази страна“. От 1994 г. Нимиц опитва да договори края на един от най-странните международни спорове. \n Гърция се противопоставя на използването на името Македония и не одобрява приемането на страната както в НАТО, така и в ЕС, докато не го промени. Според гърците името „Македония“ означава, че тази страна има териториални претенции към Егейска Македония, провинция в Северна Гърция. И смятат, че това е явен опит за присвояване на гръцкото национално наследство. Според Гърция страната трябва да се нарича „Скопие“, столицата на Македония. \n Македония от нейна страна твърди, че населението й произхожда от Древна Македония, управлявана от Александър Велики. Според македонците името „Македония“ е очевиден избор. \n Когато Нимиц започва да работи по проблема, той е специален пратеник на тогавашния американски президент Бил Клинтън. Но от края на 1999 г.продължава работата си като личен пратеник на генералния секретар на ООН. \n Работата му се състои в опит да сближи двете страни, за да постигнат решение и за това получава символична заплата от един долар на година. Македония беше приета в ООН, като прие да се нарича Бивша югославска република Македония. \n Името се използва за всякакви официални въпроси, но не е създадено с намерението да бъде постоянно решение на спора. Това обаче породи нови проблеми. „Името е много неудобно за произнасяне“, казва Нимиц с лека критика. \n Преди време бившият генерален секретар на ООН Бан Ки Мун нарече страната по погрешка „Бившата югославска република на Югославия“. „Каза ми: „Трябва да разрешиш този проблем, полудявам“, разказва Нимиц. \n Въпреки бавното темпо на преговорите, никога не е обмислял сериозно да се откаже. „Някои смятат, че прекарвам дните си, мислейки прилагателни към името Македония като Нова Македония или Северна Македония, но тази тема има историческо значение..., значение от гледна точка на изграждането на една нация“, отбелязва Нимиц. „Никога не е скучно. Хората, които участват в това, се променят постоянно“, допълва той. \n „Представете си театрален режисьор, който поставя пиесата „Крал Лир“ или „Хамлет“, но с различни сценарии и актьори. Дали ще се отегчи“, продължава Нимиц. Когато станал пратеник на Клинтън през 90-те години на миналия век, изглеждало, че спорът ще излезе от контрол. \n Гърция се противопоставя на името Македония от 1991 г., когато страната обяви независимостта си. На следващата година един милион гърци, една десета от населението на страната, излязоха на улицата в Солун, за да протестират. \n Протестите помогнаха да свалянето на гръцкия премиер и наследникът му Андреас Папандреу забрани достъпа на Македония до гръцките пристанища. Според Папандреу Македония представлявала „реална заплаха за Гърция“. \n Нимиц проявява разбиране към опасенията на гърците, че един ден македонците могат да поискат части от територията им. „Трябва да обяснявам на хората, че гръцкото безпокойство не идва от нищото. В последните три поколения подобна заплаха беше реална за гърците. Това усещане, че винаги са обградени. На Балканите всяка една страна в определен момент от историята си се е разпадала и е трябвало да се брани от някой съсед“, казва Нимиц. \n Веднъж обяснил конфликта на сенатори в САЩ, като ги попитал как ще се чувстват, ако Мексико промени името си на Република Мексико и Тексас, а след това публикува исторически карти, които намекват, че владее югоизточната част на САЩ. \n Нимиц обаче разбира и гледната точка на македонците. „Когато гърците им казват: „Вие сте дошли едва през IX-X век и в действителност не сте от този регион, най-много трябва да се наричате Нова Македония“, това е проблем за македонците. Защото те не се смятат за нови“, отбелязва той. \n Въпреки това в началото Нимиц смятал, че конфликтът ще се разреши бързо. Същото мислели и основните македонски политически лидери. „Казваха ми: „Времето е в наша услуга. Ще обсъждаме няколко години, ще оставим нещата да се успокоят и ще има някои промени в правителството“. Но в крайна сметка не стана така“, разказва дипломатът. \n Списъкът с предлаганите имена е дълъг и включва: \n Нова Македониа \n Нова Македония \n Славо-Македония \n Република Скопие \n Република Северна Македония \n Но нито едно от тях не е прието. Изглежда, че вече няма прилагателни, които да стават, и че не си струва да се правят нови опити, но Нимиц твърди, че споровете се разрешават, когато натсъпи точният момент. Дава за пример Северна Ирландия или обединението на Германия. \n Според него промяната понякога настъпва, защото някои събития карат хората да погледнат на един и същи конфликт под друг ъгъл. Или защото се появяват нови политически лидери с достатъчен авторитет да вземат трудни решения. И дори защото понякога хората се отегчават от безконечните дебати. \n Нимиц споделя, че разрешаването на проблема може да дойде съвсем скоро. Отчасти това се дължи на новия премиер на Македония, социалдемократа Зоран Заев. Но и защото Македония трябва да намери решение, за да изпълни целите си да стане част от НАТО и ЕС. \n „Това ще й даде сигурност, легитимност, ще открие икономически възможности и ще даде на хората усещане за принадлежност“, твърди Нимиц. Също така според него може да се успокои напрежението в страната между македонците и албанците, които съставляват една четвърт от населението. \n През 2001 г. напрежението доведе страната до ръба на гражданска война. Но Нимиц признава, че убеждаването на избирателите от двете страни ще бъде трудно. Македонските лидери обещаха, че всяко споразумение трябва да бъде одобрено на референдум. \n Според дипломата част от решението е да бъдат убедени хората да спрат да гледат на този въпрос като тема за националната идентичност. „Веднъж жител на Скопие ми каза: „Когато се събудя сутрин, отивам да се избръсна, поглеждам се в огледалото и си казвам: Аз съм македонец. Утре, когато си вземам душ, да не би да очаквате да си кажа: Аз съм нов македонец или северен македонец“, спомня си Нимиц. \n „Казах му, че безпокойството му е разбираемо, но това е погрешен подход. Говорим само за официално име на страната за дипломатически въпроси. Това няма да се отрази на обикновените хора. Не преговаряме за идентичност. Ако го направим, няма да е тук“, казва Нимиц. \n Неотдавна той завърши поредния си кръг от преговори по темата, като се срещна с политици в Скопие и с външния министър на Гърция. \n Сега планира ваканция на отдалечено място в Северния полярен кръг. Сигурно това е добра възможност да се отдалечи от въпросите на националната идентичност и самоопределение. „Ами, може би не“, казва Нимиц, обяснявайки дебата в Канада за правото на самоопределение на коренното население. \n Явно страстта му към тази тема е истинският мотив да успее да прекара последните 23 години в търсене на решение на спор чрез една-единствена дума. \nИзточник:  \n", "date": "2017.08.08", "title": "Матю посвети 23 г. от живота си на една-единствена дума"}
{"url": "https://www.blitz.bg/svyat/srdechen-pristp-pokosi-26-godishen-prints-v-sauditska-arabiya_news534999.html", "text": "Кралският двор на Саудитска Арабия съобщи за кончината на принц Салман бин Саад бин Абдула бин Турки Ал Сауд.\n„Принц Салман бин Саад бин Абдула бин Турки Ал Сауд се отправи към другия свят”, се казва в съобщението, цитирано от агенция  SPA. \n  \nПричините за кончината на младия принц не се съобщават. Позовавайки се на близки до починали обаче, агенция Eremnews съобщава, че причината за кончината на 26-годишния мъж е сърдечен пристъп.  \n \n", "date": "2017.08.08", "title": "Сърдечен пристъп покоси 26-годишен принц в Саудитска Арабия"}
{"url": "https://www.blitz.bg/svyat/podivyal-lekar-izrita-zhestoko-v-korema-bremenna-meditsinska-sestra-brutalno-video_news534992.html", "text": "В мрежата се появи шокиращо видео, на което е запечатано как лекар изритва мощно в корема бременна медицинска сестра. По данни на „Дейли мейл”, инцидентът, заснет от охранителни камери, е станал в коридора на една от болниците в чилийския град Валпараисо.\nНа кадрите се вижда как неадекватният доктор снове по коридора на здравното заведение, след което приближава до жертвата си. По неизвестни причини я хваща за главата и започва да й крещи нещо и да я блъска в стената. Накрая я изритва в корема. \nАгресивният медик е задържан. Мотивите за поведението му все още не са установени. \n \n   \n \n \n  \n \n", "date": "2017.08.08", "title": "Подивял лекар изрита жестоко в корема бременна медицинска сестра (БРУТАЛНО ВИДЕО)"}
{"url": "https://www.blitz.bg/stsena/krasiva-mlada-aktrisa-zagina-sled-polet-ot-prozoretsa-podozirat-samoubiystvo-snimkavideo-18_news535007.html", "text": "30-годишната актриса от театър \"Сатирикон\" Полина Шанина загина след падане от прозореца на апартамента си в Москва. Тялото й е открито на улицата от живущи в кооперацията късно вечерта на 7 август.\n„Чухме силен шум, все едно от счупване на стъкло. Погледнахме през прозореца и видяхме младата жена. Главата й се удари в бордюра. Усетих, че има пулс и се обадих на бърза помощ”, разказва един от живущите в блока пред life ru. \nАктрисата обаче издъхнала преди да дочака идващата към нея помощ. \nТъжната вест бе потвърдена и от театър „Сатирикон”. „С прискърбие съобщаваме, че вчера трагично загина актрисата от нашия театър Полина Шанина”, се казва в съобщение, публикувано на сайта им. \nСпоред информация, която се появи в някои руски медии, Шанина е изпаднала в депресия след смъртта на своя приятел, който сложи край на живота си през април тази година, и се е самоубила. По данни на Dni.Ru, последното й съобщение в социалната мрежа, което е от фаталната вечер, гласяло „Никой не си отива завинаги”.  \nСайтът ren.tv. пък разпространи брутални кадри от мястото, на което е открита младата жена. На тях се вижда, че около тялото й има много кръв.  \nПолицията разследва всички обстоятелства около инцидента.  \n  \n", "date": "2017.08.08", "title": "Красива млада актриса загина след полет от прозореца, подозират самоубийство (СНИМКА/ВИДЕО 18+)"}
{"url": "https://www.blitz.bg/svyat/chisto-lud-mlad-mzh-dade-edna-torba-pari-za-da-stane-elf-video_news535004.html", "text": "\n Мъж даде една торба пари, за да стане елф. Той е избелил окосмяването по тялото си. Той има перука, изкуствени уши и казва, че не се чувства себе си, докато не стане истински елф, съобщава Нова телевизия. \nЛуис Падрон е на 25 години от Аржентина и досега е претърпял 30 операции, за да промени носа си, челюстта си и очите си. За да може да заприлича на митичното същество досега той е дал над 30 000 долара. Според него обаче са му нужни още 10 интервенции, за да достигне желания ефект. \n  \n", "date": "2017.08.08", "title": "Чисто луд! Млад мъж даде една торба пари, за да стане... елф (ВИДЕО)"}
{"url": "https://www.blitz.bg/svyat/evropa-obyavi-zhestoka-voyna-na-turistite-plashat-gi-s-razstrel-rezhat-gumite-na-avtobusite_news534908.html", "text": "Антитуристическа вълна се надига в пренаселените през лятото европейски градове, съобщават „Ройтерс” и в. „Телеграф”. В цяла Южна Европа – от задръстените булеварди на Барселона на Гауди, до рояците от круизни кораби, изсипващи пътници в средновековния Дубровник  в Хърватия – местните жители се оплакват, че рязкото увеличаване на туристите прави живота им непоносим.\nОтветната реакция предизвиква безпокойства за един от най-мощните икономически двигатели на региона и накара властите да предприемат действия. Рим обмисля да ограничи броя на посетителите в части от Вечния град като фонтана Треви. Дубровник планира лимит на круизните кораби. Барселона възнамерява да въведе нов туристически данък. \nПрез юли във Венеция местни жители преминаха през навалицата от посетители, за да протестират срещу безконтролния туризъм. Млади активисти планират подобен протест в Сан Себастиан, Северна Испания, по-късно този месец. \n  \nВ Барселона, където гневът се надига от известно време, се появиха заплашителни графити. На един от тях, изобразяващ черен силует с червена мишена на главата, може да се прочете: „Защо да го наричаме туристически сезон, ако не може да стреляме по тях?” \nРазпространен бе и видеозапис, на който маскирани активисти палят огън пред ресторант, пълен с туристи, на остров Палма де Майорка. След това те влизат в заведението и хвърлят конфети по изплашените посетители. \n  \nПодобни видеозаписи бяха разпространени миналата седмица под лозунга: „Туризмът убива квартали”. На един от тях няколко души с качулки спират туристически автобус в Барселона, режат му гумите и напръскват със спрей предното стъкло. \n  \n  \n \n", "date": "2017.08.08", "title": "Европа обяви жестока война на туристите! Плашат ги с разстрел, режат гумите на автобусите"}
{"url": "https://www.blitz.bg/svyat/ne-parkirayte-nikoga-do-tova-letishche-vizhte-zashcho-snimkavideo_news535019.html", "text": "\n Хората, живеещи близо до летище „Лутън”, явно вече са доста бесни на това, че хората, които отиват на ваканция със самолет, си остават колите паркирани за седмици наред до домовете им. Десетки отпускари заварили автомобилите си със счупени прозорци и грозни графити по тях, след като се върнали от ваканцията си, пише \"Новини Лондон\". \n Някои от тях били оставени за цели три седмици, разказват местни. Затова и ги заварили със спукани гуми, разбити прозорци, обидни надписи от рода на : „Това не е паркинг, идиот!” и „Егоистично прасе!”. \n Паркингът на аеропорта струва 63 паунда на седмица. \n Вярва се, че в случая са замесени младежи. \n \n", "date": "2017.08.08", "title": "Не паркирайте НИКОГА до това летище! Вижте защо! (СНИМКА/ВИДЕО)"}
{"url": "https://www.blitz.bg/layfstayl/za-damite/10-ot-taynite-na-keyt-midltn-padnakha-snimki_news535014.html", "text": "\n Може ли една обикновена жена да изглежда не по-зле от модната икона на Бъкингамския дворец - херцогинята на Кеймбридж? Наблюдавайки избора на тоалети и аксесоари на Кейт Мидълтън, ние открихме, че всеки един детайл от имиджа й е обект на определени правила. Съставихме за вас списък на 10-те най-важни, които навярно ще са подходящи и за некоронованите представителки на нежния пол. 1. Изчистен стайлинг \n \n Кейт предпочита да носи косата си или пусната, или събрана в строга прическа. Между другото, имайте предвид, че в косите на херцогинята никога не се забелязват аксесоари като венчета, цветя или други подобни. Те не изглеждат никак царствено! \n \n \n Кейт има красиви крака, но те много рядко са голи. На официални събития херцогинята се появява в чорапогащник или чорапи, които са еднакво добър избор както за променливото британско време, така и за кралския етикет. \n Между другото, чорапогащите са едно от наказанията на кралица Елизабет към всички гостенки. \n \n \n Кейт рядко е виждана върху равни обувки. Освен ако не присъства на събитие, където ще е нужно активно (спортно) участие. В останалите случаи тя предпочита стабилен токове с височина до 9 см. На тях походката й изглежда уверена, а ръстът й - не прекалено висок. \n \n \n Сигурно сте забелязали, че херцогинята не се разделя с малката си чантичка. И на вас няма да ви навреди да я имате в гардероба си. Наличието на чантичка тип портмоне е необходимост под светлините на прожектора. Обикновената дамска чанта не отива на вечерна рокля, а не може и да отидете с празни ръце - не е удобно. \n Между другото, портмонето на Кейт е и спасението й от досадници. Някои от тях с нетърпение искат да стиснат ръката й, но присъствието на този аксесоар ги възпира. \n \n \n Роклята й трябва да бъде с дължина до или малко под коляното. Минижупите са за подрастващи. \n \n \n Нищо не може да се конкурира с роклята, която седи като излята по тялото. Разбира се, сега сме 21 век, но шивачът си остава наш приятел завинаги. \n \n \n Кейт е олицетворение на \"непринудения разкош\", защото умее да си избира простички дрехи. Удобство, хубав плат, добра кройка - това е всичко, което ви трябва. \n \n \n Херцогинята си подбира цветове, които я правят още по-красива. Изберете и вие идеалния за вас цвят в съответствие с тена на кожата и цвета на очите. \n \n \n Кейт, може би, се е появявала в рокли от всички цветове. Но тя никога не ги комбинира един с друг. Във външния си вид херцогинята се придържа към  монохромната палитра. \n Между другото, тя носи правилно и дрехите с принтове. Принт + монохром = шикозен външен вид. \n \n \n Кейт обича шапки. А какво ви отива и ви се харесва на вас? Решете за себе си, купете си аксесоара в различни цветове и се наслаждавайте на собствения си уникален стил. \n Бъдете неустоима! И не забравяйте да споделите правилата в стила на херцогинята на Кеймбридж със своите приятелки. \n", "date": "2017.08.08", "title": "10 от тайните на Кейт Мидълтън паднаха! (СНИМКИ)"}
{"url": "https://www.blitz.bg/ikonomika/tazi-moneta-skoro-shche-struva-tsyalo-sstoyanie_news535023.html", "text": "\n Новата монета с лика на принц Филип може да струва цяло състояние в бъдещите години. Петпаундовата монетка, която отпразнува 70 години кралска служба, бе пусната съвсем скоро. В момента в аукционните къщи се предлага за срещу 13 лири. \n Тя идва с фразата „Не за него, а за родината”. Очаква се стойността да полети занапред, пише \"Новини Лондон\". \n Предишната момента с неговия лик, която бе пусната през 2011-та, вече струва същинско богатство. Това е заради нейната рядкост – едва 18 хиляди копия и затова в „Ибей” се предлага за 65 лири и то начална цена. Има ценители, които я купуват и за 100 паунда, дори 284 лири. \n", "date": "2017.08.08", "title": "Тази монета скоро ще струва цяло състояние!"}
{"url": "https://www.blitz.bg/ikonomika/za-dva-mesetsa-ukrayna-e-vnesla-petrol-ot-iran-za-blizo-57-mln-dolara_news535028.html", "text": "\n Украйна, която през юни започна да купува петрол от Иран, вече е внесла суровина за близо 5,7 млн. долара. Данните, публикувани днес, са на украинската Държавна фискална служба, предаде ТАСС. \n От юни започна купуването на петролни суровини от ирански предприятия. През юни на украинския пазар от Иран е постъпил петрол за 236 хил. долара, а през юли - за 5,442 млн. долара, се посочва в съобщение на ведомството. \n Общо за седем месеца Украйна е внесла 508 105 тона петролни суровини на стойност 213 млн. долара, основно от Азербайджан и Казахстан. \n През 2016 г. в страната влязоха суров петрол и газов кондензат за 173,8 млн. долара, което е 2,1 пъти повече спрямо 2015 г. Основните доставки бяха от Казахстан, а по-малки обеми - от Румъния. \n На територията на Украйна има шест големи нефтопреработвателни завода (НПЗ) с обща мощност 50,3 млн. тона суров петрол годишно от първична преработка. Тъй като страна зависи на 85% от вноса на петролни продукти, работи само едно предприятие - Кременчугският НПЗ. \n", "date": "2017.08.08", "title": "За два месеца Украйна е внесла петрол от Иран за близо 5,7 млн. долара"}
{"url": "https://www.blitz.bg/svyat/kendi-si-misleshe-che-dzhon-e-mzht-na-zhivota-y-no-sled-kato-toy-se-obesi-v-khotel-gadzheto-mu-razbra-che-e-zhivyala-s-chudovishche_news534829.html", "text": "\n Кенди се запознала с Джон на плаж във Флорида и както казва, тя веднага си паднала по неговия чар. Той бил приятен, нежен, остроумен, комуникативен. \n  \nВръзката им за кратко време стана сериозна, така че те са преместили във Флорида, където започнали съвместен живот. \n - Бях уморена от търсене на \"човека, с когото ще прекарам живота си\" и мислех, че никога няма да го намеря, тогава се появи той - разказва Кенди за началото на връзката си с човека на име Джон Колиър. \n - Преминах през много проблеми до този момент. Между другото, останах и без много членове на семейството. А Джон още първия ден ми каза, че родителите му са загинали в катастрофа и че му липсва семейството. Мислех, че това е обрат на съдбата! - обяснява Кенди. \n Много години по-късно се оказва, че това е истина, но Джон говорел за родителите, които са го осиновили, а не за биологичните си родители. \n Всичко било без проблеми до 2009 г., когато Кенди открила профила на Джон на сайт, специализиран за търсене на партньори за секс. Тогава поискала от него да напусне къщата. Джон я молил да промени решението си и да се успокои. Кенди, от друга страна, потърсила утеха в алкохола и хапчета за успокоение. А след това Джон я срещнал на улицата и я нападнал с нож! Успяла да се спаси и решила да го съди, а поискала и съдебна забрана за доближаване. \n - Спях по два часа през нощта, а останалата част от времето се седях и чаках да дойде и да ме убие, казва Кенди за медиите. \n Месеците минавали, а след това тя разбрала, че Джон се е обесил в хотел в Орландо. Тя си спомнила, че той междувременно отново се свързал с биологичната си майка и решила да провери и да попита нея, дали тя знае нещо повече за него. \n - Аз отидох в дома на майка му и баща му. Появи се баща му и го попитах дали знае нещо за Джон - последва кратка пауза, а след това ме попита дали аз знам за самоубийството му - разказва Кенди и добавя, че е била в шок, тъй като дотогава не е знаела. Тогава научила и че е обвинен, тъй като на приятелката си през 2010 г. на домашния й адрес изпратил мъртва свиня като заплаха, а нейните снимки публикувал в порно сайт.  \nПоради това е излежал три години затвор. Но това не било всичко. През 2015 г. е бил обвинен в сексуално насилие от три жени, едната от които по това време му е била годеница, а делото не успяло да се разреши и така прекарал само три месеца в затвора. \n", "date": "2017.08.08", "title": "Кенди си мислеше, че Джон е мъжът на живота й, но след като той се обеси в хотел, гаджето му разбра, че е живяла с чудовище"}
{"url": "https://www.blitz.bg/ikonomika/bdeshcheto-e-tuk-petrolt-veche-nyama-da-se-dobiva-ot-nedrata-na-zemyata-a-ot_news535027.html", "text": "Можем ли в бъдеще да добиваме петрол не от недрата на Земята, а от въздуха, който дишаме? Млади швейцарски учени и предприемачи филтрират и рециклират емисиите въглероден двуокис във въздуха в околностите на Цюрих. А старт-ъп в Дрезден е намерил начин, как от рециклирания въглероден двуокис да произвежда продукт с качествата на черното злато, уточнява БНР.\nОгромните филтриращи устройства на швейцарската фирма „Клаймуоркс“ са поставени над завод за отпадъци край Цюрих. \nСпоред основателя на фирмата Ян Вурцбахер, преработката на въглеродния двуокис ще бъде основен елемент на опазването на околната среда. 900 тона въглероден двуокис годишно рециклират швейцарците, обяснява Ян Вурцбахер в Цюрих. \nА в Дрезден старт-ъпът „Сънфайър“ преработва рециклирания въглероден двуокис, който прилича на кремообразна бяла паста, до продукт, който спокойно може да се нарече изкуствен петрол.  \nПроцесът е много енергоемък. За това се използва енергия от възобновяеми източници. Нилс Алдаг, ръководител на проекта, уточнява: „Изкуственият петрол може би ще бъде особено интересен за авиопревозвачите, тъй като качествата му са най-близки до тези на керосина, твърдят учени от техническия университет в Берлин“.\n", "date": "2017.08.08", "title": "Бъдещето е тук! Петролът вече няма да се добива от недрата на Земята, а от..."}
{"url": "https://www.blitz.bg/svyat/golyama-opasnost-debne-grtskite-kurorti-kavala-i-tasos-pod-politseyska-okhrana-sa_news535022.html", "text": "Властите забраниха да се влиза, както пеш, така и с автомобили, в горските райони на Кавала и на остров Тасос и поставиха охрана от полицейски патрули. Има и предупредителни табели на няколко езика, че нарушението на тази забрана се наказва с високи глоби.\nПоради високите температури двата района са с риск от пожари, уточнява  . \nБушуващият вчера пожар на остров Тасос е овладян без да пострадат населени места. \nСлед унищожителния пожар на остров Китира, който изпепели повече от половината остров, местните власти в рискови райони преминаха към забрана на достъп до горски масиви. \nСобствениците на хотели информират туристите за последствията от нарушаване на забраната, високите глоби и наказателната отговорност, съгласно закона за защита на природата. \nВластите в Гърция днес предупреждават за много висок риск от пожари в страната, съобщават гръцките медии. Рискът е от четвърта степен и важи за областите Атика, към която принадлежи столицата Атина, северната част на Егейско море /островите Лесбос и Хиос/ и остров Евбея. \nВсички компетентни държавни служби и областни управи в тези райони са приведени в състояние на повишена готовност. \nГражданската защита препоръчва на гражданите да са особено внимателни и да се въздържат от действия, които биха могли да предизвикат пожари. \n \n", "date": "2017.08.08", "title": "Голяма опасност дебне гръцките курорти Кавала и Тасос! Под полицейска охрана са"}
{"url": "https://www.blitz.bg/svyat/pochernen-bashcha-spasi-ubietsa-na-sina-si-minuta-predi-palacht-da-mu-otseche-glavata-v-sauditska-arabiya-video_news534968.html", "text": "Баща прости на убиеца на сина си минута преди да бъде екзекутиран. Шокиращата случка се е разиграла в неделя сутринта в Саудитска Арабия, съобщава IslamNews.\nБуквално минути преди екзекуцията, когато всички хора на площада били притаили дъх в очакване палачът да отсече главата на осъдения, бащата на жертвата изведнъж обяви, че му прощава и не иска нищо от него. \nНаложило се изпълнителите на присъдата да освободят престъпника, защото така повеляват законите на кралството, основани на ислямския шариат. Превод: БЛИЦ \n \n   \n \n", "date": "2017.08.08", "title": "Почернен баща спаси убиеца на сина си минута преди палачът да му отсече главата в Саудитска Арабия (ВИДЕО)"}
{"url": "https://www.blitz.bg/layfstayl/za-damite/krasavitsata-dzhan-e-samo-na-24-godini-no-se-narezhda-sred-nay-mladite-miliarderi-v-sveta-snimki_news534941.html", "text": "\n Не всеки ден виждате 24-годишна жена милиардер - да не говорим за такава, която първо е станала популярна чрез снимка, публикувана в социалната мрежа. Джан Зетън е включена в списъка на най-богатите китайци на вестник \"Нова съдба\" през май тази година, което я прави най-младата милиардерка в страната. \n Джан е лице на голяма онлайн търговска фирма в Китай. Тя също участва в разработването на успешна модна линия, която е отново част от голямата фирмата, която тя представлява. \n Според китайски медии Джан е инвестирала в шест стартиращи компании в Китай, включително Uber. Тя прави тези инвестиции от името на семейния фонд на Liu Qiangdong. \n След като стана ясно, че Джан е включена в престижния списък, тя стана обект на редица критики в социалните мрежи. \n Някои смятат, че за разлика от други жени, които са постигнали всичко сами, като Жу Кунфей, притежателка на мажоритарния дял от компанията Lens Technology, произвеждаща екрани за мобилни телефони и таблети, Джан е има всичко благодарение на Лу Цянгдонг - съпругът й, който е  собственик на търговската фирма. \n Според сп. Forbes Лу се нарежда на 174 място сред най-младите милиардери в света.  \n През 2009 г., когато Джан все още е ученичка в гимназията в Нанкинг, тя става известна случайно, когато приятел от училище я  снима как държи чаша чай. \n Снимката, публикувана в интернет, бързо стана много популярна. \n Благодарение на добре поддържаната страница в \"Инстаграм\",   представя малко повече от личния живот на Джан - момичето милиардер. \n \n \n  \n \n \n  \n \n \n  \n \n \n  \n \n \n  \n", "date": "2017.08.08", "title": "Красавицата Джан е само на 24 години, но се нарежда сред най-младите милиардери в света (СНИМКИ)"}
{"url": "https://www.blitz.bg/layfstayl/svetski/stana-yasno-koy-otmkna-krasavitsata-darya-ot-abramovich-i-po-koya-efektna-bryunetka-khltna-miliardert-snimkivideo_news534878.html", "text": "\n След официалното потвърждение за раздялата на милиардера Роман Абрамович и дизайнерката Даря Жукова, руските медии са почти единодушни, че главната причина за звездния развод са взаимните им изневери.  \nСпоред «Федеральное агентство новостей» Роман Абрамович е хлътнал до уши по 40 годишната прима балерина на Мариинския театър Диана Вишнева, а Даря Жукова  върти горещ роман с журналиста Дерек Бласберг.  \nПо данни на изданието репортерът съпровожда неизменно Даря по светските купони. Снимките им в Instagram са пределно откровени. Двамата дори посрещнаха заедно 2017 г. на остров Сан Бартелми, където Даря беше взела и двете си деца от Абрамович.  \nОтношенията на собственика на \"Челси\" и балерината започнаха да се задълбочават след една вечеря в много тесен кръг през късната есен на 2014-а. Веднага след това милиардерът стана спонсор на един от проектите на ефектната брюнетка, която е омъжена за известен продуцент. \nБизнесменът и съпругата му решиха да се разделят след 10 години брак, като обявиха, че ще възпитават съвместно двете си деца - Аарон и Лея. По думите на вече бившите съпрузи те си остават приятели, родители на две деца и партньори в проектите, които са започнали заедно и ще развиват заедно.  Превод: БЛИЦ \n \n \n \n \n", "date": "2017.08.08", "title": "Стана ясно кой отмъкна красавицата Даря от Абрамович и по коя ефектна брюнетка хлътна милиардерът (СНИМКИ/ВИДЕО)"}
{"url": "https://www.blitz.bg/lyubopitno/za-nishcho-na-sveta-ne-pravete-tezi-5-neshcha-kogato-ste-v-dubay-video_news534951.html", "text": "Ако не спазвате някои местните привички и обичаи в Дубай - от това да сте облечени подходящо - до ръкуването с лявата ръка, може да обидите вашите домакини. И дори да попаднете в ареста.\nВижте какво не трябва да правите в Дубай: Да използвате лявата си ръка \nВ Дубай се смята за много оскърбително да използваш лявата си ръка. Според местните хора лявата си ръка се използва, за да се бършеш при нужда. Така че, ако ги пипате с нея при поздрав, за тях е сериозна обида. Смята се за много грубо също да ядете храна, да отваряте врати с лявата си ръка. \nАко сте левичар е по-добре да избягвате Дубай или ще се сблъскате с неодобрителните погледи на местното население. Правила за облеклото \nВ Дубай има строги правила за облеклото и особено за облеклото на жените. От тях се очаква да обличат дрехи, които да покриват раменете и коленете им. Мини полите и потниците с тънки презрамки са строго забранени и могат да ви вкарат дори в ареста. Много туристи срещат проблеми с властите в Дубай, тъй като носят дрехи, които са приемливи в собствените им страни, но не и в Дубай. Целувки \nВ Дубай целуването на публични места е напълно забранено. Ако ви хванат да се целувате на улицата или на плажа, могат да ви арестуват и да ви върнат в собствената ви страна. Прегръщането също не се възприема добре от местните жители, но не е незаконно. Пиене на алкохол \nПиенето на алкохол на обществени места в Дубай е строго забранено. Има само лицензирани места, на които можете да пиете, но за тя трябва да си извадите специално разрешително. Законната възраст за употреба на алкохол е 21 години. Нудизъм \nЕдно от най-обидните неща за местните хора е нудизма. В Дубай няма нудистки плажове, а от плажуващите жени се очаква да носят цял бански, а не от две части. Дори на мъжете се препоръчва да бъдат с тениска на плажа, въпреки невероятните жеги в Дубай. \n  Източник: Дарик \n", "date": "2017.08.08", "title": "За нищо на света не правете тези 5 неща, когато сте в Дубай (ВИДЕО)"}
{"url": "https://www.blitz.bg/ikonomika/tsenata-na-petpola-cpada-pazapt-e-ckeptichen-km-cpeshchata-opek_news534957.html", "text": "\n Цeнитe нa пeтpoлa oт eтaлoннитe мapĸи във втopниĸ пpoдължaвaт дa ce пoнижaвaт в oчaĸвaнe peзyлтaтитe oт cpeщaтa нa тexничecĸия ĸoмитeт нa OΠEK+, ĸoйтo зaвъpшвa paбoтaтa cи днec в Aбy Дaби. \nУчacтницитe нa пaзapa ce cъмнявaт, чe вoдeщитe пpoизвoдитeли нa cypoвинaтa щe ycпeят дa пpeдпpиeмaт няĸaĸви peшитeлни мepĸи зa пълнo cъблюдaвaнe нa cпopaзyмeниeтo зa cъĸpaщaвaнe нa дoбивa. \nИнвecтитopитe пo cĸopo ce интepecyвaт, дaли Либия щe ce пpиcъeдини ĸъм пaĸтa зa нaмaлявaнe нa пpoизвoдcтвoтo, oтбeлязвa МаrkеtWаtсh. \nИ вce пaĸ, cпopeд aнaлизaтopи, aĸo Cayдитcĸa Apaбия нacтoи зa пo-гoлямo нaмaлeниe нa eĸcпopтa, тo нa пaзapa мoжe дa ce фopмиpa нoвa cпиpaлa oт aĸтивнo ĸyпyвaнe нa пeтpoлни фючъpcи. \nCyтpинтa oĸтoмвpийcĸитe фючъpcи зa copтa Вrеnt нa лoндoнcĸaтa бopca ІСЕ Futurеѕ пoeвтиняxa c 22 цeнтa - дo $52,15 зa бapeл. Ha пpeдишнaтa cecия цeнaтa ce нaмaли c 5 цeнтa, зaвъpшвaйĸи дeня нa нивo$52,37 зa бapeл. \nKoтиpoвĸитe зa aмepиĸaнcĸия eтaлoн WТІ зa ceптeмвpи нa Hюйopĸcĸaтa cтoĸoвa бopca (NYМЕХ) във втopниĸ ce пoнижaвaт c 17 цeнтa - дo $49,22 зa бapeл. Πo вpeмe нa вчepaшнaтa тъpгoвия тe cпaднaxa c 19 цeнтa. \nAнaлизaтopитe нa инвecтициoннaтa бaнĸa Моrgаn Ѕtаnlеу пocoчвaт няĸoлĸo фaĸтopa, ĸoитo cвидeтeлcтвaт зa yвeличeнo тъpceнe нa пeтpoл. Oбeмът нa paбoтa в пpepaбoтвaтeлнитe мoщнocти нa CAЩ, Kитaй, Eвpoпa, Бpaзилия и Индия cъщecтвeнo пpeвишaвa минaлoгoдишнитe пoĸaзaтeли зa пepиoдa. \nOcвeн тoвa зaпacитe oт cypoвинaтa пoĸaзвaт пpизнaци нa дeфицит в ycлoвиятa нa ycтoйчивo тъpceнe. Haпpимep цeнaтa нa pycĸaтa мapĸa Urаlѕ в нacтoящия мoмeнт пpaĸтичecĸи e нa нивoтo нa Вrеnt, нeзaвиcимo oт пo-ниcĸoтo cи ĸaчecтвo.\n", "date": "2017.08.08", "title": "Цeнaтa нa пeтpoлa cпaдa, пaзapът e cĸeптичeн ĸъм cpeщaтa OΠEK+"}
{"url": "https://www.blitz.bg/svyat/buntt-na-razsblechenite-myusyulmanki-khvrlikha-burkinite-i-izlyazokha-na-gol-protest-v-alzhir-snimki-18_news534965.html", "text": "Жителките на Алжир не искат да се обличат според правилата и организираха протест. Жени се строиха по бански в редица на крайбрежни градове в страната.\n \n \n\"Държавата защитава жените. Дори да не сме имунизирани от консервативните индивидуални инициативи, то държавата защитава свободата ни да носим дори рокли. твърди тя. \n\" Когато бях тийнейджърка, никога не е било проблем да се сдобиеш с такава. Единственото изключение е по време на гражданската война, когато правителството ислямисти остави отпечатък\", допълва тя. \n", "date": "2017.08.08", "title": "Бунтът на разсъблечените: Мюсюлманки хвърлиха буркините и излязоха на гол протест в Алжир (СНИМКИ 18)"}
{"url": "https://www.blitz.bg/svyat/koshmar-v-bodrum-zemyata-pak-bushuva-s-nad-5-po-rikhter_news534972.html", "text": "\n Земетресение с магнитуд от 5,3 по скалата на Рихтер е регистрирано в 10.42 часа в Западна Турция. Епицентърът на труса е бил на 15 километра от турския курортен град Бодрум, съобщава  Европейският сеизмологичен център.  \nВ ранни зори пък земен трус с 4,5 по Рихтер разлюля областта. \nНа 21 юли трусът с магнитуд 6,7 по Рихтер нанесе сериозни щети в Западна Турция и островите на Гърция, двама души загинаха, а близо 400 бяха ранени. \n", "date": "2017.08.08", "title": "Кошмар в Бодрум! Земята пак бушува с над 5 по Рихтер"}
{"url": "https://www.blitz.bg/svyat/finlandka-poluchi-imeyl-ss-sekretni-danni-za-putin_news534976.html", "text": "Финландска учителка получи електронно писмо със секретни данни за посещението на руския държавен глава Владимир Путин във Финландия. Това съобщи радио и телевизионната компания Yle , позовавайки се информация на вестник Iltalehti, цитирани от БГНЕС.\nПисмото е било предназначено за силите на реда, осигуряващи сигурността по време на визитата на Путин във Финландия. Във връзка с това в текста е имало точните часове на програмата му, точното време за кацане на хеликоптера, както и данни за придвижването на финландския държавен глава Саули Ниинистьо. \n  \nГоворител на полицията потвърди информацията на вестника. Съобщението действително е пристигнало в пощата на частно лице, но това е станало около девет часа след пристигането на Путин в град Савонлина. \nВ момента на получаването на писмото той вече е бил на опера в средновековната крепост Олавинлина, така че в нито един момент не е имало заплаха за сигурността му.\n", "date": "2017.08.08", "title": "Финландка получи имейл със секретни данни за Путин"}
{"url": "https://www.blitz.bg/layfstayl/svetski/pomnite-li-fatalnata-shpionka-nikita-20-godini-sled-seriala-kartinkata-e-razlichna_news534614.html", "text": "\n От последните епизоди на култовия шпионски сериал \"Никита\" минаха почти 20 години. Но едва ли някой е забравил красивата австралийска актриса Пета Уилсън, която завладя мъжете по целия свят със своята роля като Никита.  \nРусокосата актриса преди доста години играеше атрактивна тайна агентка. Пета от тогава доста се е променила, качила е и някой друг килограм, плюс бонус бръчки, отбелязва За жената. \nЗа личният й живот не се знае много. Актрисата има 13-годишен син Марлоу, който е от бившето й гадже, режисьорът Демиен Харис. \n", "date": "2017.08.08", "title": "Помните ли фаталната шпионка Никита? 20 години след сериала картинката е различна"}
{"url": "https://www.blitz.bg/svyat/nyama-kray-zemetresenie-raztrese-i-rumniya_news534986.html", "text": "\n 4,3 по Рихтер удари Румъния, съобщават от Европейския сеизмологичен център. Трусът е бил с дълбочина 136 км., на 140 км. от Будапеща, към 11,43 ч. местно време. \n Припомняме, че по-рано днес в Турция също бяха усетени две големи земетресения, като последното най-силно в Бодрум с магнитут 5,3 по Рихтер. \n \n", "date": "2017.08.08", "title": "Няма край! Земетресение разтресе и Румъния"}
{"url": "https://www.blitz.bg/layfstayl/ptuvane/raztrsvashchi-snimki-18-tuk-navsyakde-mirishe-na-seks-zad-kulisite-na-kitayskiya-grad-na-grekha_news534967.html", "text": "\n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n Превод: БЛИЦ \n", "date": "2017.08.08", "title": "Разтърсващи СНИМКИ 18+: Тук навсякъде мирише на секс - зад кулисите на китайския град на греха"}
{"url": "https://www.blitz.bg/lyubopitno/nauka-i-tekhnologii/ivning-standard-eto-v-kakvo-blgariya-zadmina-velikobritaniya_news534983.html", "text": "\n Румъния, Словения и България имат по-бърз интернет в сравнение с Великобритания, която е на едва 31-о място в класацията за скорост на интернета, пише „Ивнинг Стандард”, цитиран от Новини Лондон.  \nНа Острова свалянето на филм отнема около един час за разлика от България, където това отнема минути. \nСкоростта в Сингапур, който също е на върха на класацията, е три пъти по-мощна. Не е така обаче в Йемен, където свалянето на един филм отнема два дни. \nСпециалистите коментират, че определено Великобритания има какво да научи от Източна Европа, където не само че интернетът е по-бърз, но и по-стабилен. \nРезултатите са на базата на 63 милиона теста за бързина.\n", "date": "2017.08.08", "title": "„Ивнинг Стандард”: Ето в какво България задмина Великобритания"}
{"url": "https://www.blitz.bg/svyat/malko-izvestni-fakti-za-edin-ot-nay-uzhasyavashchite-periodi-na-chovechestvoto-vtorata-svetovna-voyna-snimki_news534981.html", "text": "\n Втората световна война не е обвързана само с някои от най-зловещите битки и човешки загуби, но и с доста иновации, които със сигурност променят военното дело. Ако Първата световна война е прекрачвала границите на човешкото, втората е просто интелигентното разрастване на военната индустрия. Ето някои от интересните факти, допринесли драстично за всички войници.  \n \n \nСлед като Америка се включва във военните действия, взимането на военнопленници се превръща в рутина за немската машина. Ето защо една американска компания все пак решава да облекчи мъките на своите затворници, изпращайки карти за игра. Тайната на същите била, че след потапянето им в сапунена вода затворниците можели да видят картата на региона и по-лесно да планират своето бягство от затвора.  \n \n \nСлед като САЩ решава да пусне първата атомна бомба над Хирошима, експертите изчисляват височината, на която да се детонира. Детонацията е на височина от 600 метра, за да може да се минимизира ефекта от радиацията, но все пак да има максимален ефект от взрива. Префектурната индустриална зала е била построена през 1915 година и се е намирала само на 160 метра от взрива, ясно е, че всички в нея са умрели при експлозията, но тази сграда продължава да стои и да изглежда по този начин, символизирайки силата на оръжие, което човечеството не може да контролира.  \n \n \nФанатизмът в Германия определено е бил в апогея си поне в първата част от войната. Хитлеровата младеж често била престижна титла за младите мъже и жени, които трябвало да отговарят не само на високия интелектуален статус, но и на физическата си красота. Ето защо и проверките били изключително чести. Младежите трябвало да бъдат на възраст между 17 и 21 години.  \n \n \nКодексът на войната обикновено започва да съществува и да се зачита, когато войната приключи. Преди него има само убийства и потъпкване на всички права. През 1939 година, немските власти решават да екзекутират около 14% от градската популация на полския град Бигдошч. Причината за зловещото наказание е сблъсък между немски саботьори и полската полиция. Снимката е кръстена \"6-те лица на смъртта\" и ясно показва поне част от емоциите на осъдените.  \n \n \nАко някога сте се чудили колко фанатизиран може да бъде един човек, запознайте се с Франц Фон Верра. Немският военнопленник толкова много искал да се върне на фронта, че няколко пъти се опитвал да избяга от британския затвор. В резултат на това властите го изселват в Канада, където окончателно да покажат, че никога няма да може да се върне на фронта. Вместо това Франц избягал от канадския затвор, качил се на кораб до Испания и след това стигнал до родната Германия. Това е и единственият западен военнопленник, който се е върнал обратно на фронта.  \n \n \nОсъзнавайки колко важна е пропагандата, американското правителство не спира да търси начини за мотивирането на населението си, както и за набирането на повече доброволци. Ето защо повечето актриси на Холивуд започват да позират като доброволки, извършвайки различни дейности. \n \n \nНа снимката можете да видите Ида Лупино като телефонистка, която прави някои от най-важните свръзки. Единственият проблем е, че телефонното табло е монтирано в дома ѝ - дори не са могли да я закарат до истинска телефонна станция. На следващата снимка можете да видите Вероника Лейк, която пък показва защо жените не трябва да бъдат с дълги коси в заводите.  \n \n \nКодът на честта е доказателство, че доброто може да победи и в някои от най-тежките времена. Ето защо повечето немски военнопленници получавали по-добро отношение от своите \"поробители\". Щом се стигне до размяна или просто германците успеят да избягат обратно, те разказват какво е било отношението към тях в лагера. По този начин и американците могат да се зарадват на факта, че имат големи шансове да получат всичко необходимо.  \nИзточник: men.hotnews.bg\n", "date": "2017.08.08", "title": "Малко известни факти за един от най-ужасяващите периоди на човечеството - Втората световна война (СНИМКИ)"}
{"url": "https://www.blitz.bg/svyat/chistachka-zagubi-rka-i-dvata-si-kraka-sled-ukhapvane-ot-komar_news534989.html", "text": "43-годишна жителка на германския град Кьолн загуби двата крака и едната си ръка, след като бе ухапана от комар, съобщава Die Welt. Мъките й започнали през март тази година.\nЖената работела като чистачка. Насекомото я ухапало докато изнасяла боклука от мястото, на което работи. \nПострадалата се почувствала зле, започнало да я тресе и да й се вие свят, а ухапаното място се подуло. Наложило се да потърси медицинска помощ. След като състоянието й се подобрило, тя се прибрала вкъщи. Нещата обаче бързо се влошили. Наложило се отново да постъпи в болница, където близо седмица била в кома. \n  \nЛекарите предполагат, че комарът може да е заразил организма й с вредни бактерии. Известно е, че след ухапването тя развила сепсис. \n", "date": "2017.08.08", "title": "Чистачка загуби ръка и двата си крака след ухапване от комар"}
{"url": "https://www.blitz.bg/svyat/krvava-prestrelka-v-meksiko-vze-pone-10-zhertvi-snimka-18_news534898.html", "text": "Поне 10 души са загинали при престрелка между две семейства в северозападната част на Мексико, предава Xinhua, цитирана от \"Фокус\". Полицията от щата Дуранго съобщи, че жертвите са от двете семейства, които са били известни с враждата помежду си.\nИнцидентът се е случил в събота между 22 ч. и 23 ч. местно време (6 ч. и 7 ч. българско време в неделя) в Тамасула.  \nВластите допълниха, че са научили за инцидента, след като трима души с огнестрелни рани са извикали спешна медицинска помощ. \n", "date": "2017.08.08", "title": "Кървава престрелка в Мексико взе поне 10 жертви (СНИМКА 18+)"}
{"url": "https://www.blitz.bg/lyubopitno/prezidentt-na-amerikanskata-asotsiatsiya-na-astronomite-potvrdi-nashestvieto-na-izvnzemni-na-zemyata-e-zapochnalo-video_news534901.html", "text": "\n Шокиращи кадри от нашествие на извънземни се появиха в социалните мрежи, съобщава esoreiter.ru. Уфолози обаче твърдят, че кадрите са фалшиви. \nИзданието цитира режисьора Нийл Бломкамп, който твърди, че космически кораби на рептили летят към Земята. Те щели да ни атакуват по време на слънчевото затъмнение, което ще стане на 21 август. \nПрезидентът на Американската асоциация на астрономите Клаудия Меган потвърди думите на Бломкамп, съобщавайки, че армия от рептили е навлязла в Слънчевата система. \n  \nИзточник: Флагман\n", "date": "2017.08.08", "title": "Президентът на Американската асоциация на астрономите потвърди: Нашествието на извънземни на Земята е започнало (ВИДЕО)"}
{"url": "https://www.blitz.bg/svyat/makedoniya-ss-senzatsionna-oferta-km-blgariya-vmesto-da-se-karame-za-tsare-i-voyvodi-da-igraem-obshcha-lotariya_news534903.html", "text": "Вместо да се караме за царе и войводи, да играем заедно лотария. Това се очертава да бъде следващата стъпка в затоплянето на отношенията ни със Скопие. Идеята за обща лотария беше огласена от шефа на Македонско-българската стопанска камара Зоре Темелковски. Това стана само 6 дни след подписването на договора за добросъседство от премиерите Бойко Борисов и Зоран Заев, информира \"Стандарт\".\n\"Сърцевината на идеята е, че малките държави не могат да имат ефикасни национални лотарии. Надявам се, че ще получим подкрепа и от правителството и бизнеса. Досега сме обсъждали идеята на няколко срещи и лично аз смятам, че такава съвместна лотария би носила печалба. А с нея може да се осигурят средства, с които ще се финансират спортът, културата, хуманитарните организации, неправителственият сектор\", обясни Темелковски пред Дойче веле.\n", "date": "2017.08.08", "title": "Македония със сензационна оферта към България: Вместо да се караме за царе и войводи, да играем обща лотария"}
{"url": "https://www.blitz.bg/svyat/ad-v-nigeriya-teroristite-ot-boko-kharam-okrvavikha-ezeroto-chad_news534907.html", "text": "Най-малко 31 души са загинали при нападение на бойците на терористичната групировка \"Боко Харам\" на острови в североизточната част на Нигерия. Всичките жертви са били рибари, съобщава АП. Въоръжени джихадисти стреляли по хора на остров Дугури и Дабар Ванзам в района на езерото Чад.\n „Терористите бяха разделени на две групи. Първата нападна Дугури, а втората отиде до съседния остров, където уби 17 рибари”, каза един от оцелелите жители на островите, предават руски медии. \n Друг мъж е пощаден от екстремистите, за да предаде съобщение на местните власти. Бойците поставили мъртви тела в лодката му и чрез него отправили предупреждение, че никой няма право да лови риба в езерото. \n Атаката се проведе една седмица, след като властите премахнаха двугодишна забрана за риболов в сладководното езеро, което пресича Нигер, Нигерия, Камерун и Чад. \n", "date": "2017.08.08", "title": "Ад в Нигерия! Терористите от \"Боко харам\" окървавиха езерото Чад"}
{"url": "https://www.blitz.bg/ikonomika/kakvo-e-da-si-tpetiya-nay-bogat-chovek-i-da-ne-ti-stigat-100-miliapda_news534909.html", "text": "100,000,000,000 дoлapa. Πoчти тoлĸoвa cвoбoдни cpeдcтвa пpитeжaвa Веrkѕhіrе Наthаwау ĸъм ĸpaя нa втopoтo тpимeceчиe нa гoдинaтa.Инвecтициoннaтa ĸoмпaния ce pъĸoвoди oт тpeтия нaй-бoгaт чoвeĸ в cвeтa, Уopън Бъфeт. Mилиapдepът oбaчe въoбщe нe e дoвoлeн, paзĸaзвa Вlооmbеrg. Цифpaтa дeбeлo пoдчepтaвa нeвepoятнaтa cпocoбнocт нa Бъфeт дa пpaви пари, нo e и тeжъĸ бpeмe.\n И милиapдepът cпeшнo тpябвa дa нaмepи ĸъдe дa ги влoжи. \n\"Aĸo тeзи пapи бъдaт впpeгнaти в нeщo, щe e чyдecнo\", ĸaзвa Дeйвид Poлф, инвecтитop в Wеdgеwооd Раrtnеrѕ, нo \"cпиcъĸът c ĸoмпaнии, ĸoитo Бъфeт би жeлaл дa пpитeжaвa e мнoгo, мнoгo мaлъĸ\". Oт нaчaлoтo нa гoдинaтa ĸoмпaниитe, в ĸoитo милиapдepът e инвecтиpaл, вĸлючвaт Аррlе, ĸaĸтo и двe пo-мaлĸи влoжeния в ĸoмпaнии, ĸoитo ce зaнимaвaт c нeдвижими имoти. \n Haй-гoлямaтa e пoĸyпĸaтa нa eнepгopaзпpeдeлитeлнo дpyжecтвo в Teĸcac зa 9 милиapдa дoлapa. Чacт oт пpoблeмa, пpeд ĸoйтo Бъфeт ce изпpaвя, e и пaзapът, в ĸoйтo в пocлeднитe мeceци нeпpecтaннo ce oтбeлязвaт нoви цeнoви peĸopди. \n Toвa пpaви нaмиpaнeтo нa aтpaĸтивнa cдeлĸa oщe пo-тpyднo. Зaтoвa, ĸoмeнтиpa инвecтитopът Бил Cмийд, ĸopeĸция нa пaзapa би билo пpeĸpacнa възмoжнocт зa Бъфeт. Mилиapдepът e тpeти пo бoгaтcтвo в cвeтa c oĸoлo 77.3 милиapдa дoлapa. Toй pъĸoвoди Веrkѕhіrе Наthаwау oт 1965 г. нacaм и cpeднo oттoгaвa тя e нocилa пo 19% възвpaщaeмocт гoдишнo. Aĸциитe й cтpyвaт зaшeмeтявaщитe 240 000 дoлapa, тъй ĸaтo ниĸoгa нe ca били paздeляни. Peĸopднaтa им cтoйнocт бe 258 000 дoлapa, пocтигнaти пpeз мapт т.г. \n", "date": "2017.08.08", "title": "Какво е да си тpeтия нaй-бoгaт чoвeĸ и да не ти стигат... $100 милиapдa?!"}
{"url": "https://www.blitz.bg/svyat/16-godini-po-ksno-razpoznakha-tlennite-ostanki-na-mzh-zaginal-pri-atentata-na-11-septemvri-2001-v-nyu-york_news534911.html", "text": "\n 16 години по-късно роднините на една от жертвите от 11 септември могат да си отдъхнат. Причината е, че тленните останки на мъж, загинал при атентата през 2001 г. в Световния търговски център в Ню Йорк, бяха разпознати. \nДанните за това са на съдебномедицинските органи в Ню Йорк. Името на мъжа не се уточнява по молба на роднините му. Това идентифициране е първото от март 2015 година. Досега са разпознати тленните останки на 1641 жертви. \nТова означава, че 40% от загиналите все още не са идентифицирани. Установяването на самоличността на тленните останки на мъжа е било извършено чрез нови методи за ДНК-анализ.\n", "date": "2017.08.08", "title": "16 години по-късно разпознаха тленните останки на мъж, загинал при атентата на 11 септември 2001 в Ню Йорк"}
{"url": "https://www.blitz.bg/svyat/venetsuela-osmna-s-novi-sblstsi-tozi-pt-mezhdu-zakonodatelnite-organi_news534916.html", "text": "Доминираният от опозицията парламент на Венецуела отхвърли решенията на новото контролирано от управляващите Учредително събрание, което бе свикано от президента и което трябва да направи промени в Конституцията, пише bTV. Те предвиждат повече права за Николас Мадуро.Опозицията призова за национален протест.\nС единодушие депутатите отхвърлиха решението за смяна на главния прокурор с магистрат, лоялен към правителството. Не бе прието и създаването на специална комисия, която да разследва връзките на опозиционните лидери и гражданските протести. \nПродължава издирването на 10-те мъже, които успяха да избягат след нападението на военна база. Сред тях е и бивш капитан на Националната гвардия, който е обвинен в заговор за свалянето на президента Мадуро.\n", "date": "2017.08.08", "title": "Венецуела осъмна с нови сблъсъци! Този път между законодателните органи"}
{"url": "https://www.blitz.bg/intsidenti/stikhii/v-turtsiya-pak-treperyat-poredno-zemetresenie-razlyulya-bodrum_news534920.html", "text": "\n Земетресение с магнитуд 4,5 по скалата на Рихтер е било регистрирано в западната част на Турция в сряда сутринта, в 4.46 ч. българско време, съобщава Европейският средиземноморски сеизмологичен център. \n Епицентърът на труса е бил на дълбочина 5 км и на 19 км източно от град Бодрум. Няма информация за жертви и разрушения. \nПрипомняме, че преди няколко седмици силно земетресение с магнитуд от 6,7 по Рихтер удари Гърция и Турция. Равносметката след земния трус бе две жертви, близо 400 ранени и сериозни разрушения. От тогава земята в района не спира да се люлее, като последно \n", "date": "2017.08.08", "title": "В Турция пак треперят! Поредно земетресение разлюля Бодрум"}
{"url": "https://www.blitz.bg/lyubopitno/mechka-otkradna-i-razbi-dzhip-subaru-snimka_news534924.html", "text": "В Денвър, САЩ мечка разби SUV Subaru на пътя. Животното преобърна всичко в колата в движение и шофьорът се блъснал в стълб. Живеещите наблизо се изплашили от шума и се обадили в полицията веднага, съобщава \"Дейли мейл\".\nКогато органите на реда стигат на мястото, животинката вече я няма. Цялата облицовка на колата е посечена с нокти, а таблото е повредено изцяло. Не е уточнено дали домакинът има застраховка. ", "date": "2017.08.08", "title": "Мечка \"открадна\" и разби джип Subaru (СНИМКА)"}
{"url": "https://www.blitz.bg/kriminalni/prestplenie/grtski-pensioneri-ot-ostrov-krit-propishchyakha-ot-blgarska-banda_news534925.html", "text": "Петима българи са задържани в гръцкия град Ираклион на остров Крит. Те са извършили 4 доказани кражби и 70 опита за измама на възрастни хора, пише в. \"Български новини\".\nАрестуваните са на възраст от 20 до 52 години. Срещу тях е  образувана преписка за престъпления, свързани с наказателно производство и измама. \nВ резултат на полицейското разследване стана ясно, че в района на Ираклион те са извършили четири измами, от които са придобили сума от 12 000 евро, бижута на обща стойност над 10 000 евро. Също така установени са и 70 случаи за опити за изнудване за пари, чиято стойност надвишава 840 000 евро. Престъпната група е мамила възрастни хора. \n \n", "date": "2017.08.08", "title": "Гръцки пенсионери от остров Крит пропищяха от българска банда"}
{"url": "https://www.blitz.bg/ikonomika/shche-ce-ocshchectvi-li-mechtata-na-petpolnite-giganti-v-hopvegiya-za-65-miliapda_news534931.html", "text": "\n Πeтpoлнaтa индycтpия в Hopвeгия oтдaвнa ce нaдявa дa пpoбиe в apĸтичecĸитe ocтpoви Лoфoтeн, ĸъдeтo ce cмятa, чe имa милиapди бapeли пeтpoл. Ho пo вcичĸo изглeждa, чe и тoзи път щe cи ocтaнe caмo c нaдeждитe, paзĸaзвa Вlооmbеrg. \nKoмпaниитe, ĸoитo дoбивaт пeтpoл, твъpдят, чe дocтъп дo ocтpoвитe мoжe дa ce oĸaжe ĸлючът ĸъм зaпaзвaнeтo нa ceгaшнитe нивa нa пpoизвoдcтвo нa нeфт и гaз, ĸoитo, cпopeд пpoгнoзи, ce oчaĸвa дa нaмaлeят cepиoзнo. Oт 2004 г. нacaм тe ca cпaднaли c 12%. \nΠpaвитeлcтвoтo изчиcлявa, чe нa Лoфoтeн мoжe дa имa дo 1.3 милиapдa бapeлa пeтpoл. Изчиcлeния нa Коnkrаft oбaчe пocoчвaт чиcлoтo oт 3 милиapдa дoлapa. \nAĸo ce oĸaжe, чe cтaвa въпpoc caмo зa пeтpoл, a нe и зa гaз, тo пpиxoдитe мoгaт дa дocтигнaт 65 милиapдa дoлapa cпopeд ceгaшнитe цeни. \nPaзpeшaвaнeтo нa дoбивa нa ocтpoвa имa пoдĸpeпaтa oт двeтe нaй-гoлeми пapтии, cиндиĸaтитe и бизнeca. Гpъб нa индycтpиятa oбaчe oбpъщaт вce пoвeчe oт oбиĸнoвeнитe нopвeжци и peшeниeтo нe мoжe дa минe бeз глacoвeтe нa пo-мaлĸитe пapтии, ĸoитo пъĸ ca нeпoĸoлeбими в жeлaниeтo cи дa блoĸиpaт пoдoбнa възмoжнocт. \nΠpичинaтa зaтoвa e, чe paйoнът e пpиpoднo чyдo. Boдитe ĸpaй apxипeлaгa ca дoм нa нaй-гoлeмият ĸopaлeн pиф в cтyдeни вoди в cвeтa и мяcтo, нa ĸoeтo ce xpaнят oĸoлo 70% oт pибитe oт Hopвeжĸo и Бapeнцoвo мopeтa. Ha ocтpoвитe ce нaмиpa и нaй-гoлямaтa ĸoлoния oт мopcĸи птици. \nOпoнeнтитe нa дoбивaнeтo нa пeтpoл в тoзи paйoн твъpдят, чe eднo eвeнтyaлнo paзливaнe би имaлo ĸaтacтpoфaлeн eфeĸт. \nCтoи и въпpocът дaли щe имa нyждa oт пeтpoлa, ĸoйтo ce нaмиpa тaм. Цeнитe нa eнepгиятa oт възoбнoвяeми изтoчници нaмaлявa, a Еххоn Моbіl и OΠEK зaвишиxa oцeнĸитe cи зa пpoдaжбитe нa eлeĸтpичecĸи aвтoмoбили. Taĸa гoлeмитe пeтpoлни ĸoмпaнии зaпoчнaxa дa пpeдpичaт, чe пиĸът нa тъpceнe нa нeфт щe бъдe дocтигнaт oщe пpeз cлeдвaщoтo дeceтилeтиe. \nΠpoизвoдcтвoтo нa пeтpoл в Hopвeгия oтгoвapя зa oĸoлo 12% oт иĸoнoмиĸaтa нa cтpaнaтa и в индycтpиятa paбoтят пoчти 200 000 дyши. \nOчaĸвa ce peшeниeтo нa ĸaзyca дa бъдe нaмepeнo cлeд пapлaмeнтapнитe избopи. \nИзточник: Money.bg.\n", "date": "2017.08.08", "title": "Щe ce ocъщecтви ли мeчтaтa нa пeтpoлнитe гигaнти в Hopвeгия зa $65 милиapдa?"}
{"url": "https://www.blitz.bg/svyat/zrelishchno-video-v-kitay-vzrivikha-tsyal-grad-ot-nebostrgachi-za-20-sekundi-video_news534930.html", "text": "Моментът, когато Китай изравнява цял град със земята за 20 секунди е записан на видео. Джънджоу, столицата на китайската провинция Хенан, се изравнява със земята с 2,5 тона динамит.\n Краткият филм показва как 36 блока и небостъргача падат като домино и покриват земята с пепел и руини.  \nРазрушаването на града има за цел да вдъхне нов живот в района с построяването на нови сгради, пише Daily Mail.  \n   \n Превод и редакция: БЛИЦ \n", "date": "2017.08.08", "title": "Зрелищно ВИДЕО: В Китай взривиха цял град от небостъргачи за 20 секунди (ВИДЕО)"}
{"url": "https://www.blitz.bg/kriminalni/kak-go-napravi-edinstveniyat-chovek-koyto-uspya-da-prodade-ayfelovata-kula_news534932.html", "text": "\n Главният герой в тази история, която макар да звучи невероятно е истинска, е смел престъпник, който бяга от закона, както би го направил измислен персонаж. Той не само продал Айфеловата кула, а успял да застраши икономиката на САЩ, пише ВВС. \n Не напразно бил най-издирваният човек в света. Но също така бил находчив, с изискани маниери и висока култура. Таен американски агент го описва като човек, който „се изплъзва като цигарен дим и е очарователен като съня на младо момиче“. \n Кой е той? \n Ако все още не сме ви казали името на този човек, то е, защото не го знаем. В документ на ФБР от 1935 г. фигурира ясен подпис: „Виктор Лъстиг“, но това е само едно от поне 47 имена, с които е известен този човек. \n „Когато бяга от ФБР, например, за да се подиграва на преследващите го агенти, използва имената си, за да се регистрира в хотелите или да се качва на кораби“, разказва пред ВВС Джеф Мейш, автор на книгата „Красивият дявол“, разказваща историята на този загадъчен обществен враг. „Дори не знаем къде е роден, разказвал е толкова различни истории“, допълва Мейш. \n Според документа на ФБР е роден на 1 октомври 1890 г. в град Хостине, бившата Австро-Унгарска империя, а днес на територията на Чехия. Това поне е най-разпространената версия. „Свързах се с местен историк и не беше регистриран никъде с нито едно от известните ни имена. Просто не съществуваше“, разказва Мейш. Макар че не разполагал с данните, с които по традиция започва една история – името и произхода на главния герой, писателят се поровил в документи като тези на ФБР, в архивите на легендарния затвор Алкатрас в Калифорния, мемоарите на дъщерята на известния мошеник и във вестникарски статии от онова време. \n Така разкрил „подвизите“ на героя, който ще наричаме „граф Вистор Лъстиг“. Това е само част от неговата история. \n Очарователен мошеник \n Граф Виктор Лъстиг, титла, която, разбира се, сам е дал на себе си, се обличал като хубавец от филмите, бил хипнотично очарователен и говорел пет езика. Вестник New York Times отбелязва, че „не бил от лицемерните графове, които целували ръка. Вместо да театралничи, винаги се държал като достоен благородник“. \n Когато пристигнал в САЩ в края на Първата световна война, ерата на сухия режим, Ал Капоне и джаза, страната била в своя апогей, а доларите идвали и си отивали с трескав ритъм. Детективите в 40 американски града му лепнали прозвището „Белегът“ заради раната на лявата му буза в резултат на не особено приятелска среща с конкурент в любовта в Париж. \n Графът бил известен най-вече с т. нар. „румънска каса“. „Това бил класически трик, не го е измислил той, но бил много добър в убеждаването на хората, че можел да копира банкнотите им. Давали му банкнота и използвал фокуси, за да я промени с помощта на белтък на яйце, за да направи други серийни номера“. \n Така изглеждало, че слага в касата една банкнота, а от нея излизат две идентични. Негова жертва дори станала една банкова каса, която трябвало да промени „копираната“ банкнота. Работата му била толкова добра, че касиерът не забелязал промяната. \n След като успявал да убеди жертвата, й продавал румънската каса за големи суми. Тази и още много измами го превърнали в обществен враг и милионер. \n „Не може да се измами честен човек“ \n През 1925 г. графът се забъркал в измамата, с която станал известен. Според мемоарите на американския таен агент Джеймс Джонсън Лъстиг пристигнал в Париж през май същата година и се представил на рецепцията на луксозния Hôtel de Crillon на площад Конкордия. \n Представяйки се за служител на френското правителство, Лъстиг писал до ръководителите на металургичната индустрия във Франция и ги поканил на среща в хотела. „Предвид инженерни пропуски, скъпи поправки и политически проблеми, които не мога да обсъждам, разрушаването на Айфеловата кула е задължително“, написал им той. \n Кулата щяла да бъде продадена на най-добрия кандидат, обявил измамникът. Всички присъстващи смятали, че се намират пред голяма сделка и че това е машинация на френското правителство. Поради това запазили мълчание и не се осмелили да говорят с полицията.   \n Мълчание и срам, които направили добра услуга на графа. \n „Както разказват някои източници, графът повторил измамата. Скрил се в хотела за няколко дни и когато се потвърдило, че е успял, извършил измамата още веднъж“. Незаконно, неморално..., но можем да не признаем хитростта му. \n Десетилетието минало, както и лудите години. През 1929 г. дошла Голямата депресия, която започва от САЩ и бързо се пренася в целия свят. „САЩ са финансово на колене и Лъстиг решава да започне да печата собствени пари. Правел т. нар. суперфалшификати. Той бил един от най-талантливите фалшификатори в историята“. \n Дейността му дотолкова се разширила, че заплашила да разклати доверието в американската икономика. „По онова време Сикрет сървис имала две задачи – да защитава президента и да не допуска фалшифицирането на пари“. \n Таен агент на име Питър Рубано се зарекъл, че ще постави Лъстиг зад решетките. Когато графът започнал да печата банкнотите, попаднал в полезрението на агента. Но залавянето му не било никак лесно. Лъстиг пътувал с куфар с дрехи за дегизиране и се променял с едно щракване на пръстите от портиер в преносвач на куфари, за да избяга без проблеми. \n Но в един пролетен ден на 1935 г. на улица в Ню Йорк агент Рубано изпълнил целта си – поставил белезниците на графа-беглец. \n Няколко месеца по-късно... \n На 1 септември същата година Лъстиг се намира във Федералния център за задържане в Манхатън, усъвършенствайки въжето си от чаршафи. Прерязва решетките на прозореца и излиза през него, висейки на саморъчно направеното въже като един градски Тарзан. \n Когато забелязва, че го гледат, вади парцал от джоба си и се прави на чистач на прозорци. Когато стъпил на твърда почва, се поклонил и си тръгнал. Междувременно в затворническия център полицаите влезли в килията му и открили бележка върху възглавницата му с цитат от „Клетниците“ на Виктор Юго, в който се казва: „Ами, момчета, тук съм“. \n Този път свободата не трае дълго. На 28 септември в Питсбърг, при автомобилно преследване, достойно за Холивуд, двама федерални агенти успели да задържат колата на графа. При излизането си той казал на полицаите: „Ами, момчета, тук съм“, пише ежедневникът Pittsburgh Post-Gazette. \n „В крайна сметка ФБР и Сикрет сървис го залавят и го изпращат на единственото място, от където знаят, че не може да избяга: Алкатрас“. Графът пристига там на 27 април 1936 г. под името Робърт В. Милър и е осъден на най-малко 20 години затвор. \n Престоят зад решетките не се отразява добре на затворник #300. До 1946 г. иска 1192 медицински консултации. Според медицинските доклади графът „преувеличава физическите си болежки...и се оплаква постоянно от реални и въображаеми болести“. \n За всеки случай го местят в медицински център в Спрингфийлд, щата Мисури, където лекарите потвърждават, че не симулира. На 11 март 1947 г. в 20.30 ч. най-екстравагантният измамник в историята умира от усложнения вследствие на пневмония. \n За годините си в затвора графът оставя поведенчески кодекс за хората, желаещи да се посветят на занаята, в който е експерт. \n Ето и десетте заповеди на измамника: \n 1.Бъди търпелив слушател \n 2.Никога не показвай отегчението си \n 3. Изчакайте другият човек да разкрие политическите си пристрастия и след това се съгласявайте с него \n 4. Оставете другия човек да разкрие гледната си точка за религията и след това направете същото \n 5. Намекнете, че искате секс, но не насочвайте разговора в тази посока, докато другият човек не прояви интерес \n 6. Никога не обсъждайте болести, поне докато не проявят специална загриженост към теб    \n 7. Никога не се месете в личните работи на другия човек, той евентуално ще ти разкрие всичко \n 8. Никога не се перчете (покажете значимостта си дискретно) \n 9. Никога не бъдете разхвърляни \n 10. Никога не се напивайте \nИзточник:  \n", "date": "2017.08.08", "title": "Как го направи! Единственият човек, който успя да продаде Айфеловата кула"}
{"url": "https://www.blitz.bg/stsena/pomnite-li-seksimvolt-mekhmet-e-fenkite-mu-sa-vtreshcheni-ot-tezi-snimki-koito-pokazakha-v-kakvo-se-e-prevrnal_news534802.html", "text": "Мехмет Акиф Алакурт , който се оттегли от телевизионния екран, все повече показва новата си приятелка в социалните мрежи. Актьорът споделя снимки с нея, с които показва на целия свят колко много се обичат.\n Феновете обаче не са доволни от външния вид на популярния актьор, който влезе в ролята на Боран ага в \"Завръщане\".  \nВъпреки че е на 38 години, според верните му последователи, той може да мине за 50-годишен.  \nПобелелата брада и наднорменото тегло са трън в очите на феновете му, които не пропуснаха да го разкритикуват.  \n \n   \n \n   \n \n", "date": "2017.08.08", "title": "Помните ли сексимволът Мехмет? Е, фенките му са втрещени от тези СНИМКИ, които показаха в какво се е превърнал"}
{"url": "https://www.blitz.bg/stsena/pevitsata-khilri-df-otpravi-poslanie-km-kheytrite-snimka_news534883.html", "text": "Хилъри Дъф, бившата Дисни звезда, се обърна към Инстаграм днес, за да изпрати съобщение на всеки, на който му е хрумнало да критикува тялото й.\n\"Тялото ми ми даде най-големия подарък на живота - Лука, преди 5 години\", каза тя, като се позова на сина си. \"Завъшвам 30 през септември и тялото ми е здраво и ме отвежда там, където трябва да бъда. Дами, нека да се гордеем с това, което имаме и да спрем да губим ценно време в дни, в които желаем да сме по-различни, по-добри и по-перфектни.\" Хилъри завърши посланието със запомнящ се хаштаг, към всички тези, които не са съгласни с начина, по който тя изглежда.  \n\"Публикувам това от името на младите момичета, жени и майки от всички възрасти. Наслаждавам се на почивката си със сина ми след дълъг снимачен сезон, в който бях далеч от него в продължение на няколко седмици през тези месеци. Тъй като уебсайтовете и списанията обичат да споделят \"недостатъците на знаменитостите\" - и аз ги имам! Тялото ми ми даде най-големия подарък на живота - Лука, преди 5 години. Аз навършвам 30 през септември и тялото ми е здраво и ме отвежда там, където трябва да бъда. Дами, нека се гордеем с това, което имаме и да спрем да губим ценно време и дни, в които желаем да сме по-различни, по-добри и по-перфектни. Вие хора, (знаете кой сте!), добре знаете как да разрушите настроението на някого, а сега сте и боди-шеймъри. #kissmyass\" \n \n \n", "date": "2017.08.08", "title": "Певицата Хилъри Дъф отправи послание към хейтърите (СНИМКА)"}
{"url": "https://www.blitz.bg/svyat/drzhava-prodava-bronzov-natsistki-orel-iska-da-nakhrani-tsyalata-si-armiya-s-nego-snimki_news534884.html", "text": "Уругвай има намерението да продаде бронзов орел, държащ в ръцете си нацистката свастика, намерен на борда на кораба \"Адмирал граф Шпее\", а получената сума да изразходва за армията си.\nНемският боен кораб \"Адмирал граф Шпее\" нападнал търговски съд в Южния Атлантик през 1939 г., но попаднал на засада, подготвена от британския флот. Корабът претърпял значителни повреди по време на битката в Ла-Плата и трябвало да потърси прикритие в неутралните води на Монтевидео, за да бъде ремонтиран. Разбирайки, че и там няма да се скрият от британците, екипажът получил заповед да потопи кораба, където неговите останки стоят и до ден днешен.   \nПрез 2006 г. бизнесменът Алфредо Етчегарай успял да извади 400-килограмовия орел от съда, стоящ на дъното на морето. Върховният съд на Уругвай постановил, че бронзовата фигура се явява собственост на държавата и че при продажбата Етчегерай ще получи 50% от сумата. По-рано бизнесменът разказа пред BBC, че цената на орела може да достигне 13 млн. долара.   \nНемските власти уговаряха правителството на Уругвай да не огласява находката и да не допуска попадането й на черния пазар. Уругвай обаче не смята да се вслушва в тази молба и иска да използва получените евентуално пари от продажбата на орела за нуждите на армията на страната. Превод и редакция: БЛИЦ \n", "date": "2017.08.08", "title": "Държава продава бронзов нацистки орел, иска да нахрани цялата си армия с него (СНИМКИ)"}
{"url": "https://www.blitz.bg/svyat/v-malayziya-sa-arestuvani-nad-400-dushi-pri-antiteroristichni-operatsii_news534885.html", "text": "Повече от 400 души да били задържани при антитерористични операции в Малайзия, съобщиха властите, предава BBC, цитирана от \"Фокус\"\nПо-голямата част от арестуваните в столицата Куала Лумпур са граждани на Бангладеш, Индия и Пакистан. Властите също така са иззели машини за фалшифициране на паспорти и малайзийски имиграционни документи.  \nСигурността в града е засилена преди Игрите на Югоизточна Азия, които започват след седмица.  \nВластите допълниха, че операциите са били насочени срещу всички с липсващи или фалшиви документи, както и срещу онези с предполагаеми връзки с терористични групировки в Сирия и Ирак. \n", "date": "2017.08.08", "title": "В Малайзия са арестувани над 400 души при антитерористични операции"}
{"url": "https://www.blitz.bg/stsena/tazi-seksapilna-italianka-vzkhiti-mrezhata-nikoy-ne-mozhe-da-povyarva-na-kolko-godini-e-snimki-18_news534886.html", "text": "58-годишната италианска актриса Памела Прати (Pamela Prati) има внушителна армия от поклонници в социалните мрежи. Всичко това е благодарение на уникалното й тяло, изглеждащо като на 20-годишна девойка.\nПамела е родена на италианския остров Сардиния в семейството на баща испанец и майка италианка. Известността си прекрасната брюнетка придобива заради актьорската си кариера и работата си като тв водеща. По време на своя живот италианката успяла също така да се изяви и като модел, певица и танцьорка. А сега стана знаменитост в интернет.   \nВ своя акаунт Памела публикува доста откровени фотографии, често позира по бански, демонстрирайки великолепна фигура. Потребителите в интернет често пишат комплименти и се възхищават от сексапилната италианка и непрестанно задават вълнуващия всички въпрос как така на Памела Прати й се удава на 58 години да изглежда като че ли е на 20 години. \n\"Тайната е проста, — отговаря Памела Прати, — И вие всички знаете това — става въпрос за правилно хранене и фитнес тренировки\".  \nВ Инстаграм италианката вече е събрала над 127 хил. почитатели на нейната младост и красота. Всяка снимка събира 2−3 хиляди харесвания и стотици възторжени коментари.   Превод и редакция: БЛИЦ \n \n \n \n \n \n \n \n \n \n \n \n \n \n \n", "date": "2017.08.08", "title": "Тази сексапилна италианка възхити мрежата! Никой не може да повярва на колко години е (СНИМКИ 18+)"}
{"url": "https://www.blitz.bg/svyat/otkrikha-khram-kdeto-atstekite-sa-igraeli-smrtonosna-igra_news534888.html", "text": "По време на археологически разкопки беше открит може би един от най-големите храмове на ацтеките. Те са го използвали за смъртоносна игра, посветена на бога на вятъра.\nДревният храм Ехекатъл-Кецалкоатъл е бил открит в Мексико и както твърдят историческите свидетелства, формата му е на полукръг. Откритото пространство е служело за игра на топка, която завършвала със смърт. \nСпоред хрониките испанският конкистадор Ернан Кортес е наблюдавал тази ритуална игра на топка през 1528 година, поканен от последния вожд на ацтеките Монтесума. \nСмята се, че играчите са отбивали топката с бедрата си, а в края на играта няколко души са принасяни в жертва на бога на вятъра. \nКогато испанците пристигат в Мексико, ацтеките веднага им се подчинили, понеже с пристигането си те изпълнили древно пророчество. Монтесума виждал в Кортес бог Кецалкоатъл, който трябвало да се присъедини към ацтеките и да ги спаси от всякакви беди. \nМалко след като се предали на конкистадорите, ацтеките били избити, започвайки от Монтесума. \nВ ритуалното игрище изследователите са открили 32 комплекта човешки шийни кости, които вероятно са останали от обезглавените на това място хора. \nИгрището е дълго 50 метра, а полукръгът е издигнат върху правоъгълна основа с дължина 34 метра и височина от 4 метра. Имало е и стълбище, което служело за трибуни. \nОткритието ни дава нова възможност да се потопим във великолепието на древния град Теночтитлан, заяви министърът на културата в Мексико Мария Кристина Гарсия. \nНа мястото на откритото светилище в миналото се е издигал хотел, който рухва по време на земетресение през 1985 година. След трагедията собствениците забелязали и следи от древни останки. \nАрхеолозите смятат, че игрището е строено между 1486 и 1502 година. Когато то бъде напълно реставрирано, ще бъде отворено за посещения. \nИзточник: sanovnik.bg\n", "date": "2017.08.08", "title": "Откриха храм, където ацтеките са играели смъртоносна игра"}
{"url": "https://www.blitz.bg/svyat/venetsuelski-uebsaytove-sa-bili-podlozheni-na-moshchna-kiberataka_news534889.html", "text": "В понеделник десетки венецуелски уебсайтове, много от които принадлежат на държавни институции, станаха жертва на кибератаки, предава AFP, цитирана от \"Фокус\".\nОсновната цел на хакерите са били уебсайтовете на правителството, Върховния съд и законодателната власт. Чрез кибератаката хакерите дават своята подкрепа за въоръжената въстаническа групировка, която в края на миналата седмица атакува военна база в латиноамериканската страна.  \nСайтове на частни компании също са били засегнати, включително доставчика на телефонни услуги Digital. \n", "date": "2017.08.08", "title": "Венецуелски уебсайтове са били подложени на мощна кибератака"}
{"url": "https://www.blitz.bg/stsena/shinid-okonr-napravi-videoobrshchenie-i-shokira-vsichki-sled-kato-razkri-kde-zhivee-i-kakvo-se-sluchva-s-neya-snimkivideo_news534890.html", "text": "Ирландската певица Шиниъд О’Конър, която освен с музикалния си талант е известна с многото проблеми в личния си живот, публикува видео във Фейсбук, в което признава, че е притисната от мисли за самоубийство и живее в мотел в краен квартал на американския град Ню Джърси.\n“Останала съм сама и в моя живот няма абсолютно никой, освен моя лекар, психиатър. Той е най-добрият човек на земята, казва ми, че съм неговият герой и това е като че ли единственото нещо, което ме държи жива в този момент.... и това е много покъртително\", заявява плачейки изпълнителката на световноизвестния хит “Nothing Compares 2 U’’. \n\"Сега живея в мотел в Хакенсак, края на Ню Джърси“, казва още Шиниъд О’Конър \n“Искам всеки да знае какво представлява това състояние, в което се намирам, затова правя това видео\".  \n“Психичното заболяване е подобно на кошмара свързан с наркотиците, при него няма никакво значение кой си и какво си постигнал, връхлита те изневиделица и оставя клеймо върху теб\". \n“И внезапно всички хора, за които се предполага, че би трябвало да те обичат и да се грижат за теб, всъщност започват да се отнасят зле и да не им пука\".  \nЕто и емоционалното обръщение на ирландската певица:  Превод и редакция: БЛИЦ \n  \n", "date": "2017.08.08", "title": "Шиниъд О’Конър направи видеообръщение и шокира всички след като разкри къде живее и какво се случва с нея (СНИМКИ/ВИДЕО)"}
{"url": "https://www.blitz.bg/svyat/germaniya-vrna-bezhantsi-v-grtsiya_news534891.html", "text": "За първи път от 2011 г., Германия върна мигранти в Гърция, пише вестник The Times. Почти 400 души са върнати във връзка с разпоредбите на Дъблинското споразумение, според което молбите за убежище трябва да бъдат подадени в първата държава от Европейския съюз, в която мигрантите са влезли.\nПроблемът при прилагането на Дъблинската система доведе до прилив на мигранти през 2015 г. и 2016 г., когато повече от един милион бежанци преминаха през Гърция, за да стигнат до Германия.  \nПрез декември Европейската комисия обяви, че правните и хуманитарните условия в Гърция са се подобрили значително и балканската държава може да се смята за безопасно място за връщане на бежанците. \n", "date": "2017.08.08", "title": "Германия върна бежанци в Гърция"}
{"url": "https://www.blitz.bg/svyat/raztrevozhena-mayka-izpadna-v-potres-i-si-pomisli-che-e-namerila-seks-igrachka-na-dshcherya-si-no-sled-tova-snimki_news534892.html", "text": "Фотография на загадъчен предмет, оказал се в съдомиялната машина, публикува в портала \"Редит\" потребителката fictionbastard, съпровождайки я със заглавие \"Неловко\".\nМайката, открила този предмет сред съдовете, отишла шокирана при дъщеря си с желанието да й спретне скандал.  \n\"И така, мама намери това в съдомиялната машина. Дава ми го го завито в кърпа и ме пита мога ли да обясня какво е това и защо го слагам при чиниите\", разказва момичето. \n\"Колкото и да е странно, при детайлно разглеждане секс играчката се оказа посмачкана бутилка за вода, която използвам като спортувам. Освен това се изясни, че такива бутилки не за първи път влизат в машината. Но това развитие на нещата не успя да успокои съвсем мама и тя се чувстваше доста неловко и неспокойно цял ден\", пише още тя.   Превод и редакция: БЛИЦ \n \n", "date": "2017.08.08", "title": "Разтревожена майка изпадна в потрес и си помисли, че е намерила секс играчка на дъщеря си, но след това.... (СНИМКИ)"}
{"url": "https://www.blitz.bg/ikonomika/trgovski-spor-se-razgorya-mezhdu-khrvatiya-i-srbiya_news534893.html", "text": "Хърватия и Сърбия са изправени пред търговска война във връзка с данъците върху вноса на плодове и зеленчуци, пише вестник Daily Express. Спорът между двете държави се разгоря, след като Загреб увеличи с 220% таксите за вноса на плодове и зеленчуци от Сърбия.\nХърватските власти обясниха, че причината за решението е необходимостта от подобряване на качеството на вносните стоки и не цели да навреди на икономическите отношения със съседните държави. Освен това страната допълни, че спазването на европейските стандартите на ЕС и защитата на потребителите са сред основните причини за промените.  \nМеждувременно министри от Сърбия, Македония и Черна гора, както и от Босна и Херцеговина се срещнаха в Сараево и обсъдиха въпроса. „Тези мерки са напълно протекционистични в икономически смисъл. В политически аспект те са популистки и не могат да бъдат оправдани, те не са в духа на добрите съседски отношения“, отбеляза сръбският министър на търговията Расим Ляич.  \nМинистрите от четирите балкански държави призоваха Загреб да отмени решението си и поискаха Европейската комисия да се намеси, за да разреши въпроса, който според тях нарушава принципите на свободна търговия. \n", "date": "2017.08.08", "title": "Търговски спор се разгоря между Хърватия и Сърбия"}
{"url": "https://www.blitz.bg/svyat/kmet-se-prevrna-v-bezdomnik-za-dva-dni-bez-pari-i-dokumenti-za-da-razbere-kolko-opasen-e-zhivott-na-ulitsata_news534894.html", "text": "В течение на четири месеца американският политик Бен Макадамс пазел от всички своята тайна за необикновените си преживявания. Той го споделил на най-близките си хора, но на журналистите не казал и дума, за да не изглежда всичко, че е рекламна акция.\nОще през март, няколко дни преди да внесе решение относно мястото за строителство на нов център за бездомни, което най-вероятно щяло да доведе до ярост потенциалните му избиратели, Бен Макадамс, член на Демократическата партия от щата Юта, отишъл в най-криминалния район на окръг Солт-Лейк без пари и документи. Облечен само в джинси и суичър, кметът изкарал два дни и три нощи сред бездомниците и наркоманите в района Рио Гранде. \nСпоред думите му, този опит бил \"шокиращ\" поради много причини. На Макадамс му се удало да разбере лично кои са проблемите, изискващи незабавно решение: безкрайната употреба на наркотици, насилието и мелетата в приютите, като цяло това била една доста небезопасна среда. Той разбрал защо много от бездомниците предпочитат да остават на улицата на минусови температури, отколкото да влязат да пренощуват в приют.  \nКметът пазил в тайна преживяването си в течение на четири месеца, но все пак някои издания успели да го разсекретят и Макадамс дал интервю за Desert News. Той признал, че жителите на Солт-Лейк са много гневни от това, че до тях ще бъде построен център за хора без дом. Макадамс чувствал, че на срещите си с жителите е изпуснал някаква важна информация и решил от първо лице да се запознае с проблемите.  \nСлед експеримента, той стигнал до извода, че новият център трябва кардинално да се отличава от приютите, които са строени преди това. Това, според него, трябва да е място, лишено от насилие и наркотици, където бездомниците ще бъдат в благоприятна среда и ще се чувстват в безопасност. Особено той бил шокиран от това, че в такова обкръжение растат деца - Макадамс даже видял млада жена с дете-аутист. Той се заклел да направи по-добър животът на тези деца. Превод и редакция: БЛИЦ \n", "date": "2017.08.08", "title": "Кмет се превърна в бездомник за два дни, без пари и документи, за да разбере колко опасен е животът на улицата"}
{"url": "https://www.blitz.bg/ikonomika/nay-bezopasnata-aets-shche-stroyat-v-belarus_news534895.html", "text": "Президентът на Беларус постави пред руската корпорация „Росатом“ задачата да построи най-безопасната, най-съвременната АЕЦ в Европа. Предвид този факт, бе избран проект за АЕЦ от поколение „3 плюс“. Това заяви в края на юли генералният директор на „Росатом“ Алексей Лихачов по време на среща с президента на Беларус Александър Лукашенко.\nЛихачов отбеляза, че Беларуската АЕЦ, както бе планирано, ще бъде въведена в експлоатация през лятото на 2020 г., пише fakti.bg. Той подчерта, че на 24 юли е посетил площадката на централата и е обсъдил изграждането ѝ със специалистите. \nОт своя страна Лукашенко отбеляза, че отделя много сериозно внимание на строителството на АЕЦ и е детайлно информиран за плановете и хода на изграждането. Той добави, че вземането на решение за строителството на централата не е било лесно, тъй като в страната е имало силни фобии по отношение на АЕЦ след аварията в Чернобил. Въпреки това са успели да убедят населението в необходимостта от изграждане на централата. \n", "date": "2017.08.08", "title": "Най-безопасната АЕЦ ще строят в Беларус"}
