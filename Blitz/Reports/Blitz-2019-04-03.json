{"url": "https://www.blitz.bg/politika/tsvetanov-otteglyaneto-ni-be-doblestna-postpka_news666486.html", "text": "\n Това, което направихме с Цецка Цачева, Ваня Колева и останалите колеги, бе доблестна постъпка. Ако не се бяхме оттеглили – компроматите щяха да зачестят и това можеше да доведе до увреждане на имиджа на партията. Това заяви зам.-председателят на ПП ГЕРБ и председател на Националния предизборен щаб на партията Цветан Цветанов в Божурище, съобщиха от пресцентъра на ГЕРБ. \n„В тази кампания опозицията няма да допусне да има дебат как да защитим по-успешно българския национален интерес в Европа. Ще се търсят начини за дискредитиране както на кандидатите за евродепутати, така и на успешните кметове на ГЕРБ. \nИстината е обаче, че компроматната война по своята същност не може да доведе до нищо градивно“, обясни пред всички присъстващи зам.-председателят на ГЕРБ и даде пример с днешното изявление на Корнелия Нинова във връзка с резолюцията за Истанбулската конвенция, която ще се гласува от ЕП. \n„Тя обаче отново пропусна да спомене факта, че предложението е на двама социалисти от ПЕС, като по този начин отново акцентира върху различията, които има БСП с европейското си семейство. На всички хора е ясно, че това е поредният опит на Нинова да се заиграе със страховете на хората“, коментира Цветанов.\n", "date": "2019.04.03", "title": "Цветанов: Оттеглянето ни бе доблестна постъпка"}
{"url": "https://www.blitz.bg/obshtestvo/obrazovanie/grmna-strashen-skandal-vv-vtu-rektort-zaplashval-studenti-s_news666476.html", "text": "\n Ректорът на Великотърновския университет \"Св. св. Кирил и Методий\" е прибегнал до заплахи спрямо студентите, които не одобряват водената от него политика. Проф. Христо Бонджолов е отправил писмени закани към членове на Студентския съвет, с отстраняване от ВУЗ-а заради неодобрението към неговото ръководство, което те демонстрират, пише Канал 3. \n \n Причината за наказателната акция е, че председателят на съвета Иван Маринов не желае да го свика, за да излъчи студентската избирателна комисия за ректорските избори, става ясно от изложението на преподавателя. Комисията трябва да проведе събрания по факултети и да излъчи представителите на студентите за участие в Общото събрание в срок до 22 април т.г. \n Бонджолов се цели в нов мандат, а по информация от възмутени студенти от ВТУ в писмото до студента Димитър Димитров, с копие от което Канал 3 показа, проф. Бонджолов заплашва, че ще отстрани от учебното заведение младежа. \n Като основание ректорът посочва според чл. 74, ал. 2 от Закона за висшето образование, в която се посочва, че това може да бъде предприето заради системно неизпълнение на задълженията по учебния план и правилниците на университета. \n Само ден по-рано се получи сигнал срещу ректора, в който са изредени безобразията, трупани през четирите години на мандата му. В сигнала професорът е обвиняван и в стремеж да си осигури служебна победа за нов мандат, като използва силови методи. Ето и писмото до студента, който е заплашен с изгонване, ако подкрепя несвикването на Студентския съвет: \n \n", "date": "2019.04.03", "title": "Гръмна страшен скандал във ВТУ! Ректорът заплашвал студенти с..."}
{"url": "https://www.blitz.bg/layfstayl/skorost/osnovni-priznatsi-i-posledstviya-ot-nekachestvenite-goriva-za-dvigatelya_news666281.html", "text": "\n Въпреки усилията на държавните органи за спазването на стандартите за качество на горивата, понякога зареждането на някои бензиностанции прилича на лош късмет, т.е. хем да платим, хем да съсипем колата си.    \nПостоянни проверки установяват, че през бензиностанциите минават десетки и стотици хиляди литри некачествени горива. \n", "date": "2019.04.03", "title": "Основни признаци и последствия от некачествените горива за двигателя"}
{"url": "https://www.blitz.bg/ikonomika/noi-s-vazhni-razyasneniya-zasyagashchi-vseki-bdeshch-pensioner_news666465.html", "text": "\n Националният осигурителен институт (НОИ) ще изчислява новите пенсии по старата и по новата формула, само ако в заявлението си съответният човек е избрал изчисляване по старите правила и е приложил нужните документи за доказване на доходите отпреди 1997-ма година. \n1 322 300 пенсионери ще получат допълнително по 40 лева за Великден \nАко обаче човекът е посочил, че желае изчисляване по новата формула, размерът на пенсията му ще бъде определен директно по новите правила. Тази организация на работа ще бъде заложена в поправките в Кодекса за социално осигуряване, свързани с правото на новите пенсионери да избират по коя методика да се пенсионират до края на 2022-ра година. \nЗаконопроектът беше одобрен на първо четене от социалната комисия в парламента, а допълнителната промяна ще бъде внесена между първото и второто четене в пленарна зала. За улеснение на хората, на сайта на НОИ ще бъдат достъпни калкулатори за изчисляване на пенсията по старите и по новите правила. Управителят на института Ивайло Иванов обясни, че вече се създава нужната организация за прилагане на двата варианта за изчисляване на пенсиите.\n", "date": "2019.04.03", "title": "НОИ с важни разяснения, засягащи всеки бъдещ пенсионер!"}
{"url": "https://www.blitz.bg/analizi-i-komentari/elena-poptdorova-rusiya-narushi-voenniya-balans-v-cherno-more_news666475.html", "text": "\n Военният баланс в Черно море категорично е нарушен с разполагане на ракети в прилежащите райони на Черно море, които са от руска страна. Това каза в предаването „Лице в лице” по bTV Елена Поптодорова, вицепрезидент на Асоциацията на Атлантическия договор. \n  \n„Говорим за Новоросийск, Крим. От наша страна просто няма нищо”, допълни тя. Според нея не бива да фокусираме единствено като американско виждането за необходимостта от възстановяване на военния баланс в Черно море. \n  \n„Едни и същи външни министри стоят и в централата на ЕС, и в централата на НАТО. Не бива да има опити да се внушава някакво раздвоение, противостоене между решенията, които се взимат в едната и в другата централа”, обясни Поптодорова. \n  \nПо думите ѝ премахването на този дисбаланс в Черно море означава разполагането на повече подводници и провеждането на повече учения. \n  \n„НАТО няма намерение да нарушава договора от Монтрьо, така че всичко ще бъде абсолютно законосъобразно. Това ще бъдат ротиращи се мисии в Черно море. По отношение на невралгичната зона Грузия – Украйна това ще бъдат учения, подготовка на техните военноморски сили”, отбеляза тя. \n  \n„За ракети не е ставало дума. Това беше изрично заявено и от генералния секретар на НАТО Йенс Столтенберг. Той каза: „Ние ще повишим боеспособността си, ще повишим присъствието си, но няма да разполагаме ракети. По-скоро ще изградим защитата си срещу евентуална употреба на руски ракети, които могат да ударят Югоизточна Европа. Такива ракети от страна на НАТО няма и няма и да има”, категорична беше Елена Поптодорова. \n  \n„Турция няма интерес да излезе от НАТО и няма да го направи. НАТО няма интерес да изолира Турция”, коментира още вицепрезидентът на Асоциацията на Атлантическия договор. \n  \nТя прогнозира трудни и сложни отношения, но с ясно осъзнаване във взаимния интерес в поддържането им. Според нея турският президент Реджеп Тайип Ердоган ще поддържа опциите си отворени. \n  \n„Ердоган тика всичко до ръба – по отношение на исляма, на сигурността, на връзките с ЕС. Всичко е тикано до края, но не прави фаталната стъпка – и географски, и политически”, отбеляза Поптодорова. \n \n", "date": "2019.04.03", "title": "Елена Поптдорова: Русия наруши военния баланс в Черно море"}
{"url": "https://www.blitz.bg/zdrave/ne-dopuskayte-tezi-neshcha-po-vreme-na-seks-mzhete-se-vludyavat_news666356.html", "text": "\n Стотици проучвания са доказали ползата от секса и за двата пола. Има неща в леглото обаче, които по една или друга причина дразнят партньора.  \nЗамисляли ли сте се какво дразни мъжете в секса? Ново проучване с участието на 2200 представители на силния пол дава отговор на този любопитен въпрос.  \nНаскоро бе направено допитване и бе установено какво дразни жените. Сега резултатите за мъжете са много, много интересни.  \n", "date": "2019.04.03", "title": "Не допускайте тези неща по време на секс, мъжете се влудяват!"}
{"url": "https://www.blitz.bg/obshtestvo/vlakovete-v-zapadnoto-napravlenie-na-tsentralna-gara-sofiya-se-dvizhat-ss-zaksnenie_news666480.html", "text": "\n Влаковете в западното направление на Централна гара София се движат със закъснение. Това съобщиха от пресцентъра на \"БДЖ - Пътнически превози\" ЕООД. \nВъзникнала е повреда в осигурителната техника на инфраструктурата в западната страна на Централна гара София от 16.40 ч. По тази причина влаковете по направленията София - Перник, София - Драгоман и София - Мездра се движат със закъснение. \nЕкипи на Национална компания \"Железопътна инфраструктура\" работят по отстраняването на повредата. Към момента движението на влаковете постепенно се нормализира. \nКлиентите на БДЖ могат да се информират за закъснениято на влаковете от служителите на билетните каси, електронните табла на Централна гара София, LIVE електронното табло на официалната интернет страница на \"Холдинг БДЖ\" ЕАД (www.bdz.bg) и на националния информационен телефон 0700 10 200. \n\"БДЖ - Пътнически превози\" ЕООД поднася извинение на своите клиенти за създаденото неудобство.\n", "date": "2019.04.03", "title": "Влаковете в западното направление на Централна гара София се движат със закъснение"}
{"url": "https://www.blitz.bg/politika/simeonov-drugi-ministri-a-ne-tsvetanov-i-tsacheva-tryabvashe-da-podadat-ostavki_news666478.html", "text": "\n Националният фронт за спасение на България ще се яви самостоятелно на европейските избори през май. Това каза лидерът на партията Валери Симеонов в предаването \"Още от деня\" по БНТ.  \nСимеонов коментира състоянието на управляващата коалиция и заяви, че няма усещането, че е на власт и че управлението работи. \nВъв връзка със свикания в понеделник Консултативен съвет по национална сигурност (КСНС) Валери Симеонов сподели, че според него президентът Румен Радев участва в компрометиращи кампании срещу други партии, а трябва да е над политическите противопоставяния.  \n\"За всяка от тези оставки и управляващи, и опозиция повтарят едно и също \"няма нарушение на закона, но не е морално\". За каква корупция тогава ще свиква Консултативният съвет?\", попита Симеонов.  \nТой каза, че няма да присъства на съвета в понеделник. \nВалери Симеонов смята, че е неясно защо други министри, не Цветанов и Цачева, не са подали оставка и заяви, че член на кабинета е закупил апартамент 140 кв. м. на възлово място за 61 хиляди евро. Симеонов съзря приятелски огън. \nПредседателят на НФСБ сподели, че няма усещане, че управлява. \n\"Дали присъствието във властта задължително е свързано с пряко упражняване на изпълнителна власт, или в случая по-скоро става въпрос за подкрепа на управление, което към момента няма алтернатива\", с този риторичен въпрос Симеонов отговори на въпрос защо все още е част от управляващата коалиция. Той обаче не поема ангажимент, че правителството ще изкара пълния си мандат. \n", "date": "2019.04.03", "title": "Симеонов: Други министри, а не Цветанов и Цачева, трябваше да подадат оставки!"}
{"url": "https://www.blitz.bg/intsidenti/pozhari/izvnredna-situatsiya-vv-varnenskiya-zatvor-8-dushi-sa-v-bolnitsa-snimki_news666481.html", "text": "\n Осем души са в болница след пожар в затворa във Варна. Това съобщава Bulgaria ON AIR.  \n \nИнцидентът е станал вчера следобед. Пострадалите са служители. Всички лишени от свобода са прегледани и са в добро здраве. Не се е наложила евакуация заради инцидента.\n \nНадзирателите и противопожарната охрана са действали своевременно. Лишените от свобода са изведени от опасните зони.  \nПървоначалната версия за възникване на инцидента е късо съединение в електрическата мрежа.  \nКризисната ситуация е овладяна благодарение на бързите и професионални действия на служителите на затвора.  \nОсем от надзирателите са приети във варненската токсикология заради обгазяване. Състоянието им е стабилно.  \nИзвършен е медицински преглед на всички лишени от свобода, които са в добро здраве.  \nАварията по ВиК инсталацията е отстранена напълно. Възстановено е подаването на питейна вода. \n", "date": "2019.04.03", "title": "Извънредна ситуация във варненския затвор! 8 души са в болница! (СНИМКИ)"}
{"url": "https://www.blitz.bg/zdrave/revolyutsionno-otkritie-tyaloto-samo-remontira-stavite-s-tozi-kolagen_news665077.html", "text": "\nНовооткрит триизмерен колаген, който поправя ставите, е на път да се превърне в най-значимия медицински пробив. Благодарение на своя уникален механизъм на въздействие и високата си ефективност още с появяването си той спечели не една и две награди. Доказал многократно качествата си пред световните капацитети, триизмерният колаген идва и у нас, носейки името Collanol (Коланол). \nРеволюционната разработка, за която медицината използва термина интактен колаген, е единственото вещество, което кара тялото самò да отремонтира болезнените стави, стимулирайки го да започне незабавно да произвежда необходимия за целта колаген тип II. Активирайки интензивен процес на „подмладяване“ на ставната тъкан, интактният колаген прави с 40 mg това, което обикновеният колаген може да не успее да постигне и с 10 000 mg/ден. В резултат само 1 капсула Collanol дневно е достатъчна за справяне с болката и видимо подобрение в подвижността. \nЗа да бъде атакуван проблемът от всички страни, във формулата на Collanol е включено и най-силното естествено противовъзпалително средство – куркумин. Благодарение на своята специална мицеларна форма, която е разработка на немския университет Хохенхайм, той достига до 185 пъти по-висока бионаличност в сравнение с обикновения куркумин на прах, постигайки впечатляващо добри резултати. \nПроизведен по патентованата технология DUOCAP™ (капсула в капсула), Collanol покрива най-важните за успешното справяне със ставните проблеми критерии. Той осигурява ефективно комбиниране на биоактивни вещества с различни физиологични спецификации и гарантира тяхното прецизно таргетирано освобождаване директно в местоназначението им. В резултат приемът само на 1 капсула дневно осигурява всичко необходимо за видимо и трайно подобряване състоянието на ставите. Collanol е особено ценен както за хората, чиито стави просто прещракват понякога, така и за онези, чието състояние се е усложнило. Клиничните изследвания потвърждават, че Collanol подобрява състоянието на ставите при остеоартрит, ограничава болката, подобрява разгъването на коляното и спомага за по-продължително физическо натоварване независимо от възрастта. \n \n", "date": "2019.04.03", "title": "Революционно откритие: Тялото само ремонтира ставите с този колаген"}
{"url": "https://www.blitz.bg/intsidenti/svideteli-na-tragediyata-kray-skopie-izumi-ni-tishinata-ne-vidyakhme-obache_news666482.html", "text": "\n Трагедия във въздуха. Семейство българи загина при самолетна катастрофа в планинска местност в Северна Македония. Малкият частен самолет „Чесна” се разби недалеч от Скопие при лошо време. В него пътували пилотът, съпругата му и двете му дъщери. Телата бяха открити близо 18 часа след инцидента. \nЛетателната машина паднала недалеч от македонското село Богомила. Жителите му проследили последните маневри на самолета във въздуха.  \n \n \nИзумила ги тишината на полета. Свидетели казаха, че не са видели експлозия или дим. \nОчевидци на инцидента, които живеят в селцето под върха, разказват и какво е било времето в трагичния ден. \n„Видях го самолетчето. Малко, но много високо летеше. Отиваше към Охрид, натам. Може и да е сбъркал пътя и да е отишъл към „Солунска глава”. Времето беше лошо. Имаше вятър вчера”, каза жена, видяла прелитащата „Чесна”. \nПо материали на Нова телевизия и bTV\n", "date": "2019.04.03", "title": "Свидетели на трагедията край Скопие: Изуми ни тишината! Не видяхме обаче..."}
{"url": "https://www.blitz.bg/intsidenti/stikhii/slabo-zemetresenie-na-27-km-ot-sofiya_news666485.html", "text": "\n Слаб трус е регистриран близо до София от Европейско-средиземноморския сеизмологичен център. Силата му е била 2,8 по Рихтер. \n  \nЗеметресението е станало в 17.49 ч. Епоцентърът му е бил на 27 км северно от София и на 8 км от Своге. Дълбочината му е била 2 км. \n  \nНяма данни за щети и пострадали. \n \n", "date": "2019.04.03", "title": "Слабо земетресение на 27 км от София"}
{"url": "https://www.blitz.bg/layfstayl/ptuvane/super-bonus-primamva-vsichki-blgari-da-izberat-rodnoto-chernomorie-tozi-sezon_news666267.html", "text": "\n Министерството на туризма започва нова инициатива - \"Неочаквана ваканция\". Тя предвижда всички български туристи, заплатили две нощувки през април и май да получат неочакван бонус. \n Към момента в инициативата са се включили три хотела на Слънчев бряг и един в Поморие, съобщи Министерството на туризма. \n Целта на съвместната инициатива е да се насърчи вътрешния туризъм и българите да преоткрият възможностите за почивка в родината си. \n", "date": "2019.04.03", "title": "Супер бонус примамва всички българи да изберат родното Черноморие този сезон!"}
{"url": "https://www.blitz.bg/intsidenti/katastrofi/shok-v-bansko-mertsedes-stvori-golyama-divotiya-snimka_news666483.html", "text": "\n Лек автомобил „Мерцедес“ със софийска регистрация се вряза във витрина на магазин на улица „Отец Паисий“ в Банско. Леко пострадал е водачът на автомобила, който е закаран за преглед в МБАЛ- Разлог. \nКатастрофата е станала около 17:00 часа. Магазинът, в който се е врязала колата е на семейство Скабрини.  Щетите по него и катастрофиралия автомобил са значителни. \n \nПричините за ПТП-то  все още се изясняват от органите на реда. По първоначална информация несъобразена скорост най-вероятно е причината за катастрофата. \nДо отстраняване на катастрофиралия автомобил от пътното платно част от улица „Отец Паисий“ е останала затворена за движение. То е възстановено около 19:00 часа.\n \n", "date": "2019.04.03", "title": "Шок в Банско! Мерцедес сътвори голяма дивотия (СНИМКА)"}
{"url": "https://www.blitz.bg/zdrave/edna-treta-ot-khorata-s-kolorektalen-rak-imat-tazi-bakteriya-v-ustatata-si_news666363.html", "text": "\n Тестове показват, че около една трета от хората, които развиват колоректален рак, също така имат бактерия, която може да се открие в устата им. \nКолоректалният рак има тенденция да бъде по-агресивен, но до скоро не беше ясно защо. Документът, който вече е включен в списанието “ЕМБО доклади”, разкрива как микроорганизмът насърчава растежа на раковите клетки, но не и на останалите клетки. \nРезултатите помагат за изясняване защо някои колоректални ракови заболявания се развиват много по-бързо от други, казват изследователи от Колумбийския университет в Ню Йорк. \nТова може да доведе до нови лечения на колоректални и други ракови заболявания. \n \n", "date": "2019.04.03", "title": "Една трета от хората с колоректален рак имат тази бактерия в устатата си"}
{"url": "https://www.blitz.bg/stsena/krisko-i-100-kila-zarovikha-tomakhavkite_news666463.html", "text": "\n За първи път, със заявката да се превърне в ежегодно мероприятие, във Велинград ще се проведе Arte Music Festival” 2019. А на една сцена от много време насам на една сцена ще се качат вечно враждуващите рапъри Криско и 100 кила.  \nОчакват ни зрелищни танцови битки! Поканени са 16 от най-добрите танцьори в страната, всеки от които се е изявявал успешно и на международно ниво! Както вече стана ясно, на 27 април (от 14:00 до 23:00 часа) ще станем свидетели на първия по рода си „Arte Music Festival”, който даде заявка да се превърне в ежегодно събитие. В него участие ще вземат едни от най-големите звезди в родния музикален шоубизнес - Криско, Тита, Дара, 100 Кила, Ъпсурт, Павел и Венци Венц, БНР, РДМК, DJ Дончо, Папи Ханс и много други. \n", "date": "2019.04.03", "title": "Криско и 100 кила заровиха томахавките"}
{"url": "https://www.blitz.bg/kriminalni/nakazanie/prvo-v-blits-izvnredna-novina-za-znakoviya-grabezh-ot-blizo-2-miliona-ot-poshchata-v-khaskovo_news666369.html", "text": "\n Приключи разследването по делото за знаковия грабеж на крупната сума от 1 833 000 лв. от Пощата в Хасково. Деянието бе извършено вечерта на 7-ми срещу 8 юни 2016г, когато група маскирани мъже проникват в сградата на Областна пощенска станция, обезвреждайки охранителната техника и привеждайки в безпомощно състояние охранителя. Извършителите в рамките на минути, проникват в трезора на Пощата и чрез използване на  металорежещи машини отварят три масивни метални каси, като от там отнемат крупната сума пари и след това се оттеглят с предварително подготвени автомобили и маршрути, съобщиха от МВР. \n В резултат на усилията на разследващия екип сформиран от служители на ОД на МВР Хасково, служители на ГДНП–МВР София и под ръководството на Окръжна прокуратура -Хасково, посредством извършените множество оперативно-издирвателни мероприятия на територията на цялата страна  са установени извършителите на деянието. Според разследващите се касае за криминално проявени мъже с технически  познания. В резултат на водените ОИМ и ПСД част от извършителите са задържани в момент на извършване на друго криминално престъпление. При извършените множество процесуални действия на територията на страната са  намерени  улики и веществени доказателства, уличаващи същите и документиращи престъпната им дейност в извършеното престъпление. \n В хода на разследването са  разпитани над 100 свидетели, назначени и изготвени са  близо 40 експертизи, разпознавания и психологически изследвания. \n На съпричастните към деянието трима мъже на възраст –45г и двама на по 41 години са  повдигнати няколко обвинения по текстове от НК, касаещи престъпления, за които се предвижда лишаване от свобода от пет до петнадесет години. \n Делото е изпратено на Окръжна прокуратура - Хасково с мнение за предаване на съд на обвиняемите лица. \n", "date": "2019.04.03", "title": "Първо в БЛИЦ! Извънредна новина за знаковия грабеж от близо 2 милиона от Пощата в Хасково"}
{"url": "https://www.blitz.bg/svyat/deutsche-welle-edna-malka-amerika-v-germaniya-szdadena-da-vodi-voyni_news666303.html", "text": "\nОт години има улики, че от военната си база в германския Рамщайн американската армия извършва съмнителни операции по света. Съдът в Мюнстер сега призова Германия да следи по-отблизо какво точно се върши там.  \nВоенновъздушната база Рамщайн не е обикновено военно летище. Базата е разположена на площ от 1400 хектара и е главна квартира на американските ВВС за Европа и Африка. Тук е разположена и наземна станция за сателитни и радио-релейни връзки, които осигуряват оспорваните в международното право операции с дрони, водени от американците в Африка, Близкия изток и други части на света. \nВоенновъздушната база Рамщайн в югозападната част на Германия е най-голямата американска военна база извън САЩ. В и около нея живеят 50 000 американци, от които 8000 са военнослужещи. Базата е нещо като малък град, една малка Америка, създадена за воденето на войни. \nВоенновъздушната база обаче не е екстериториална област, в която американците да могат да правят каквото си искат. Всичко, което се случва тук, е подчинено на германското законодателство. По принцип. Въпреки това в миналото германските власти често си затваряха очите, когато ставаше дума за определени действия на американците в Рамщайн. \nТова становище застъпиха наскоро и съдиите от Върховния административен съд в Мюнстер. Те подложиха на критика бездействието на германското правителство по отношение на американските войни с дрони и отправиха предупреждение към Берлин за нуждата от по-строг контрол. Жалбата срещу американските военни действия с дрони беше внесена в съда от трима йеменски граждани, които са загубили свои близки в родината си след нападения с американски дрони. \nВ съдебното решение от Мюнстер се казва следното: \"Чрез съответни мерки, Федералната република е длъжна да се увери, че САЩ спазват международното право в атаките си с дрони в Йемен\". Доказано е, че по време на тези атаки, които се направляват дистанционно, са били убити не само предполагаеми терористи, но и невинни граждани. \nОще преди близо четири години американецът Брендън Брайънт подаде сигнал пред разследващата комисия на Бундестага, че базата в Рамщайн играе основна роля в американските войни с дрони. Бившият навигатор на безпилотни самолети е проследявал направляваните от него полети на монитор в САЩ. Той обаче твърди, че всички данни, необходими за въпросните полети, са преминавали през релейната станция на базата Рамщайн в Германия. \nВсе повече германски политици виждат в съдебното решение от Мюнстер потвърждение за своите опасения. Експертът по въпросите на отбраната от фракцията на Зелените Тобиас Линднер заяви за ДВ следното: \"Германското правителство трябва да предприеме всички необходими мерки, за да принуди САЩ да ползват своите военни бази в Германия в пълно съответствие с действащите германски закони\". \nГоворителят на ГСДП по въпросите на отбранителната политика Фриц Фелгентрой очаква \"германска страна да проявява по-високо самочувствие в споровете със световната сила САЩ\". Колегите му от ХДС/ХСС гледат малко по-различно на нещата. Анита Шефер например, в чийто избирателен район се намира базата Рамщайн, отхвърля обвинението, че Германия също носи отговорност за американските атаки с дрони. \"Няма как да се твърди, че Германия участва в тези операции, само защото данните, които са необходими за тях, преминават през германска територия\", казва тя. Досега федералното правителство не е коментирало решението на съда в Мюнстер. Решение за обжалване засега не е взимано. \nВинаги, когато американците прехвърлят войски, техника и оръжия към някоя точка в света, те използват военната база в Югозападна Германия. А когато американски войници бъдат ранени по време на чуждестранна мисия, те първо се транспортират до базата в Рамщайн, откъдето се изпращат в американската военна болница в съседния град Ландщул. \nТова е най-големият американски военен лазарет извън САЩ. С други думи - базата Рамщайн е просто незаменима за американците. Това се отнася и до операции, които американците извършват с или от името на своите европейски партньори. Същото обаче се отнася и до войните, които САЩ водят самостоятелно – често пъти със съмнителни методи. \nПреди две години германски и източноевропейски медии информираха за американски оръжейни доставки за сирийските бунтовници. Твърди се, че и тези доставки са били извършени през базата в Рамщайн. А това би представлявало нарушение на германския закон за контрол над оръжията. Поради липса на доказателства обаче, не се стигна до разследване. Прокуратурата в Кайзерслаутерн съобщи през февруари 2018 година, че \"журналистическите заключения не изглеждат неправдоподобни, но че липсват конкретни доказателства за подобни оръжейни доставки\". \nИ други предварителни разследвания за съмнителни действия в базата Рамщайн бяха прекратени на бърза ръка. През февруари 2003 година ЦРУ отвлече един имам от Милано и през базата в Рамщайн, го прехвърли до таен египетски затвор за изтезания. Прокуратурата в Цвайбрюкен прекрати разследването си по случая през 2008 година, защото уж не можела да се установи самоличността на похитителите. Година по-рано обаче в Италия бяха осъдени задочно 23 агенти на ЦРУ по повод същия случай. Излиза, че италианците са знаели имената им. Правителството в Рим тогава очевидно пое риска да развали добрите си отношения със САЩ, а Берлин се побоя да го стори. \nОткакто стана известна историята с дроните, съюзът за мир \"Stopp Air Base Ramstein\" получава все повече подкрепа. Междувременно 17 000 души са подписали петицията за прекратяване на операциите с дрони. А през юни ще се протестира цяла седмица срещу базата Рамщайн. И то за трети пореден път. Решението на съда в Мюнстер даде нов тласък на движението за мир.\n", "date": "2019.04.03", "title": "Deutsche Welle: Една \"малка Америка\" в Германия, създадена да води войни"}
{"url": "https://www.blitz.bg/daydzhest/sheft-na-antikoruptsiya-stana-neudoben-na-zadkulisieto_news666473.html", "text": "\n От цяла седмица насам шефът на Комисията за противодействие на корупцията и за отнемане на незаконно придобитото имущество Пламен Георгиев е подложен на безпрецедентна по своя характер компроматна кампания, реализирана от медиите от кръга „Капитал“ и от тези, списвани с помощта на подсъдимите олигарси Огнян Донев и Цветан Василев, пише в.  . \nСлед като „Апартаментгейт“, активиран от НПО-то „Антикорупционен фонд“ и от приближени „журналисти“ на другия подсъдим олигарх Иво Прокопиев разбуни духовете в държавата, а оставки подадоха Цветан Цветанов, Цецка Цачева и двама зам.-министри от правителството, сега на мушката на задкулисието е заложен Пламен Георгиев. Инсинуацията \nСпоред диригентите на този скандал, директорът на КПКОНПИ също закупил жилище на цена под пазарната, като акцентът се поставя върху тераса от 186 квадратни метра, която уж не била декларирана в декларацията му за имотно състояние, а впоследствие същата тераса била ипотекирана пред банка. Този лайтмотив беше налаган от сутрин до вечер в „Капитал“, „Дневник“, „Медиапул“, „Клуб Зет“, „Сега“, „Бивол“, „Фрог нюз“ и в още няколко хибридни сайта, заедно с отдавна загубила чувството си за обективност телевизия бТВ, контролирана почти изцяло от Прокопиев (както стана ясно от стенограмите „Арго“). \nНещо повече – упорито се твърдеше, че Георгиев нещо бил „скрил“, не бил „декларирал“, бил „излъгал“ и прочие, заради което, разбира се, трябвало да си подаде оставка и да бъде разследван. \nИстината обаче се оказа много по-различна, а изфабрикуваният компромат неминуемо се обръща против авторите му, защото фактите няма как да останат скрити. Фактите \nДействително, през 2017 г. Пламен Георгиев и съпругата му придобиват апартамент на стойност 293 274 лева, като от тях 189 500 лева са от банков кредит от „Първа инвестиционна банка“, а останалите са от продажба на наследствен апартамент в „Люлин“. Квадратурата на терасата, видно от станалия публичен нотариален акт на семейство Георгиеви, е точно 47.99 квадратни метра. \nВ разпространено от самия Пламен Георгиев изявление по повод разразилия се скандал ясно е посочено, че въпросната тераса не е част от жилището, а представлява тераса-покрив, която е обща част на сградата по смисъла на чл. 38 от Закона за собствеността, поради което не е обект на индивидуални собственически права и не подлежи на деклариране от страна на етажните собственици. \nБанката, отпуснала на Георгиев кредита от 189 500 лева, също заяви, че в предмета на оценката не са били включени и съответно не са били предмет на оценяване описаните в нотариалния акт (с който Георгиев е кандидатствал за кредита) 186,57 кв.м. ид. части от тераса –плосък покрив на сградата, именно заради това, че същите представляват общи части от сградата и не могат да бъдат предмет на оценка и на сделки с вещнопрехвърлителен ефект. Пазарната оценка, извършена от лицензирания оценител на банката също е включвала единствено апартамента, заедно с тераса с площот 47.99 кв. м. и по никакъв начин не е включвала, нито пък са били взети предвид от ПИБ, въпросните 186,57 кв. м. тераса. \nПрофесорът по административно право Иван Тодоров пък коментира пред Нова телевизия, че в този случай, специално за терасата, Законът за собствеността е разрешил еднозначно въпроса, като изрично е казал, че покривът е обща част на сградата. \nПроф. Тодоров цитира и тълкувателно решение от 1983 г., в което е посочено, че общите части, включително покривът, не могат да бъдат обект на сделки, нито да се придобиват по давност. \nТоест става безспорно, че т.нар. „скандал“ с терасата на Георгиев не само е измислен, но явно цели умишлена дискредитация на председателя на Антикорупционния държавен орган с фалшив компромат. Интересът \nКой обаче има интерес да „удря“ по шефа на КПКОНПИ? Пламен Георгиев почти го назова поименно – този, който има „198 милиона причини“ за това. Със запорирано имущество за точно 198 милиона лева от КПКОНПИ е не друг, а подсъдимият Иво Прокопиев – незаконно забогатял с протекцията на Иван Костов олигарх. Който от 20 години не е спирал да издевателства – както в бизнеса, така и в политиката и в медиите. \nПрокопиев назначава и освобождава министри, създава и закрива НПО-та на хранилката на чужди фондации, контролира информационния поток в страната, създава „подходящи“ теми, с които да атакува неудобните му държавни институции. От няколко години на мушката му са прокуратурата и антикорупционния орган, защото те са единствените в държавата, които се опитват да му потърсят отговорност за незаконното му забогатяване. Нещо повече, Прокопиев си създаде собствено НПО с гръмкото име „Антикорупционен фонд“, в което работят негови бивши служители, и за което сигурно смята, че трябва да изземе функциите на държавния орган със сходно име. \nРазбира се, в тази война Прокопиев изобщо не е сам. Освен армията му от платени „журналисти“ и говорители, в отбора му са още Огнян Донев, също издател на медия и също подсъдим за данъчни престъпления олигарх, както и Цветан Василев – и той виден медиен „спонсор“, отговорен за най-голямата финансова измама в историята ни – пирамидата КТБ. \nА да атакува държавни органи, които го разследват и които той не контролира, въобще не е прецедент за Прокопиев. Да си припомним медийната война, която „Капитал“ водеше години наред срещу Стоян Мавродиев – тогава председател на КФН. Финансовата комисия разследваше дейността и сделките на фирми на Прокопиев и му издаде десетки административни актове, с което си навлече гнева на медийния олигарх. Сега наред е Пламен Георгиев. Резултатът \nКраят на всяка фалшива новина е предизвестен – тя потъва в небитието, защото истината трудно може да бъде прикрита. Тази история трябва да послужи за ясен пътеводител на последващите действия на антикорупционната държавна институция – борба с всички законови средства против хората, съсипали икономиката ни за изминалите 30 години, незаконно забогатели на гърба на всички български граждани и най-лошото, опитващи се да манипулират общественото мнение в защита на собствената си индулгенция.\n", "date": "2019.04.03", "title": "Шефът на \"Антикорупция\" стана неудобен на задкулисието"}
{"url": "https://www.blitz.bg/lyubopitno/nauka-i-tekhnologii/land-rover-na-voyna-s-malariyata-v-afrika_news666452.html", "text": "\n Изследователи от Oxford University се съюзяват с Land Rover и учени  от Африка,  за да осъществят уникално по рода си проучване в борбата с маларията. Експедицията ще бъде ръководена от д-р Джордж Бъсби. Той и неговият екип ще прекосят повече от 6 300 км през Танзания, Замбия, Намибия и Кения с помощта на Discovery и специална лаборатория, вградена вътре в автомобила. \n “С помощта на Land Rover Discovery ще имаме възможност не само да достигнем локации, до които не сме можели да се придвижим досега, но и да транспортираме така ценната за нас екипировка. Ще се опитаме да разберем как технологиите ще помогнат на местните, да се избавят от паразитите на маларията и как да избегнат комарите, които я пренасят“, споделя Д-р Джордж Бъсби.\n \nСпециалното Discovery е оборудвано с мобилна генетична лаборатория, с чиято помощ ще се набави полезна информация относно паразита на маларията и поколенията комари, които го пренасят, включително устойчивост към лекарства и инсектициди. Учените ще се възползват максимално от големината на багажника на автомобила (1200 литра). В него вече са интегрирани фризер за безопасно съхранение на проби от проучването, система за настройка на пространството в товарното отделение и иновативна батерия за експедиции.\n \nНе е изненада, че д-р Джорд Бъсби и неговият екип са се доверили на Discovery. Още от самото си създаване през 1948 г. до наши дни брандът Land Rover е най-доверения партьор на Червения кръст и редица хуманитарни организации по света, борещи се за човешкия живот. Изборът не е случаен, защото през годините моделите Defender, Discovery, Discovery Sport, Evoque, Velar, Range Rover Sport и Range Rover са се доказали като най-надеждните SUV автомобили на планетата. Всеки един от тях с лекота може да отведе специалисти от различни области дори и до най-достъпните точки на света.\n \nОт Land Rover с гордост изтъкват обществения си принос и подкрепа към д-р Джорд Бъсби. Маларията е глобален проблем, който има въздействие на милиони хора по света. „Ние сме вдъхновени да дадем възможност на талантливи учени да използват технологиите ни, за да направят така чаканите промени към по-добро“, споделят в официално обръщение инженерите на Land Rover. \n \n \n \n \n", "date": "2019.04.03", "title": "Land Rover на война с маларията в Африка"}
{"url": "https://www.blitz.bg/obshtestvo/regioni/cherna-vest-pokrusi-blagoevgrad-vnezapno-izdkhna_news666456.html", "text": "\n Анестезиологът д-р Николина Жейнова издъхна в реанимация на благоевградската болница. Черната вест покруси вчера медиците в Благоевград, съобщава \"Струма\". \nД-р Жейнова е уважаван специалист с дългогодишенстаж, тя пристигна в МБАЛ-Благоевград преди 8 години от болницата в Оряхово,където е била завеждащ отделение, работила е и в Плевен. \nД-р Жейнова издъхна внезапно на 81-годишна възраст. До последно тя бе на работното си място и оказваше анестезиологична помощ на пациентите, съобщиха от МБАЛ-Благоевград. \nЗавчера й прилошало в нейното жилище и по спешност е транспортирана с линейка до болницата, след няколко часа въпреки бързата намеса на колегите й издъхнала. \nЛекарите ще я запомнят, като изключителен професионалист.\n", "date": "2019.04.03", "title": "Черна вест покруси Благоевград: Внезапно издъхна..."}
{"url": "https://www.blitz.bg/obshtestvo/bachkovskiyat-manastir-s-nov-igumen_news666459.html", "text": "\n Светият синод единодушно реши на своето редовното си заседание да освободи от длъжността игумен на Бачковската ставропигиална Света обител \"Успение Богородично\" архимандрит Самуил. Това съобщават от Българската патриаршия. \n  \nНа негово място за игумен на Бачковската обител Светият синод назначи Негово преосвещенство Величкия епископ Сионий. \n  \nТой е роден е със светско име Стефан Стефанов Радев на 18 ноември 1969 г. в София. Завършва 19 ЕСПУ „Елин Пелин“. След военната си служба постъпва в Софийската духовна семинария в паралелния курс при гара Черепиш, която завършва през 1990 г. През 1994 г. завършва Богословския факултет към Софийския университет „Свети Климент Охридски“. През 1995-1996 г. специализира в Ерланген, Германия. Постриган е за монах на 5 юни 1991 г. в Клисурския манастир „Св. св. Кирил и Методий“ от митрополит Дометиан Видински. \n  \nНа 22 и 23 юни става първо йеродякон след това йеромонах. От 1992 до 1995 г. е игумен на Клисурския манастир. От началото на 1996 г. е ефимерий и учител по литургика в Софийската духовна семинария, а от 15 юли 1996 г. е назначен за ректор на семинарията. На 29 юни 1998 г. е възведен в архимандритско достойнство от патриарх Максим Български в Долнолозенския манастир „Св. св. Петър и Павел“. \n  \nНа 24 март 2007 г. е ръкоположен за епископ с титлата велички в патриаршеската катедрала „Свети Александър Невски“. От юли 2009 г. е викарий на видинския митрополит, а от 2011 г. поема и игуменството на Лопушанския манастир „Св. Йоан Предтеча“, където пребивава постоянно. От 1 май 2014 г. по решение на Светия синод на Българската православна църква е назначен за игумен на Троянския манастир. \n \n", "date": "2019.04.03", "title": "Бачковският манастир с нов игумен"}
{"url": "https://www.blitz.bg/layfstayl/geri-doncheva-progovori-za-vrzkata-si-s-mitko-dinev_news666469.html", "text": "\n Няколко дни в медийното пространство обикаля скандалната новина, че от година насам Гери Дончева си ляга с милионерския наследник Димитър Динев. Според запознати, двойката се разбрала да крият сексуалните си отношения, тъй като Митко не искал отново да бъде в в медийното пространство след скандалната раздяла с фолкпевицата Емануела, пише  \nЗа близките си отношения Гери и Митко намекнаха с появата си на светски награди през януари. Още тогава се заговори, че са интимни, но побързаха да го отрекат и заявиха, че са само приятели. Няколко месеца по-късно отново са на топа на светските хроники с тайната си афера. До този момент двамата запазиха мълчание по темата, но преди няколко минути Гери реши да проговори и да внесе яснота по случая.  \n ", "date": "2019.04.03", "title": "Гери Дончева проговори за връзката си с Митко Динев"}
{"url": "https://www.blitz.bg/layfstayl/gadzheto-na-poboynika-yavor-bakharov-mu-bi-shuta_news666472.html", "text": "\n След няколко бурни раздели, арести и една последвала присъда, актьорите Явор Бахаров и Рая Пеева скъсаха окончателно, научи „Галерия“. \n  \nМакар съвсем наскоро Рая да излезе с официално изявление, че с половинката й се обичат и още са заедно, само седмица по-късно звездата от „Скъпи наследници“ е приключила връзката. И според нейни близки - този път окончателно. \n  \n", "date": "2019.04.03", "title": "Гаджето на побойника Явор Бахаров му би шута"}
{"url": "https://www.blitz.bg/layfstayl/golyama-promyana-v-kvartala-na-chervenite-feneri-v-amsterdam-zabranyava-se_news666306.html", "text": "\n Властите в Амстердам въвеждат ново ограничение в един от най-посещаваните райони – Квартала на червените фенери. Той е е едно от емблематичните места в холандската столица. \nОскъдно облечени жрици на любовта, търсещи клиенти сред червения неонов отблясък, са се превърнали в един от образите на модерен Амстердам.  \nПрез деня мястото е изпълнено с туристи, които искат да разгледат този емблематичен район на Амстердам. Сред мръсотията може да попаднете на някои интересни кафенета, барове, ресторанти и красиви къщи, разположени край каналите на града. \nГрадският съвет на Амстердам се опитва да направи тази област по-атрактивна чрез намаляване на броя на жриците на любовта, които може да се видят по прозорците на сградите, както и чрез предлагане на мерки за насърчаване на предприемачите извън секс индустрията да отворят свои магазини тук.  \n", "date": "2019.04.03", "title": "Голяма промяна в Квартала на червените фенери в Амстердам! Забранява се..."}
{"url": "https://www.blitz.bg/layfstayl/vizhte-s-kogo-se-gushka-andrea-sled-skandala-s-kubrat-snimka_news666374.html", "text": "\n Скандалът с целувката на Кубрат Пулев и калифорнийската репортерка Джени Суши е най-горещата тема в последните дни. А най-засегната от случката се оказа половинката на боксьора - фолкпевицата Андреа. Тя е засрамена и дълбоко огорчена от постъпката на любимия си, пише  \nРусата сексбомба вдигнала грандиозен скандал на любимия си, след като кацнал на родна земя. \"Шокирана съм. Дори се карахме за това. Той има страхотно чувство за хумор и си е направил шега. Предполагам някой след това я е посъветвал да се възползва от ситуацията. Това означава, че Кубрат е жертвата. Тя му отговори на целувката, цял свят видя, че се усмихва, че беше просто приятна изненада. Много съм тъжна. Не съм мислила, че съществуват толкова зли хора\", сподели Андреа за английското издание \"Сън\" след като няколко дни пазеше пълно мълчание.  \n", "date": "2019.04.03", "title": "Вижте с кого се гушка Андреа след скандала с Кубрат (СНИМКА)"}
{"url": "https://www.blitz.bg/layfstayl/izumitelni-sutieni-chieto-prednaznachenie-shche-vi-ostavi-bezmlvni_news666312.html", "text": "\n Сутиените са неизменна част от гардероба на почти всяка жена. Знаете, че има различни видове според това какво цели дамата. Като започнем от спортни сутиени, създадени за тренировки, преминем през сутиени за спане и стигнем до невероятните дантелени такива, целящи да съблазнят всеки мъж. \n Ровейки се в мрежата обаче, ние се натъкнахме на доста интересни и нестандартни модели сутиени, които ни накараха да се усмихнем. Решихме да ги споделим и с вас, тъй като със сигурност по-голямата част от хората не са наясно за съществуването им. \n  \n", "date": "2019.04.03", "title": "Изумителни сутиени, чието предназначение ще ви остави безмълвни"}
{"url": "https://www.blitz.bg/layfstayl/ptuvane/pteshestvenitsite-izbrakha-avioliniya-1-v-evropa_news666304.html", "text": "\n Най-голямата платформа за пътешественици TripAdvisor наскоро обяви коя е най-добрата дестинация на света според избора на потребителите си. Те посочиха като най-добро място за пътуване британската столица Лондон. \nПобедителят в класациите на сайта, който препоръчва пътувания и ресторанти на хората от цял свят, се определя с алгоритъм, който анализира милиони ревюта и оценка на хотели, ресторанти и атракциони. \n", "date": "2019.04.03", "title": "Пътешествениците избраха авиолиния №1 в Европа"}
{"url": "https://www.blitz.bg/layfstayl/khristo-mutafchiev-prizna-kak-e-shchyal-da-se-ochisti_news666382.html", "text": "\n Актьорът Христо Мутафчиев е убеден, че креативността е присъща за лудите хора. \"Нормалните хора не ги намирам особено креативни. Всеки луд би могъл да бъде креативен, въпросът е в каква посока. Някой луд би искал да унищожи света, а ние, хората на театъра, сме луди да създаваме нови светове\", сподели той тази сутрин в предаването \"На кафе\" .  \nЖивей си живота и да не ти пука - ето това би бил съветът, който Мутафчиев би дал на едно новородено дете. Самият той живее за днешния ден и умее да се радва на малките неща. Лошите пък приема смирено и без излишни драми. Точно така се случи и с новината за смъртта на баща му преди няколко дни. Христо не дава на мъката да го завладее и не спира да работи и дава интервюта в този толкова тежък момент за семейството му.  \n", "date": "2019.04.03", "title": "Христо Мутафчиев призна как е щял да се очисти"}
{"url": "https://www.blitz.bg/layfstayl/za-damite/pette-pricheski-koito-ni-sstaryavat-s-minimum-10-godini_news666314.html", "text": "\n Косата е важна част от красотата и имиджа на всяка жена. Факт е обаче, че както гримът, така и прическата може да добави няколко допълнителни години на притежателката й и да я накара да изглежда по-възрастна. \nEдва ли подозирате, че има 5 много популярни стила, които могат драстично да ви състарят. \n", "date": "2019.04.03", "title": "Петте прически, които ни състаряват с минимум 10 години"}
{"url": "https://www.blitz.bg/layfstayl/bremennata-aleks-raeva-se-sgodi-ikonomichno-na-maldivite_news666416.html", "text": "\n Бременната Алекс Раева се е венчала за приятеля си по време на последната им почивка на Малдивите, пише „Галерия“. Двамата бяха заедно с приятели на екзотичните острови в края на януари, а само седмици преди това певицата научила, че чака бебе. \nАлекс и половинката й не знаели, че е бременна, когато резервирали самолетните билети. Самата Раева била безкрайно изненадана, когато лекарят й съобщил щастливата новина. След като се уверила, че няма риск за бебето, певицата и гаджето й решили все пак да заминат на екзотичната си почивка. \n", "date": "2019.04.03", "title": "Бременната Алекс Раева се сгоди икономично на Малдивите"}
{"url": "https://www.blitz.bg/layfstayl/ptuvane/7-fakta-za-kitaytsite-koito-shche-vi-shokirat-i-vdkhnovyat_news666395.html", "text": "\n Въпреки бурното икономическо развитие на Китай и активните, най-вече търговски отношения с другите страни, все още сравнително малко се знае в западния свят за живота и нравите на китайците. Това е така, защото някогашната Поднебесна империя е била изолирана от останалия свят по свой избор векове наред. Макар и в последните столетия това рязко да се е променило, ефектът все още се усеща в днешната Китайска народна република.  \nПътешествениците откриват най-различни и дори шокиращи факти за живота на най-многобройния народ на планетата. Руска пътешественичка и блогърка, която от няколко години живее в Китай, сподели своите любопитни открития.  \n\"Допреди заселването ми в Китай знаех съвсем малко за страната, за културата и вижданията на китайците, но вече разбирам все повече и повече неща и нямам търпение да ги споделя с вас\", пише тя.  \n", "date": "2019.04.03", "title": "7 факта за китайците, които ще ви шокират и вдъхновят"}
{"url": "https://www.blitz.bg/kriminalni/nakazanie/mnogo-loshi-novini-za-pedofila-sava-iznasilval-dovedenata-si-dshcherya_news666299.html", "text": "\n 11 години зад решетките ще остане бургаският педофил Сава Дойчев, който през 2016 година над два месеца бе изнасилвал доведената си 13-годишна дъщеря, реши Върховният касационен съд (ВКС). Присъдата е окончателна и не подлежи на обжалване, пише \"Флагман\".  \n На първа инстанция Сава бе осъден на 16 години от Бургаския окръжен съд (БОС), но впоследствие наказанието му бе намалено на 11 години и днес потвърдено от ВКС. \n Сава Дойчев ще влезе зад решетките при първоначално \"строг режим\" - в крилото на най-закоравелите престъпници. Общоизвестен факт е, че там много-много не обичат педофилите и се стараят да направят незабравим престоя им зад решетките. \n 37-годишният Сава Дойчев до този момент бе в затвора, но в сектор, където където са лицата с по-леки наказания, съвсем скоро обаче ще бъде приведен да изтърпи наказанието си при доживотниците, убийците и свирепите престъпници. \n Флагман.бг подробно отрази процеса в Бургаския окръжен съд (БОС) преди две години. Имаше доказаталества за това, че Сава е изнудвал емоционално крехкото момиченце, за да спи с нея (ВИЖ НАШАТА ТЕМА В РАЗВИТИЕ). Той я заплашвал, че ако каже нещо, ще изостави майка й. Детето бе развило стокхолмски синдром към насилника си и настоя той да не бъде наказван, когато се яви на разпит пред съда. \n Майка й Теодора пък твърдеше, че Сава с когото живеела от седем години бил натопен от биологичния баща на детето, който бе подал сигнал в полицията за гаврите. Тази версия бе напълно опровергана още в разследването, когато полицаите откриха използвани презервативи в стаята на момиченцето със семенната течност на пастрока й. \n", "date": "2019.04.03", "title": "Много лоши новини за педофила Сава, изнасилвал доведената си дъщеря"}
{"url": "https://www.blitz.bg/obshtestvo/regioni/skandalen-sluchay-ot-plovdivskiya-pandiz-zatvornik-se-naglta-s-pironi-prikovakha-go-s-prangi-za-legloto-a-toy_news666300.html", "text": "\n Лишен от свобода мъж даде на съд началника на затвора в Пловдив заради тормоз. В началото на месец март, той е бил окован с пранги за легло в стационара зад решетките и така той се е почувствал унизен и с нарушени права, предава  \n Затворникът излежава 3-годишна присъда, като първоначалният му режим бил строг. Той постъпил в пределите на мястото за лишаване от свобода през 2016 година. 12 месеца по-късно, поради добро поведение е бил преместен в ТПО-то и започнал работа в овцеферма. Не след дълго обаче решил да избяга. Мераците му за свобода били пресечени и мъжът отново бил вкаран на топло. \n Оттогава той започнал да подава жалби, че не иска да лежи с другите затворници в килията. Недоволството му било съпроводено от самонаранявания, гладни стачки и скандали. С него е работел психологът към затвора, който установил, че лицето е емоционално нестабилно, склонно към импулсивни реакции, особено когато не се удовлетвори желанието му. Стигнало се там, че в края на месец февруари тази година, затворникът глътнал 10 пирона. \n Той бил пратен в медицински център. След две седмици престой, мъжът бил изписан, но драмите с поведението му продължили. Той не искал да напусне лечебницата и заплашил, че отново ще погълне различни опасни предмети. Това наложило неговото привеждане в изолатора на стационара към затвора, а за да не се нарани е бил окован за ръцете и краката за леглото. Затворникът прекарва в това положение няколко дни. \n След изписването му,той е имал среща с адвокат. При посещението, мъжът е бил с белезници на ръцете и краката. \n Заради тези действия на управата на мястото за лишаване от свобода, затворникът се почувствал тормозен и с накърнени права. Същият подава жалба срещу администрацията на пловдивския затвор. \n По нареждане на магистратите е била изготвена съдебномедицинска експертиза. От нея става ясно, че лишеният от свобода има леки отоци по китките, както и зачервявания. Те са били в следствие от стремежа му да се отскубне от прангите. \n В крайна сметка Административният съд е отхвърлил исканията на затворника. Молбата му е оставена без уважение, а като мотиви магистратите посочват, че да се съхрани здравето му е допустимо да се използват крайни мерки. В случая окови за леглото.  \n Решението подлежи на обжалване. \n", "date": "2019.04.03", "title": "Скандален случай от пловдивския пандиз: Затворник се нагълта с пирони, приковаха го с пранги за леглото, а той ..."}
{"url": "https://www.blitz.bg/svyat/ekshn-opasna-aziatka-pronikna-nelegalno-v-imenieto-na-trmp-i_news666307.html", "text": "\n На територията на имението на американския президент Доналд Тръмп във Флорида бе задържана жена, която нелегално е проникнала вътре. \nИнцидентът станал на 30 март в затворената резиденция Мар а Лаго Клуб. Китайката успяла да убеди служителите на охраната, че тя е роднина на един от членовете на клуба и била заведена в приемната на президентското имение. Там жената казала, че възнамерява да обсъди с някого от семейството на Тръмп \"китайско-американските международни икономически отношения\". \nОхранителите извели неизвестната жена, която по-късно се представила като Юцин Джанг. В нея имало два китайски паспорта, лаптоп, четири смартфона, както и \"злонамерен софтуер\", съобщава NBC. \nСъобщава се, че самият Тръмп отсъствал в момента на инцидента от територията на имението. \nИзвършителката е обвинена в незаконно проникване в сграда или ограничена територия и може да бъде изправена пред затвор до пет години и глоба до 250 000 долара. Превод: БЛИЦ \n", "date": "2019.04.03", "title": "Екшън! Опасна азиатка проникна нелегално в имението на Тръмп и ..."}
{"url": "https://www.blitz.bg/blits-tv/zrelishchen-arest-zakopchakha-predpolagaemiya-kilr-na-rapra-niksi-khsl-video_news666311.html", "text": "В мрежата се появи видео от задържането на предполагаемия убиец на рапъра Нипси Хъсъл. Както БЛИЦ съобщи, номинираният за \"Грами\" изпълнител загина при престелка в неговия магазин за дрехи в южната част на Лос Анджелис.\nВидеото бе публикувано от ТМЗ.  \nСпоред полицията на Лос Анджелис заподозреният се казва Ерик Холдър. Той е на 29 години.  \nПрипомняме, че при престрелката други двама души бяха ранени. Редица знаменитости изразиха шока и съжалението си от случилото се. Сред тях бяха певците Риана, Фарел и Айс Кюб. Превод: БЛИЦ \n", "date": "2019.04.03", "title": "Зрелищен арест! Закопчаха предполагаемия килър на рапъра Никси Хъсъл (ВИДЕО)"}
{"url": "https://www.blitz.bg/svyat/perverziya-v-metroto-zhena-dvizhi-moshchno-rkata-v-gashchite-si-i-stene-silno_news666319.html", "text": "\n 37-гoдишна жена, лягайки, зае четири места в линията Хамърсмит и Сити, докато се докосваше и стенеше силно. Инцидентът стана през февруари. Ръката на Сара Хинсън все още била в панталоните й, когато е била арестувана от полицейски служители на гарата на Кингс Крос, Лондон. Това предаде \"Дейли Стар\". \nПътникът Антъни Бъртън, който е с увредено зрение на едното си око, каза пред магистратския съд на Лондон, че се е качил на Падингтън и е бил придружен от кучето си водач. \n  \nТой каза: \"Изведнъж осъзнах, че чувам шум от чукане и си помислих, че е нещо механично, но забелязах, че от дясната ми страна има дама, която лежи на общо три или четири места. \n\"Никой не стоеше на пътеката, виждах я съвсем ясно. Всичко, което можех да видя от ръката й, бе горната част на китката й, защото останалата част от ръката й беше в панталоните. Беше около чатала й, очевидно беше ясно върху коя част от тялото й беше. Ръцете й се движеха напред-назад в някакво движение на въртележки. Тя не каза нищо, но имаше стонове от сексуално естество. Бях изненадан\", добавя той. \nГ-н Бъртън се свързал с полицията, след като видя, че наблизо има деца, които рискуват да я видят. \nПо-късно Хинсън каза на офицерите: \"Имах обрив по вътрешната част на бедрото, чесах  вътрешната част на бедрото ми. Обривът идва и си отива\". \nВъпреки твърденията й жената бе осъдена. Превод: БЛИЦ \n", "date": "2019.04.03", "title": "Перверзия в метрото! Жена движи мощно ръката в гащите си и стене силно"}
{"url": "https://www.blitz.bg/svyat/na-ostrova-nastrkhnakha-megan-markl-narushi-40-godishna-traditsiya-spazvana-v-kralskoto-semeystvo_news665900.html", "text": "\n Меган Маркъл ще наруши една традиция, продължила четири десетилетия. Решението на бившата холивудска актриса е свързано с нейното бебе.  \n Както знаем Меган и Хари очакват първото си дете тази пролет.  \n", "date": "2019.04.03", "title": "На Острова настръхнаха! Меган Маркъл наруши 40-годишна традиция, спазвана в кралското семейство"}
{"url": "https://www.blitz.bg/razvlechenie/sluzhitelka-v-pornoindustriyata-razkazva-ostanakh-mnogo-iznenada-ot-rabotata-zashchoto_news666309.html", "text": "\n Камерън Фернандо, която е създателка на анонси на порно филми, споделя, че е изненадана от работата. Това предаде ABS-CBN. \nПо думи на жената тя приела предложението за работа, тъй като смятала, че може да изразява собствените си чувства и фантазии чрез филмите за възрастни. В допълнение по този начин тя имала и свободно време, от което се нуждаела, понеже детето й все още е малко. \nОфициално нейният пост се нарича \"блогър\". Отначало Фернандо била изненадана, че в бранша има много голям брой жени. Те не надвишавали броя на мъжете, но все пак Камерън не очаквала да види толкова много представители на нежния пол. Въпреки това, както обяснява блогърката, жените не се колебаели да си вършат работата и я смятали за нормална трудова дейност с добро заплащане. \nКамерън работила това почти четири години. Тя стигна до заключението, че порното влияе силно върху възприемането както на жените, така и на мъжете: жените във филмите за възрастни са лесно достъпни, а мъжете са много спокойни. \n\"Но това са стереотипи, а не архетипи\", казва тя. \nВъпреки това Каремън добавя, че е намерила много приятели по време на тази работа и е получила уважението на работниците в порноиндустрията. Жената обаче решила да напусне. \n\"В крайна сметка видът на работата, в който не се вписвах, доведе до отслабването на интереса ми към тази област\", добави тя. Превод: БЛИЦ \n", "date": "2019.04.03", "title": "Служителка в порноиндустрията разказва: Останах много изненада от работата, защото..."}
{"url": "https://www.blitz.bg/layfstayl/shoubiznes/semeyna-idiliya-deyan-donkov-sbra-zhenite-i-detsata-snimki_news666422.html", "text": "\n Актьорът Деян Донков събра на вечеря двете си жени – актрисите Радина Карджилова и Анастасия Ингилизова, и трите им общи деца, похвали се самият той . \n Семейната идилия бе документирана в цяла фотосесия и по-късно споделена в социалните мрежи. На снимките се вижда хармонията, която цари в артистичната фамилия. Малки и големи похапнаха здравословно, като наблегнаха на зелените зеленчуци, а след това, докато гледаха превъплъщенията в шоуто за имитации „Като две капки вода“, най-малките момчета се отдадоха на най-новата си играчка – светещ влак на шарени релси, пише „ “. \n Синът на Ася от колегата й от Народния театър Христо Петков – Косьо, яхна смело и атрактивен детски автомобил върху паркета. Баткото – Деян – младши, основно сърфираше в телефона си, който не остави дори по време на вечерята. \n 13-годишното момче е плод на любовта на Деян и Анастасия Ингилизова, която започва, когато тя е на 17, а той на 30. Разделят се като приятели, каквито остават и до днес, а актьорът често казва, че именно тя най-силно го е подкрепяла за връзката му с актуалната му половинка – Радина. \n Донков стана родител за втори път през 2016 г., когато Кърджилова го дари със син, който кръстиха на баща й – Христо. През 2014 г. пък Ингилизова стана майка за втори път – отново на син, кръстен Константин. Таткото е пък бивш приятел на Радина, който сега се изявява в сериала „Дяволското гърло“ и към днешна дата има нова жена. \n", "date": "2019.04.03", "title": "Семейна идилия! Деян Донков събра жените и децата (СНИМКИ)"}
{"url": "https://www.blitz.bg/politika/poslanikt-na-sashch-optimisti-sme-che-blgariya-shche-ima-iztrebitel-f-16_news666424.html", "text": "\n Съединените щати са оптимисти, че България ще има боен изтребител F-16. Това заяви във Варна посланикът на САЩ Ерик Рубин,  \n„Решението за закупуването на F-16 ще вземе България, но ние таим огромна надежда в това отношение. Причината този самолет все още да не е произведен, е, че е съвсем нов модел и в момента се създава поточната линия“, поясни Рубин. \nТой припомни, че военното сътрудничество между двете страни датира от 90-те години на миналия век. „В това нестабилно и трудно време ние сме още по-близки партньори с България, както и с някои други страни членки на НАТО“, обясни дипломатът. Във Варна той откри напълно обновена площадка за деца със специални образователни потребности в общинската детска градина „Бриз“. Подобна бе изградена и в ДГ „Ален мак“, като в двата проекта посолството на САЩ у нас е инвестирало 205 000 долара.  \n„Това е нашият принос към развитието на страната с помощта на програмата за хуманитарна помощ към Департамента по отбрана. Тази проект е ярък пример за това как съвместните ни усилия могат да доведат до реална промяна в живота на най-малките граждани на България. Още повече ми харесва символът, който представлява тази сграда, построена от българин, емигрирал в САЩ“, допълни Ерик Рубин. \nЗабавачка „Бриз“ се помещава в местността „Салтанат“ в Морската градина. През 1930 г. варненецът Анжело Куюмджийски изградил къщата с морска панорама за семейството си, но след няколко години емигрирал. 18 г. по-късно дарил имота си за деца, предразположени към туберкулоза. Година по-късно властта национализирала къщата, която се ползвала за различни цели, включително и като резиденция на местни партийни величия. \nВолята на дарителя бе спазена чак през 1992 г., когато община Варна превърна зданието в градина за деца с хронични белодробни заболявания.\n", "date": "2019.04.03", "title": "Посланикът на САЩ: Оптимисти сме, че България ще има изтребител F-16"}
{"url": "https://www.blitz.bg/politika/oshche-edna-ministerska-rokada-zaradi-apartamentgeyt_news666423.html", "text": "\n Със заповед на премиера Бойко Борисов на длъжността заместник-министър на младежта и спорта е назначен Николай Павлов, съобщиха от правителствената информационна служба. \nПромяната се случва, след като заради скандала „Апартаментгейт” с поста си на заместник-министър на спорт се раздели Ваня Колева. \nНиколай Павлов е магистър по икономика от Университета за национално и световно стопанство в София. От 2018 г. до момента, както и в периода от юни 2016 г. до февруари 2017 г. е заемал поста парламентарен секретар в Министерството на труда и социалната политика. \nВ същото ведомство е работил и в Главна Дирекция „Европейски фондове и международни програми и проекти“.\n", "date": "2019.04.03", "title": "Още една министерска рокада заради „Апартаментгейт”"}
{"url": "https://www.blitz.bg/obshtestvo/koy-organizira-kampaniyata-sreshchu-shefa-na-kpkonpi-plamen-georgiev_news666426.html", "text": "\nСлед като вчера и ПИБ декларира, че покривната тераса на апартамента на Пламен Георгиев не е била въобще оценявана от банката при отпускането на кредита за закупуването на апартамента, защото по закон е „обща собственост“ и не може да е предмет на индивидуално придобиване, лъсна въпроса – кой има интерес от организираната кампания срещу шефа на Антикорупционния орган. \n \n \n \n  \nИ отговорът не е труден. Най-облагодетелстван от скандала е подсъдимият Иво Прокопиев, чието имущество от близо 200 млн. лева. \nКПКОНПИ запорира преди година. Или казано с думи прости, Иво Прокопиев има изключителен интерес от дискредитирането на Пламен Георгиев и работата на оглавяваната от него Антикорупционна комисия. И не само интерес, подсъдимия Прокопиев има и възможността да организира мощна дискредитираща кампания срещу Георгиев (а и срещу който и да е друг държавен орган), тъй като притежава, както собствени медии – „Капитал“ и „Дневник“, така и контролира цял куп други издания, като „Медиапул“, „Фрог“ и „Клуб З“, които угодно се поставят в услуга по всякакви негови теми. \nСайтът „Медиапул“ е собственост на Стояна Георгиева – бившата говорителка на ментора на „Агнешките главички“ (към които принадлежи и Прокопиев) Иван Костов, сайтът „Фрог“ е на агентът на ДС „Академик“ (Огнян Стефанов), който почти изцяло се финансира от друг подсъдим със запорирано от КПКОНПИ имущество за над 2 млрд. лева – Цветан Василев, а „Клуб З“ е собственост на подсъдимия за укриване на данъци фармацевтичен бос Огнян Донев. \nЕфектът на организирания черен пиар обаче нямаше да е такъв, ако в активното мероприятие не се бе включила и телевизия бТВ. \n \n \n \nЦяла седмица „терасата“ на Пламен Георгиев бе централна тема във всички новинарски емисии на телевизията, с тази тема тенденциозно и преднамерено започваше или свършваше всяка информационна емисия или всяко публицистично предаване. И това съвсем не е случайно, защото Иво Прокопиев контролира изцяло бТВ, чрез зависимите от него отговорни лица в телевизията, като програмния директор Венелин Петков и дузина водещи на предавания, като Антон Хекимян и Светослав Иванов. \nТези лъсват в публичното пространство, но колко още са „калинките“ на Прокопиев в телевизията, никой не знае. Така организираният от Прокопиев черен пиар придобива зловеща сила. Дори самият подсъдим олигарх, известен с приватизираните за без пари по време на управлението на Иван Костов „Каолин“ (монополист в добива на каолинова суровина) и „Дамяница“, както и с поредица от скандални финансови афери на неговите „Алфа Капитал“ и „Булброкърс“ или с съмнителните „финансирания“, отпускани на негови фирми от пенсионния фонд „Доверие“, лично заяви, в прословутите стенограми „Арго“, че „контролира мейнстрийма“. А тези дни го доказа и на практика. \n \n \nИзвадка от стенограмите „Арго“, в които Иво Прокопиев си признава, че контролира информацията в големите медии, т.нар. „мейнстрийм“ \n  \nДокато Нова ТВ, вероятно поради неприключилата сделка по продажбата на телевизията, запази някакъв баланс, то националната бТВ заработи изцяло под диктовката на Прокопиев в кампанията по очернянето на Пламен Георгиев. Летяха дронове с видео от въздуха, представители на т.н. „антикорупционен“ фонд, също контролиран от Иво Прокопиев, получаваха неограничено ефира да излагат твърденията си, въртяха се часове публицистично време с едни и същи внушения срещу шефа на КПКОНПИ. \nТрябва да признаем, добре си свърши работата Прокопиев. Който контролира „мейнстрийма“ може да заблуди обществото, да прокара всякаква манипулация, като заглуши напълно истината. А и да очерни всеки един държавен служител така, че и майка му да не може да го познае. А после да говори пак за липса на свобода на словото, за монопол върху медиите и прочие глупости, които от устата на Прокопиев или от страниците на „Капитал“ звучат вече крайно перверзно. Този, който контролира почти всички медии в България – вестници, сайтове и национален ефир, се оплаква от липса на медийна свобода.   \nИстината обаче е проста. Цялата тази медийна мощ, използвана в омаскаряването на Пламен Георгиев, има своето просто обяснение. Иво Прокопиев е подсъдим със запорирано от КПКОНПИ имущество на стойност 200 млн. лева. В тази ситуация какво очакваме, Прокопиев да хвали Георгиев за добре свършената работа ли. Е, няма да го хвали – ще го омаскарява с всички възможни средства. А средства при медийния олигарх Прокопиев, както всички видяхме, въобще не липсват.           \n \n", "date": "2019.04.03", "title": "Кой организира кампанията срещу шефа на КПКОНПИ Пламен Георгиев"}
{"url": "https://www.blitz.bg/obshtestvo/regioni/babkh-konstatira-influentsa-po-ptitsite-v-loveshko-selo_news666436.html", "text": "\n Българската агенция по безопасност на храните (БАБХ) констатира ново огнище на заболяването Инфлуенца по птиците (H5) в регистриран животновъден обект в село Йоглав, община Ловеч, област Ловеч.  Пробите са потвърдени на 2 април (вторник) от Националната референтна лаборатория към Националния диагностичен научноизследователски ветеринарномедицински институт.  \n  \nЗасегнатите птици в обекта са патици мюлари. С цел контрол и ликвидиране на заболяването, БАБХ прилага всички мерки в съответствие с действащото законодателство. Със   са определени действията за ликвидиране на огнището с високопатогенна инфлуенца по птиците и срещу разпространението на инфекция сред птиците в района. \n  \nИзвършва се хуманно умъртвяване и унищожаване на всички птици, отглеждани в обекта, което ще бъде последвано от почистване и дезинфекция. Определени са 3-километрова предпазна зона и 10-километрова зона за наблюдение около констатираното огнище на заболяването. Забранено е движението на птици и продукти от тях в и от предпазната и наблюдаваната зона. В двете зони се забранява търговията и придвижването на домашни, диви и други птици и яйца за разплод, както и разселване на птици за подновяване на дивечовия запас. \n  \nСлед установеното през март 2019 г. в село Лисец огнище на болестта, продължават ежедневните клинични прегледи на птиците, отглеждани в останалите селища в предпазната зона, и се прави епизоотично проучване за причините, довели до заболяването. \n  \nВ момента са свикани областните и общинските епизоотични комисии. За случая е информирана и РЗИ-Ловеч и са взети всички превантивни мерки с цел опазване здравето на хората. \nНа този етап няма засегнати хора и няма опасност за потребителите. Евентуалното заразяване може да случи при пряк контакт с болни птици. \nБАБХ напомня, че фуражите и суровините за тях следва да се съхраняват в закрити помещения. По този начин се избягва възможността диви пернати да заразят фуража, а оттам и питомните да бъдат заразени с вирус. \n  \nАктуална информация за огнищата в страната и движението на заболяването Инфлуенца по птиците може да намерите в интерактивната карта, публикувана на сайта на БАБХ  . Всичко за болестта вижте на:  . \n \n", "date": "2019.04.03", "title": "БАБХ констатира Инфлуенца по птиците в ловешко село"}
{"url": "https://www.blitz.bg/lyubopitno/dzhadzhi/a1-startira-za-prvi-pt-v-svetoven-mashchab-inovativnoto-smart-prilozhenie-za-reklamno-sdrzhanie-a1-smartad_news666437.html", "text": "\n  разработи първото по рода си приложение с кауза –  . Приложението предлага рекламно съдържание, съобразено с интересите и предпочитанията на регистриралите се клиенти. За всяко сваляне на приложението А1 ще дарява по 1 лев на   (НАПГ), която ще помогне на бедни деца да останат при своите семейства и да посещават училище. \n  \nПриложението е напълно безплатно за клиентите на А1, като им позволява да получават допълнителен интернет трафик от 3000 MB в мрежата на А1 на максимална скорост всеки месец в замяна на гледането на ограничен брой рекламно съдържание. \n  \nЗа да могат да се възползват от предложените бонуси, клиентите на приложението трябва да гледат определен брой рекламни клипове, като A1 SmartAD ще генерира не повече от една статична визия или видео на час. Клиповете ще са с дължина до 8 секунди, ще се визуализират без звук, а приложението не пречи по никакъв начин на нормалната употреба на смартфона. \n  \n„С A1 SmartAD правим поредна крачка в дългогодишното си партньорство с НАПГ. Вярвам, че с иновациите, които движат нашия бизнес, ще помогнем на бъдещето на България – децата – да имат по-добър живот и да получат образованието, което заслужават. Радвам се, че това е кауза, която въвлича и нашите клиенти и съм убедена, че с тяхната ангажираност ще направим нещо наистина полезно за обществото”, сподели Илияна Захариева, директор „Корпоративни комуникации” на А1. \n  Приложението А1 SmartAD \n  \nПриложението включва рекламно, образователно, социално и забавно съдържание, което е видимо на дисплея на смарт устройства при входящо и изходящо повикване, след приключване на разговор и при отключване на смартфон устройството. Информацията достига до потребителите чрез Wi-Fi връзка или през мобилната мрежа на A1, като процесът е изцяло автоматизиран. Рекламното съдържание не се таксува по никакъв начин, като клиентите на услугата могат във всеки момент да го пропуснат. \n  \nA1 SmartAd може да се изтегли и инсталира от Google Play Store. Към момента приложението се поддържа от смартфони и таблети с операционна система Android, версия 6.0 или по-нова. \n  A1 и НАПГ  \n  \nНационалната асоциация за приемна грижа (НАПГ) е българска неправителствена организация, създадена от приемни родители от страната. Асоциацията обединява усилията на приемните родители, неправителствени организации и партньори за намаляването на броя на изоставените деца, както и за осигуряването на истинско детство за деца в риск от изоставяне или живот в социални домове. А1 България е дългогодишен партньор на асоциацията. От началото на партньорството си с неправителствената организация до момента компанията е инвестирала под различни форми на финансиране над 300 000 лева за приемната грижа у нас. Телекомът подпомага провеждането на ежегоден национален лагер за приемни деца, осигурява образователни пособия за учениците от приемни семейства, а по-големите от тях получават кариерно консултиране за младежи. През последните години бяха организирани специални вечери за абитуриентите от приемни семейства.\n", "date": "2019.04.03", "title": "А1 стартира за първи път в световен мащаб иновативното смарт приложение за рекламно съдържание A1 SmartAD"}
{"url": "https://www.blitz.bg/obshtestvo/ide-vazhna-promyana-svrzana-s-lichnite-ni-dokumenti_news666441.html", "text": "\n До 30 дни ще бъде срокът за издаване на лична карта, паспорт и документ за самоличност на чужденци, получили убежище, статут на бежанец или хуманитарен статут у нас. Това предвиждат промени в Закона за българските лични документи, приети на днешното заседание на правителството. \n  \nПосоченият срок ще е валиден за обикновената услуга по издаване на документ, а при бързата услуга срокът ще е 10 дни. \nДруга промяна предвижда данните за родители, съпруг или съпруга, законен представител и промяна на гражданството да се посочват единствено при издаването на първи документ за самоличност на българските граждани. \n  \nОпределя се и срокът за предоставяне на данни от информационните фондове за българските лични документи - до 14 дни от регистриране на искането или подадено писмено заявление.\n", "date": "2019.04.03", "title": "Иде важна промяна, свързана с личните ни документи!"}
{"url": "https://www.blitz.bg/layfstayl/shoubiznes/bik-napadnal-deyvid-kharbr-v-plovdiv_news666384.html", "text": "\n Да стои на мост край Пловдив докато бик тича стремглаво към него – на това станал свидетел актьорът Дейвид Харбър по време на снимките на „Хелбой“ у нас в началото на миналата година. Звездата от „Странни неща“ върна лентата назад до седмиците, прекарани на българска територия в шоуто на Джими Кимел, пише \"Монитор\". \n На въпроса как са протекли снимките у нас пък Харбър отговори, че е останал учуден от „съществата“, които обитават страната ни. \n \n Попаднах в ситуация, в която по време на снимки – аз съм целият в протезите и грима за Хелбой, които са червени. Чувам как хората крещят „Пази се, пази се!“. Погледнах надолу по моста и виждам как бик, близо 2 тона, тича право към мен. Спря на няколко метра от мен и ме погледна. Кълна се, с погледа си сякаш ми казваше: „Наистина ли си си обръснал рогата, приятелю?“, намигна Харбър в интервюто си за Кимел. \n Припомняме, че клапата на „Хелбой“ щракна в края на 2017 г. във Великобритания, а след няколко седмици работа в Обединеното кралство екипът на заглавието се отправи към България. Така филмът с участието на Дейвид Харбър се превърна в една от най-големите продукции, реализирани на роден терен. „Хелбой“ доведе за пореден път у нас и звездата Мила Йовович, която скача в кожата на основния антагонист – Кървавата кралица. С участие в заглавието се разписват още Иън Макшейн, Даниъл Дей Ким, Пенелопе Мичъл и др. Режисьор е Нийл Маршал, работил и по култовата сага на HBO “Игра на тронове“. \n", "date": "2019.04.03", "title": "Бик нападнал Дейвид Харбър в Пловдив"}
{"url": "https://www.blitz.bg/layfstayl/dali-naistina-grdite-nyama-da-uvisnat-ako-nosim-sutien-247_news666316.html", "text": "\n Миналата седмица известната британска тв водеща Лориан Кели шокира обществото, казвайки, че носи сутиен денонощно. Темата бе доста обсъждана и много от зрителите намериха навика й за нелеп. Но, ако имате наистина големи гърди, то е доста по-вероятно да разберете Лориан за сметка на тези с малък и среден размер. \nОт друга страна, доста се говори дали дамите ще забавят увисването на тази толкова важна част от тялото им и ще подобрят самочувствието си, ако носят сутиен постоянно. \n", "date": "2019.04.03", "title": "Дали наистина гърдите няма да увиснат, ако носим сутиен 24/7?"}
{"url": "https://www.blitz.bg/layfstayl/svetski/troyna-nominatsiya-raztrsi-hells-kitchen_news666421.html", "text": "\n По традиция най-лошо представилият се готвач в кулинарната надпревара Hell’s Kitchen получава оранжева престилка, но в епизода снощи цели трима играчи изгоряха. \n Светлана, Цветелин и шеметният Петко се справиха толкова зле, че шеф Виктор Ангелов не успя да прецени кой да номинира и взе кардинално решение – и тримата, пише  . \n В епизода тази вечер още един ще свали куртката и ще я смени с оранжева престилка. Ще има хитри номерца, опънати до скъсване нерви, една изкупителна жертва, но и отбор, който най-накрая ще започне да работи като добре смазана машина или както е мотото на сезона на предаването заедно като един. \n", "date": "2019.04.03", "title": "Тройна номинация разтърси Hell’s Kitchen"}
{"url": "https://www.blitz.bg/layfstayl/valya-balkanska-razplaka-petya-buyuklieva-zad-kulisite-video_news666192.html", "text": "\n На последното издание на \"Като две капки вода\" между великата народна певица Валя Балканска и колежката й Петя Буюклиева стана нещо много неочаквано, видя репортер на  . \nПетя имаше нелеката задача да пресъздаде великата Валя Балканска и нейната недостижима космическа песен „Излел е Дельо хайдутин”. И след като успя да изправи залата на крака с изпълнението си, последва нещо, което със сигурност не бе по сценарий. \n", "date": "2019.04.03", "title": "Валя Балканска разплака Петя Буюклиева зад кулисите! (ВИДЕО)"}
{"url": "https://www.blitz.bg/layfstayl/za-damite/familiite-koito-tayno-upravlyavat-sveta_news665676.html", "text": "\n Конспиративните теории са сред любимите теми на човечеството. Милиони хора по целия свят са убедени, че ни управлява определена група хора, която винаги остава в сянка.  \nТвърди се, че всички събития: световни войни, финансови кризи и дори по-малките инциденти - всичко се дължи на някакъв определен план. \nМного е трудно да наречем подобна теория пълна лудост, защото съществуват всички предпоставки правителството в сянка да се разглежда като пълна реалност, въпреки че най-често за него се говори по негативен начин. Поне тази теория изглежда по-правдоподобна и по-малко страховита в сравнение с популярната тема, че всички сме управлявани от някакви рептилоиди, които контролират всичко. \nНяма никакви доказателства нито \"за\", нито \"против\" теорията за правителството в сянка, което означава, че не трябва да я отхвърляме с лека ръка. Смята се, че в него влизат най-богатите и авторитетни личности в света.  \n", "date": "2019.04.03", "title": "Фамилиите, които тайно управляват света"}
{"url": "https://www.blitz.bg/layfstayl/gergana-stoyanova-razkri-kak-sa-ya-vzeli-v-blgare_news666200.html", "text": "\n Гергана Стоянова вече ще говори „По иначе” от ефира на новоизгряващата телевизия „Българе”, защото сутрешното й предаване там е вече факт, пише  . \nИ освен в „Откраднат живот”, където героинята й започва да се влюбва лудо в женения доц. Захариев, ще я гледаме и в ролята на тв водещ, каквато беше допреди няколко години. Интересно е обаче как чаровната тв водеща става част от екипа на новата телевизия. Историята ще ви удиви! \n", "date": "2019.04.03", "title": "Гергана Стоянова разкри как са я взели в \"Българе\""}
{"url": "https://www.blitz.bg/layfstayl/dzhuliana-gani-se-sbleche-vv-fitnesa-i-izpoti-machovtsite-snimka_news666438.html", "text": "\n Джулиана Гани за пореден път надмина себе си в провокациите. Силиконката реши да захвърли дрехите по време на тренировка във фитнес залата, пише  \nПловдивчанката смъкнала долнището на анцуга и се изтипоса по секси дантелени червени прашки. Русата фурия реши дори да запечата този момент със снимка, която стана обществено достояние след публикуването й в Инстанграм.  \n", "date": "2019.04.03", "title": "Джулиана Гани се съблече във фитнеса и изпоти мачовците (СНИМКА)"}
{"url": "https://www.blitz.bg/zdrave/opiten-lekar-tezi-5-khrani-prichinyavat-kiselini-ili-refluks_news665922.html", "text": "\n Страдате ли от киселинен рефлукс? Знаем колко е лошо. Затова решихме да ви предупредим за храната, която го провокира. В крайна сметка, никой не иска да усети горчив вкус в гърлото и усещане за парене в стомаха, нали? \n Киселинен рефлукс е нищо повече от храносмилателна болест, която причинява стомашна киселина да се върне в хранопровода, вместо да следва нормалния ред на храносмилането. \n Това може да се дължи на тютюнопушене, алкохол, затлъстяване, някои лекарства или някакви аномалии в стомаха. \n \n Да не говорим за храна, пълна със захар и мазнини, нали? \n Някои храни трябва да се избягват при рефлукс и чести пристъпи на киселини според молдовския лекар д-р Павел Евдокименко, който има над 20 години опит зад гърба си. \n", "date": "2019.04.03", "title": "Опитен лекар: Тези 5 храни причиняват киселини или рефлукс!"}
{"url": "https://www.blitz.bg/layfstayl/dzhina-ivanova-ot-tramvay-5-razoblichi-ubiets-snimka_news666209.html", "text": "\n Преди време Джина Иванова от „Трамвай № 5” ни сподели шокираща история за поредната варварска постъпка над бездомни животни, пише  . \nА сега ни показва и лицето на убиеца, което очаквано предизвика десетки коментари в социалните мрежи, в които не липсват и преки закани. \nИзвестно е, че певицата се грижи от години за бездомни котки – като им пазарува и готви с лични средства, кастрира ги и се старае да са в отлично здраве, но това, на което е станала свидетел, потресе цялата мрежа. \n", "date": "2019.04.03", "title": "Джина Иванова от „Трамвай № 5” разобличи убиец! (СНИМКА)"}
{"url": "https://www.blitz.bg/layfstayl/skorost/mvr-pokaza-dzhigita-shofiral-s-277-kmch-po-struma-snimka_news666415.html", "text": "\n Общо 10 434 нарушения са установени в рамките наполицейската операция \"24 часа контрол на скоростта\", съобщават от МВР. Специализирана полицейска операция за контрол на скоростните режими бе проведена по инициатива на TISPOL от 6 часа сутринта на 2 април до 6 часа сутринта на 3 април. Акцията  бе осъществена на територията на всички държави-членки на европейската мрежа на службите на Пътна полиция. В рамките на полицейските действия са установени общо 10 434 нарушения на максимално разрешената скорост за движение, със 154 автоматизирани технически средства и системи. Контролът се е извършвал на 608 места, като са участвали 279 служители. Установените нарушения от стационарните технически средства са 282, от мобилните системи, с които са оборудване полицейските автомобили - 4 900, а от стационарно-преносимите уреди за контрол на скоростта (триноги) - 5 252. Констатирани са 50 нарушения на водачи на превозни средства, които са превишили с над 50 км/ч максимално разрешената скорост за движение в населено място. Анализът на първоначалните данни сочи намаление на броя на пътните инциденти - на територията на страната са регистрирани 65 леки пътнотранспортни произшествия с материални щети и 15 - с ранени. При допълнителните проверки на МПС са установени 563 други нарушения на ЗДвП. От МВР разпространиха и снимка на рекордьора от вчерашния ден, който е шофирал със скорост от 277 км/ч по магистрала \"Струма\". Оказа се, че въпросната скорост е постигната с автомобил \"Ауди\". \n  \n  \n \n", "date": "2019.04.03", "title": "МВР показа джигита, шофирал с 277 км/ч по \"Струма\" (СНИМКА)"}
{"url": "https://www.blitz.bg/svyat/vtori-sluchay-v-ramkite-na-sedmitsa-puma-opita-da-izyade-dete-v-kanada_news666305.html", "text": "\n В Канада дива пума нападна малко дете. Инцидентът е станал на остров Ванкувър (провинция Британска Колумбия) в езерото Ковичан вечерта на 29 март, но за инцидента е станало известно едва на 2 април. Дивото животно преминало през оградата в двора на частна къща и нападнало 7-годишното момче. Само бързата реакция на възрастните спаси детето от смъртта. \nМайката видяла от прозореца, когато пумата се опитвала да захапе детето, след което хищникът избягал. По-късно представителят на дивите котки бе убит от спасители. \nПо-рано на 29 март, след атака на Пума, 4-годишно момче беше хоспитализирано с рани по главата, шията и ръцете. \nСпоред спасителите животните са започнали да атакуват жилища от глад. Превод: БЛИЦ \n", "date": "2019.04.03", "title": "Втори случай в рамките на седмица: Пума опита да изяде дете в Канада"}
{"url": "https://www.blitz.bg/intsidenti/katastrofi/oshche-razkritiya-za-tragediyata-s-blgarskoto-semeystvo-zaginalo-v-samoletnata-katastrofa-v-severna-makedoniya_news666302.html", "text": "\n За трагичния инцидент с разбилия се в Северна Македония самолет, в който загинаха бизнесменът Георги Бошнаков и семейството му, вече е информиран министър-председателят на България Бойко Борисов, съобщиха от МВнР.  \nТой е издал съответните разпоредби на министъра на вътрешните работи Младен Маринов, който от своя страна е в контакт с министъра на вътрешните работи на Република Северна Македония.​ \n Пилотът е притежавал български лиценз за правоспособност.  Това каза за Нова тв директорът на Главна дирекция \"Гражданска въздухоплавателна администрация\" Станимир Лешев.   \n „ На всички малки самолети и най-малкото подухване оказва влияние.  Може би това е причината, но към момента все още нищо не можем да кажем. Цялото досие ще бъде прегледано утре”, каза той. \nБългарският експерт по самолетни катастрофи Христо Христов ще се включи в разследването на трагедията. Той обясни, че при подобни инциденти се разследва подготовката на пилота, метеорологичната обстановка, техническата изправност на самолета и здравословното състояние. \n„Според информацията, която имам, времето е било много неподходящо за този полет. Той е по правата на визуалните полети, което е създало проблем за заобикаляне на облачна маса и това е довело до събитието. Самолетите от този клас нямат черни кутии”, каза още Христов.  На борда на машината е имало четирима български граждани.  \nЗагинали са мъж, жена и две деца. Намират останките на разбилия се самолет на 35 километра от Скопие в труднодостъпна местност. \nПо информация на местната ТВ24 той е бил с германски регистрационни табели.   \nВече е ясна и самоличността на загиналите.  \n", "date": "2019.04.03", "title": "Още разкрития за трагедията с българското семейство, загинало в самолетната катастрофа в Северна Македония"}
{"url": "https://www.blitz.bg/intsidenti/katastrofi/makedonsko-izdanie-potvrdi-nay-loshata-novina-sled-samoletnata-katastrofa-s-blgarsko-semeystvo_news666326.html", "text": "\n Намерени са телата на четиримата пътници от малкия самолет „Чесна“, който във вторник привечер падна в близост до връх Солунска Глава в Македония. Загиналите са баща, майка и две деца, граждани на България.  \nСамолетът е летял от Охрид за София, предава скопското електронно издание „МКД“, цитирано от  . \nСпоред засега неофициална информация, загиналите са Георги Ангелов Бошнаков (1970). Гергана Георгиева Бошнакова, Калина Цонева Корнайева (1972), Гергана Георгиева Бошнакова (2000) и Биляна Георгиева Бошнакова (2005). Остатъците от самолета са забелязани от хеликоптери и спасителни екипи на местното Министерство на вътрешните работи. \n", "date": "2019.04.03", "title": "Македонско издание потвърди най-лошата новина след самолетната катастрофа с българско семейство"}
{"url": "https://www.blitz.bg/intsidenti/katastrofi/stolichna-advokatka-e-zaginalata-zaedno-ss-semeystvoto-si-pri-aviokatastrofata-kray-skopie_news666324.html", "text": "Появиха се нови разкрития за загиналите четирима души от едно семейство при самолетната катастрофа край Скопие.\nКакто БЛИЦ писа малък самолет „Чесна“, летящ от Охрид за София, се разби в Северна Македония. Загинали са всичките четирима пътници на борда. \nПочиналите са семейство - бизнесменът Георги Бошнаков, съпругата му Калина и двете им деца Биляна на 19 и Гергана на 14 години. \nОт посолството ни в Скопие информират, че македонските паспортни служби са потвърдили, че става дума за български граждани. По информация на БЛИЦ съпругата на загиналия бизнесмен е столичен адвокат. \nМашината е пилотирана от мъжа, който се занимава с преработка на отпадъци и има клонове на фирмата си в няколко градове в България. Според македонски медии изчезнал от радарите около 17.16 ч. българско време. \nКонтактът е изгубен западно Солунска Глава - най-високият връх на планината Якубица в Северна Македония. От македонската гражданска въздухоплавателна служба съобщиха, че заради лошите метеорологични условия пилотът поискал да кацне в Скопие, а след това съобщил, че ще продължи към София. Преди да изчезне от радарите той е казал, че има силна турбуленция. \nДва полицейски хеликоптера са се включили в издирването на самолета. За инцидента е информиран министър-председателят Бойко Борисов. Той е издал съответните разпоредби на министъра на вътрешните работи Младен Маринов, който е в контакт с македонския си колега. МВР предлага да изпрати хеликоптер, който да се включи в издирването на падналия самолет. \n", "date": "2019.04.03", "title": "Столична адвокатка е загиналата заедно със семейството си при авиокатастрофата край Скопие!"}
{"url": "https://www.blitz.bg/zdrave/profesor-obyasni-golyamata-vreda-ot-kokosovoto-maslo_news666019.html", "text": "\n Производството на “суперхрани” обещава печалби в размер на милиарди долари: екзотични плодове, зърна и билки се внасят в България в огромни количества. Наетите специалисти по хранене ни обещават те да ни “излекуват от всички болести”, но независимите експерти бият тревога: “суперхраната” често не само не е полезна, но може да се окаже дори вредна и опасна. Като например прехваленото кокосово масло. \n “Суперхраните” вече са забранени в Европа \n Днес между нас, българите, има две крайности. Едната са хората, които ядат всичко, без да обръщат внимание на калориите и химическия състав на продуктите: следователно, не е изненадващо, че почти половината от юношите в България и една трета от възрастните са с наднормено тегло или още по-лошо - със затлъстяване. \n Втората крайност е придържането към здравословен начин на живот и тотален контрол над калориите, мазнините, въглехидратите... Търговците имат какво да предложат и на тези, които обичат да си похапват обилно, и на поддръжниците на здравословния начин на живот: на едните - фаст фуд и газирани напитки, на другите - “суперхрани”. \n", "date": "2019.04.03", "title": "Професор обясни голямата вреда от кокосовото масло"}
{"url": "https://www.blitz.bg/layfstayl/ptuvane/tova-sa-pette-nay-opasni-gradove-na-planetata_news665955.html", "text": "\n Тук не е място за туристи. По принцип неприятности могат да се случат навсякъде, дори и в най-спокойната страна, но има градове, където не е никак препоръчително да стъпвате. Ето петте най-опасни града на планетата: \n \n 1. Богота, Колумбия \n Столицата и най-големият град на Колумбия е начело в списъка благодарение на откачения брой наркодилъри и престъпни групи. Склоновете на планините са осеяни с бедняшки квартали и фавели. Във всяка от тях действат свои собствени правила и порядки, които са фундаментално различни от законите, приети от колумбийското правителство. Автомобилни трасета минават през някои от фавелите, колите задължително са със затворени прозорци. Трябва да се каже, че полицията не желае да се намеси и да промени правилата в тези места. Дори и с някои подобрения на живота Богота продължава да води във всички видове антирейтинги. \n  \n", "date": "2019.04.03", "title": "Това са петте най-опасни градове на планетата"}
{"url": "https://www.blitz.bg/obshtestvo/stanimir-leshev-posochi-koy-e-otgovoren-za-sstoyanieto-na-razbitiya-samolet-v-makedoniya_news666330.html", "text": "\n \"За конкретния самолет ще направим връзка с немските власти, защото той е с немска регистрация и те са длъжни да го поддържат. Не знаем в какво състояние е бил.\" Това заяви пред Нова тв директорът на ГД \"Гражданска въздухоплавателна администрация\" Станимир Лешев. \n\"Предполагаемият пилот на самолета е с български лиценз. Тази сутрин ще проверим всичко. Щом сме издали такъв лиценз, значи пилотът е бил трудоспособен\", категоричен е той. \n\"Не съм информиран за нещо специфично като метеорологични условия за мястото , на което се е разбил самолета. От наша страна се предполага, че наши разследващи ще се включат в издирването.\", допълва той. \n\"Не е вярно, че този самолет няма черна кутия. Днес ще разберем какви са били причините за инцидента\", каза още Лешев.  при самолетната катастрофа край Скопие е голяма. Починалият Георги Бошнаков е на 47 години. На толкова е и съпругата Калина Корнажева - Бошнакова. При инцидента издъхнаха и двете им дъщери Гергана и Биляна, на 18 и 14 години  Летателната машина е била с германска регистрация. \nОстанките на самолета са намерени в района на планина Якубица. Поради лошите метереологични условия пилотът е поискал да кацне в Скопие, но след кратко е поискал разрешение да продължи към София.  \n \n", "date": "2019.04.03", "title": "Станимир Лешев посочи кой е отговорен за състоянието на разбития самолет в Македония"}
{"url": "https://www.blitz.bg/intsidenti/katastrofi/aviatsionen-ekspert-s-3-prvi-versii-zashcho-se-razbi-samolett-s-blgarskoto-semeystvo_news666331.html", "text": "Днес следобед спасителните екипи ще стигнат до мястото на катастрофата с малък самолет край Скопие, при която загинаха четирима български граждани. Това заяви в Сутрешния блок на БНТ авиационният експерт Ангел Борисов.\n Борисов посочи, че мястото на инцидента е изключително трудно за летене, тъй като представлява поредица от високи върхове. Теренът е много опасен и в този участък не бива да се случва отклонение от маршрута, каза той. \n Той коментира и промяната на решението на пилота, който първо е поискал извънредно кацане в Скопие, а след това е продължил към София. \n Експертът допусна, че освен лошото време, пилотска грешка, трябва да се изследва и вероятността за отказ на двигателя на самолета. \n", "date": "2019.04.03", "title": "Авиационен експерт с 3 първи версии защо се разби самолетът с българското семейство"}
{"url": "https://www.blitz.bg/intsidenti/katastrofi/sstoyanieto-na-shofora-predizvikal-katastrofata-v-tunel-vitinya-e-kritichno_news666339.html", "text": "\n Състоянието на шофьора, предизвикал катастрофа и блокирал за часове тунел \"Витиня\", остава тежко. Мъжът е с опасност за живота. \n По информация на болница \"Света Анна\", цитирана от bTV, където е настанен пострадалият, той е със  счупени крака, ръка, ребра и контузия на белия дроб. \n Припомняме, заради сблъсък между кола, ТИР и бус вчера вечерта  трафикът беше временно блокиран. \n", "date": "2019.04.03", "title": "Състоянието на шофьора, предизвикал катастрофата в тунел \"Витиня\", е критично"}
{"url": "https://www.blitz.bg/intsidenti/katastrofi/mladen-marinov-s-prvi-novini-ot-severna-makedoniya_news666341.html", "text": "\n Преди минути разговарях отново с Македония. Започнали са операцията по издирването. На този етап те се справят и нямат нужда от наша помощ. Ние обаче сме готовност.\" Това обясни министър Младен Маринов пред Нова тв. \n\"Имаме информация, че всички са загинали, но все пак трябва да се отиде на място, за да се установи.\", обясни той.\n Информацията все още е за четирима загинали. \n Министър Маринов не пожела да каже кои са загинали, тъй като късно снощи чрез публикации в медии се оказа, че самоличността на мъжа е объркана. Маринов заяви, че според документи знаят кои хора е трябвало да бъдат на борда, но докато няма пълно потвърждение за самоличността им, той не желае да споделя имена, за да не става объркване. \"Все пак става дума за човешки съдби, една такава грешка е недопустима\", заяви Маринов. \n\"Над 10 пъти разговарях с министъра на външните работи на Северна Македония. Не е било възможно да се проведе сухопътна операция вчера заради неблагоприятната обстановка. В следствие на това сега ще изпратят хеликоптери\", каза още той. \n", "date": "2019.04.03", "title": "Младен Маринов с първи новини от Северна Македония"}
{"url": "https://www.blitz.bg/obshtestvo/strashna-katastrofa-s-avtobus-pred-khotel-layptsig-razbudi-plovdiv-snimki_news666345.html", "text": "\n Градски автобус без пътници с табела за линия номер 4 за малко да влезе в хотел \"Лайпциг\" тази сутрин около 6 часа, съобщава \"Марица\".  \nРейсът идвал от ул. \"Любен Каравелов\". Внезапно завил вдясно, излязъл от пътя и минал през паркинга пред входа на хотела. Там разбил паркиран микробус на клиенти, изкъртил няколко цветарника. \nБез да спре, продължил към кръстовището с бул. \"Руски\". Там ударил и разбил светофарната уредба. Това разказва пред \"Марица\" собственикът на хотела Радослав Бозуков. \nВ момента той е на мястото на инцидента заедно с полицаите и цяла бригада служителки на \"Чистота\", които разчистват щетите от сутрешния екшън. Автобусът вече е вдигнат от мястото на катастрофата. На шофьора е съставен акт. \nТепърва ще се установяват причините за инцидента. Светофарът на кръстовището на \"Руски\" и \"Любен Каравелов\" не работи. \n", "date": "2019.04.03", "title": "Страшна катастрофа с автобус пред хотел \"Лайпциг\" разбуди Пловдив (СНИМКИ)"}
{"url": "https://www.blitz.bg/obshtestvo/zaginalata-v-samoleta-kalina-e-ot-znaten-gabrovski-rod-potomka-na-koyto-e-i-dilma-rusef-snimka_news666329.html", "text": "\n Загиналата заедно със семейството си адвокатка Калина Корнажева е от знатен род в Габрово, научи БЛИЦ. \nПрипомняме, че жената издъхна след самолета катастрофа край Скопие, като в летателната машина още са били съпругът й Георги Бошнаков и двете им деца Гергана и Биляна. \nКорнажева е племенница на известния адвокат Петър Корнажев, знаков депутат от СДС във ВНС. \nТой има и роднинска връзка с президента на Бразилия Дилма Русев, за която се знае, че има български корени. \nКакто БЛИЦ писа машината, която се разби е пилотирана от мъжа, който се занимава с преработка на отпадъци и има клонове на фирмата си в няколко градове в България. Според македонски медии изчезнал от радарите около 17.16 ч. българско време. Контактът е изгубен западно Солунска Глава - най-високият връх на планината Якубица в Северна Македония. \nОт македонската гражданска въздухоплавателна служба съобщиха, че заради лошите метеорологични условия пилотът поискал да кацне в Скопие, а след това съобщил, че ще продължи към София. Преди да изчезне от радарите той е казал, че има силна турбуленция. Стана ясно кое е загиналото българско семейство при самолетната катастрофа край Скопие! \nДва полицейски хеликоптера са се включили в издирването на самолета. За инцидента е информиран министър-председателят Бойко Борисов. Той е издал съответните разпоредби на министъра на вътрешните работи Младен Маринов, който е в контакт с македонския си колега. МВР предлага да изпрати хеликоптер, който да се включи в издирването на падналия самолет. \n \n", "date": "2019.04.03", "title": "Загиналата в самолета Калина е от знатен габровски род, потомка на който е и Дилма Русеф (СНИМКА)"}
{"url": "https://www.blitz.bg/layfstayl/gloriya-se-sbleche-i-izpoti-mrezhata-snimka_news665994.html", "text": "\n Примата на фолка Глория отпраши на поредно екзотично пътешествие. Вместо с любовник, чалга дивата предпочита компанията на своята дъщеря Симона. Двете дами събират тен в луксозен комплекс в Египет, пише   \nИзпълнителката на \"Влюбена в живота\" обожава да пътува. Само преди месец и половина се завърна от Малдивите и вече е отново на топло. Стройната певица се гмурка в Червено море, а компания й прави набиращата все по-голяма популярност Симона Загорова.  \n", "date": "2019.04.03", "title": "Глория се съблече и изпоти Мрежата (СНИМКА)"}
{"url": "https://www.blitz.bg/layfstayl/folkpevitsa-reshi-da-uchi-na-stari-godini-za-da-ne-se-izlaga-v-chuzhbina_news666013.html", "text": "\n Фолпевицата Татяна е решила да не си губи напразно времето. Наш репортер научи, че от няколко месеца чалга дивата ходи на частни уроци по английски, пише   \nИзпълнителката на \"Записано е в сърцето ми\" не се справя с чуждия език и в продължение на няколко години това я мъчи. Всеизвестен факт е, че тя има много участия извън България, където й се налага да си комуникира с хората на английския. \n \n", "date": "2019.04.03", "title": "Фолкпевица реши да учи на стари години, за да не се излага в чужбина"}
{"url": "https://www.blitz.bg/layfstayl/neli-petkova-zakhvrli-drekhite-za-poveche-reyting-snimki_news666009.html", "text": "\n Нели Петкова, която до момента познаваме в по-семпла и лирична визия, вече е по-секси отвсякога, пише  . \nМиловидната певица не оставя почти нищо за въображението във видеото към новата си песен „Body”. А почитателите й са в истински екстаз от видяното. \nЧаровната блондинка показва неподозирани танцови умения, освен това много й отива ролята на секси съблазнителка. \n", "date": "2019.04.03", "title": "Нели Петкова захвърли дрехите за повече рейтинг! (СНИМКИ)"}
{"url": "https://www.blitz.bg/layfstayl/za-damite/sprugite-na-svremennite-sheykhove-izglezhdat-neustoimo-s-tezi-byuti-trikcheta_news665675.html", "text": "\n Необикновената красота на жените от Изтока отдавна предизвиква възхищение по цял свят, а хиляди европейки завиждат на външния им вид, възхваляван от безброй поети.  \nГъсти и блестящи коси, матова кожа, тъмни бадемови очи... Нима има дама, която не иска да изглежда по този начин? \nВъпреки че жителките на арабските страни крият умело лицата и телата си от любопитни очи, за тяхната красота се носят истински легенди.   .  \n", "date": "2019.04.03", "title": "Съпругите на съвременните шейхове изглеждат неустоимо с тези бюти трикчета"}
{"url": "https://www.blitz.bg/layfstayl/za-damite/taka-mzhete-izbirat-polovinkite-si-istinata-opredeleno-nyama-da-vi-kharesa_news665671.html", "text": "\n Ако не харесвате свекървата си, със сигурност резултатите от това проучване няма да ви допаднат.  Макар и за това да се говори от доста време, едва сега данните бяха потвърдени с научни доказателства.  \nПроучването е проведено от сайта за запознанства eHarmony.  \nСпециално за изследването е разработен тест, който да оцени личностните особености и чертите от характера на респондентите. В теста са включени 18 ключови въпроса.   \n", "date": "2019.04.03", "title": "Така мъжете избират половинките си! Истината определено няма да ви хареса!"}
{"url": "https://www.blitz.bg/layfstayl/za-damite/samo-v-blits-vodeshcha-ot-btv-izrigna-sreshchu-skandalnata-sushi-usetila-tseluvkata-na-kobrata-snimki_news666068.html", "text": "\n Вече седмица всяка българска медия, че и редица международни, дискутират разразилия се скандал след „целувката на Кобрата“. След като разгроми Богдан Дину родния боксьор Кубрат Пулев даде интервю пред репортерка Джени Суши. В края на разговора  .  \n \n Тя видя „тормоз“ в негово лице и реши да си наеме адвокатка. \n Родна репортерка и водеща от bTV обаче направи доста интересен коментар за случката, в който направо попиля Джени Суши. \n \n", "date": "2019.04.03", "title": "Само в БЛИЦ! Водеща от bTV изригна срещу скандалната Суши, усетила целувката на Кобрата! (СНИМКИ)"}
{"url": "https://www.blitz.bg/layfstayl/izvestnite-rozhdenitsi-na-3-april_news666321.html", "text": "\n  Днес повод за празнуване и почерпка имат: \n  У нас: Александър Томов , член на Българската федерация по борба, борец в стил класическа борба, носител на три олимпийски медала, петкратен световен шампион, петкратен европейски шампион, световен студентски шампион, двукратен европейски вицешампион, Приет е в Залата на спортната слава в Оклахома. Проф. Антон Дончев , художник пластик, дългогодишен преподавател в Националната художествена академия, катедра Резба Проф. Атанас Щерев , лекар, известен като „бащата на инвитрото” в България, основател на Медицински комплекс “Д-р Щерев”, бивш депутат Вени Марковски , основател и председател на УС на „Интернет общество – България“. През 2018 г. ще участва в експертната група на високо ниво към Европейската комисия за борба с фалшивите новини Виктор Вълков , политик и дипломат, вицепремиер и министър на външните работи в правителството на Димитър Попов (1990 – 1991), депутат в  8—9 НС и 7-ото ВНС, посланик в Анкара (1993 - 1998) и Загреб (2002 – 2006) Георги Андонов , бивш депутат от ГЕРБ в 41 - 43-о НС, по професия агроном Георги Стоилов , архитект, бивш кмет на София в периода 1967 – 1971 г. Д-р Елена Алекова , поетеса, автор на десетина лирически книги, романа в стихове „Милена”, книгите „Отвъд думите”, „По невидимите магистрали”, „Моята България”, „Сеячът на безсмъртие. Думи за Николай Хайтов” Методи Деянов , треньор по футбол, бивш футболист на ЦСКА, гръцкия ОФИ и кипърския Анортозис, двукратен шампион на страната и двукратен носител на националната купа. Беше част от скаутското звено и ДЮШ на ЦСКА, бивш треньор на юношеския национален отбор до 19 години \n  \n  По света: Алек Болдуин , американски актьор, познат от лентите „Мисията невъзможна: Престъпна нация“, „Все още Алис“, „ Рокфелер плаза 30“, „На Рим с любов“,  „Рок завинаги“, „ Пърл Харбър“,  „Нотинг Хил“ и др. Успешната имитация на Доналд Тръмп преди изборите през 2016 г. в комедийното телешоу Saturday Night Liv му помогна да сключи договор с ABC за собствено тв шоу, което стартира скоро Аманда Байнс ,  Р американска актриса. Започва кариерата си още на 10 години, а на 13 вече има собствено шоу – „Шоуто на Аманда”. Позната от филмите „Какво харесвам в теб“, „Голям тлъст лъжец“, „Какво искат момичетата“, „Тя е пич“,„Лак за коса“, „Сидни Уайт“, „Лесна, а“, от сериала „Какво харесвам в теб“. През 2013-а бе вкарана в психиатрия, след като предизвика пожар пред дома на свой приятел. През февруари 2018 обяви намерението си да се завърне към телевизионна дейност Джейми Бамбър ,    британски актьор, известен с ролите си в телевизионните сериали „Бойна звезда: Галактика“, „Шепот от отвъдното“ и „Забравени досиета“ Джейн Гудол , английска приматоложка, антроположка и етоложка. Тя е известна най-вече с над 55-годишните си изследвания над социалния и семейния живот на шимпанзетата, и като директор на Института „Джейн Гудол“ в Националния парк „Гомбе Стрийм“ в Танзания Дорис Дей, Р  американска певица с повече от 650 песни в периода 1947-1967 г. и Грами за цялостен принос; най-голямата филмова звезда в началото на 1960-те, партнирала си с водещи актьори като Кларк Гейбъл, Кари Грант, Дейвид Нивън и Род Тейлър и отличена с наградата Сесил Демил Еди Мърфи , афроамерикански актьор и комик, известен с изпълненията си в „Ченгето от Бевърли Хилс“ (І-ІІІ), „Пристигане в Америка“, „Аз, шпионинът“, „Кинти в небето“, „Доктор Дулитъл“, а също и с вокализациите си във филмите за Шрек Клотилд Куро , френска театрална комедийна и филмова актриса, омъжила се за принца на Пиемонт и Венеция Емануел Филиберто, най-големият внук на последния италиански крал Умберто II. Леона Л у ис , британска певица и композитор, световноизвестна със сингъла си „Bleeding Love“ от албума Spirit. До 2018 г. има издадени пет студийни албума Марша Мейсън , американска актриса, носителка на Златен глобус за най-добра актриса в драматичен филм „Cinderella Liberty“ (1974)“ и Златен глобус“ за най-добра актриса в мюзикъл или комедия „Момиче за сбогом“  неколкократно номинирана за Оскар. Себастиан Бах , канадски музикант, най-известен като член на американската глем метъл група „Скид Роу“ (1987-1996). След раздялата прави солова кариера и се изявява като актьор София Бутела,  танцьорка, модел и актриса, „Kingsman: Тайните служби“, „Стар Трек: Отвъд“, „Мумията“. През 2017 г. я гледахме в смразяващая шпионски филм „Атомна блондинка“/ Най-студеният град“, а през 2018 г. се очаква участието й в новата тв адаптация на „451 градуса по Фаренхайт“ на режисьора Рамин Бахрани Томи Хаас , немски тенисист с най-добро класиране в ранглистата на АТП - второ място, достигнато през месец май 2002 г Яп де Хоп Схефер , холандски политик, 11-ти генерален секретар на НАТО. Днес е лобист в отбранителната индустрия. \n \n", "date": "2019.04.03", "title": "Известните рожденици на 3 април"}
{"url": "https://www.blitz.bg/layfstayl/tezhk-den-za-3-zodii-ovent-obache-udrya-desyatkata_news666325.html", "text": "Хороскоп Овен (21 март - 20 април) 9-10, направо сте в десятката днес. Ако наистина насочите енергията си в една единствена цел и ако наистина сте толкова съсредоточени, колкото можете да бъдете, тогава няма никакъв друг път освен успеха. Хороскоп Телец (21 април - 21 май) Имало е дни, в които сте чувствали и по-добре. Днес може би ще сте малко по-нервни и раздразнителни, особено ако останете за по дълго вътре. Намерете начин, за да бъдете повече навън, разпуснете, разсейте напрежението. Разхождайте се, спортувайте, бъдете активни! Хороскоп Близнаци (22 май - 21 юни) Ще можете да споделите мислите и идеите си с други хора, но се вслушайте и в тяхното мнение. Не приемайте всичко, което чуете за чиста монета, бъдете отворени за новото, но бъдете и критични, тествайте нещата в живота, проверете верността им. Хороскоп Рак (22 юни - 23 юли) Ще имате много неща за вършене, но това не значи да се намръщите и да се сърдите на целия свят. Всъщност, светът може да ви помогне, да ви подкрепи, да направи работата и животът ви наистина смислени. Хороскоп Лъв (24 юли - 23 август) Днешният ден ще е много енергичен и предизвикателен. Бъдете готови да запретнете ръкави и да докажете, че идеите ви наистина могат да станат реалност. Сила и вдъхновение, заразявайте с тях и другите. Хороскоп Дева (24 август - 23 септември) През този ден ще се опитвате да овалдеете вътрешните си спирачки, съпротивата си за едно или друго. Хубаво ще е, ако си дадете сметка, че не винаги сте прави, че другите също си имат собствена истина. И да прескочите ограниченията си. Хороскоп Везни (24 септември - 23 октомври) Ще имате толкова много идеи, че дори няма да успявате да ги системаизирате, а е добре да направите нещо. Бъдете избирателни и целенасочени, обърнете внимание на част от тях, за да не бъдете разочаровани вечерта, че нямате нищо реално пред себе си. Хороскоп Скорпион (24 октомври- 22 ноември) В тази цветна седмица, оцветете света си, направете го по-приветлив, красив, животворен. Днес можете да материализирате мислите си, имате силата, имате въображението, способностите се развиват, само малко повече постоянство е нужно. Хороскоп Стрелец (23 ноември - 21 декември) Ще имате нужда да сте първи, да покажете себе си, за оберете аплодисмените. Вие го можете прекрасно, но все пак, но все пак, какво остава за другите след това... Бъдете готови да си признаете честно как правите нещата. Хороскоп Козирог (22 декември - 20 януари) По-скоро тревожно ще се чувствате и то благодарение на собствените си мисли и търсения. Ще ви се наложи да поемете отговорност не само за собствените си действия, но и за тези, на хората, с които сте свързани. Не лек ден за решения. Най-добре погледнете от веселата страна, така всичко ще е по-лесно. Хороскоп Водолей (21 януари - 19 февруари) Не може да се Днешният ден ще е по-вълнуващ от предишните. Вече ще се чувствате по-свободни и господари на времето си. Среща с необичайни хора ще ви достави голямо удоволствие, а може би и ще ви донесе неочаквана полза. Хороскоп Риби (20 февруари - 20 март) Днес нещата просто ще се случват, затова имайте план, имайте цел, знайте смисъла. Вашата задача е да участвате и да насочвате, нещо в което винаги сте били най-добрите.", "date": "2019.04.03", "title": "Тежък ден за 3 зодии! Овенът обаче удря десятката"}
{"url": "https://www.blitz.bg/politika/rumen-radev-svikva-ksns-za-borba-s-koruptsiyata-po-visokite-etazhi-na-vlastta_news666389.html", "text": "\n На 8 април, понеделник, от 13.00 часа на \"Дондуков\" 2 президентът Румен Радев свиква заседание на Консултативния съвет за национална сигурност, съобщиха от прессекретариата на държавния глава. \n Темата на заседанието на КСНС е: \"Резултати от противодействието на корупцията по високите етажи на властта. Необходимост от мерки\". \n", "date": "2019.04.03", "title": "Румен Радев свиква КСНС за борба с корупцията по високите етажи на властта"}
{"url": "https://www.blitz.bg/politika/stanishev-nyama-da-ima-vizi-za-grazhdanite-ot-dvete-strani-na-lamansha-sled-brekzit_news666393.html", "text": "\nКомисията по граждански свободи, правосъдие и вътрешни работи в ЕП прие доклада на Сергей Станишев, с който се гарантира въвеждането на безвизов режим между ЕС и Великобритания след Брекзит, с 38 гласа „за“, 8 против“, 3 „въздържал се“. Регламентът е част от пакета от мерки, с които ЕС се готви за излизане на Великобритания без сделка още на 12 април. \n  \n„Днес направихме важна стъпка към запазването на правото на свободно придвижване на гражданите от двете страни на Ламанша – осигуряването на безвизовото пътуване от и към Великобритания след Брекзит. Това е ключова част от подготовката на ЕС за последствията от напускането на страната, тъй като към момента на Острова живеят 3,7 млн. европейски граждани, в това число и около 200 000 българи, чийто права трябва да бъдат гарантирани. Можем само да си представим какъв хаос би предизвикало въвеждането на визи не само за европейските и британските граждани, но и за цели сектори от икономиките на ЕС и Великобритания, например в образованието, транспорта и туризма“, заяви българският евродепутат. \n  \nВ качеството си на заместник-председател на ресорната комисия, Станишев беше избран за докладчик на мястото на Клод Мораес (С&Д, Великобритания), след като в продължение на пет кръга тристранни преговори ЕК, ЕП и Съветът не успяха да постигнат компромис. Това създаваше реален риск законодателството да бъде блокирано, което щеше да наложи въвеждането на визи за британските и европейските граждани. Заключителните преговори бяха поверени на българския евродепутат дни преди последната възможност за приемането на регламента. \n  \nСпоред доклада на Станишев, в случай че Британското правителство все пак наруши уговорката и въведе визов режим, дори само за някои държави-членки, то ЕС запазва правото си да предприеме реципрочни мерки. \n  \n„Получих доклада в кризисна ситуация, пред реалната заплаха от провал на преговорите. Това се случи само дни преди последната пленарна сесия на Европарламента, която може да одобри подобно решение, така че то да влезе в сила до 12-ти април. Радвам се, че след интензивни срещи и разговори с представители от всички политически групи в ЕП, получих подкрепа за позицията, че не можем да рискуваме голямото – премахването на опасността от въвеждането на визи – заради двустранни въпроси. Такъв е случаят с Великобритания и Испания относно статута на Гибралтар. Вчера проведохме последен решаващ кръг на преговори с представители на ЕК и Съвета и в крайна сметка успяхме да постигнем съгласие“, добави той относно блокирането на преговорите между европейските институции от началото на годината. \n  \nДокладът на Станишев предстои да бъде гласуван в пленарната зала на ЕП в четвъртък, след което текстът трябва да бъде приет  и от Съвета, за да влезе в сила преди 12-ти април, когато е първата възможна дата за напускане на Великобритания. \n  \n \n", "date": "2019.04.03", "title": "Станишев: Няма да има визи за гражданите от двете страни на Ламанша след Брекзит!"}
{"url": "https://www.blitz.bg/obshtestvo/za-ostavkata-na-lozan-panov_news666397.html", "text": "\n През последните няколко дни в редица медийни публикации бе зададен въпросът защо Цветан Цветанов напусна българския парламент заради съмненията, че  е закупил имот на непазарна цена, а Лозан Панов, председател на ВКС, не подава оставка заради съмненията, че неговата съпруга е закупила имот на непазарна цена.  \nПридобивките на Цветанов и Панова са построени от компания „Артекс“, собственост на семейство Мирянови, оказали се „по случайност\" кумове на Лозан Панов и неговата спътница в живота. Оставката на Цветанов бе поискана от премиера и лидер на ГЕРБ Бойко Борисов. Оставката на Лозан Панов може да бъде поискана от Висшия съдебен съвет. И тъй като сме убедени, че те за пореден път ще протакат и обмислят, то нека ги улесним в тази наглед елементарна задача. Просто защото председателят на ВКС много отдавна даде повод на кадровиците на Темида да го отстранят от заемания пост. Панов многократно наруши Конституцията, Закона за съдебната власт, Етичния кодекс на българските магистрати и ред други нормативни правила и актове, които са гръбнак за функционирането на съдебната система, една от трите власти в Републиката.  \nАпропо, отказът на Висшия съдебен съвет и на Инспектората към него да разследват вероятните престъпления срещу правото на Панов отдавна граничи с престъпление срещу правото. Ето и фактите накратко:  \nПред декември 2015 г. Лозан Панов престъпи принципа за разделение на властите, атакувайки с остри критики българските депутати заради приети от тях законови промени. Нещо повече – Панов организира малоброен, но шумен и креслив съдийски протест на стълбите пред Съдебната палата в София. Пълен абсурд – призваните да бранят и прилагат закона го нарушават, грубо намесвайки се в работата на нормотворците.  \nПрез март 2016 г. в интервю за „Медиапул“ премиерът Борисов разкри, че Лозан Панов е назначение на ДСБ за председател на ВКС. Панов не отрече публично, а неговото мълчаливо съгласие доказва, че Конституцията е грубо нарушена. Откога политически партии назначават висшите магистрати в държавата? \nВръзката между Лозан Панов и партията на Иван Костов за пореден път изплува на бял свят през юли 2016 г. Тогава на полуконспиративна сбирка, ръководена от подсъдимия Иво Прокопиев, председателят на ВКС получава президентска номинация. Ангажимент да му предаде посланието поема лично тогавашният лидер на ДСБ Радан Кънев.  \nПрез март 2017 г. Панов потвърждава близостта си с Радан Кънев и Христо Иванов, свързвани с подсъдимия Прокопиев, участвайки в предизборни мероприятия на техните политически формации. Част от предизборната агитация, която обаче българските избиратели не оцениха подобаващо, бе и гостуването в България на прословутата Лаура Кьовеши, осъществено със съдействието на Лозан Панов. \n \n \nПредседателят на ВКС участва в сценария на олигарси за отстрелването на неудобния главен прокурор, но така и не отговори с каква цел лично посещава една от най-мощните адвокатски кантори в София.  \nЛозан Панов поиска от президента Радев (незнайно защо от него) изваждане на прокуратурата от съдебната власт, но за разлика от другите висши магистрати отказва да се отчита в Народното събрание, както е длъжен по закон. А когато все пак най-накрая го стори, той засипа българските депутати, легитимен представител на суверена според представителната демокрация, с хули и обиди за тяхната работа.  \nНо Лозан Панов отправя безпочвени обвинения не само към Парламента, а и към съда, към „жреците на правото“, с които той протестираше рамо до рамо на стълбите пред Съдебната палата. Според него съдът е просмукан от зависимости и не работи в полза на обществения интерес. Негативното си отношение към черните тоги Панов демонстрира и на практика. Той си позволи брутална намеса в работата на специализираното правосъдие по казуса Десислава Иванчева. Причина за това вероятно е общата им принадлежност към горепосочения задкулисен политико-икономически кръг, ръководен от подсъдимия Иво Прокопиев.  \nДействията на Панов все пак провокираха някаква реакция в неговите колеги. Безпрецедентно в най-новата ни история 10 от 14 членове на Съдийската колегия на ВСС зададоха остри въпроси към председателя на ВКС, посветени на критиките му към съда. Но Панов избяга от въпросите, така както избяга и от НАП и от КПКОНПИ (13 пъти според представляващия ВСС Боян Магдалинчев) , издирващи го за недекларирани доходи и неплатени данъци.  \n \n \n \nКато казахме КПКОНПИ, нека да припомним че две съдебни инстанции потвърдиха наложената на Панов глоба, която той обжалваше, заради отказа му да подаде и пред Съдебната палата (КПКОНПИ й е правоприемник) декларация за материалното му състояние. \nИ в крайна сметка – дали Панов е нарушил закона, криейки придобития от жена му имот под пазарна цена, дали е морално да обжалва глоба пред магистрати, чието кариерно развитие зависи от председателстващия по право Съдийската колегия на ВСС, дали трябва да командирова съдийка от Пещера, която да решава в негова полза дело, по което е страна, дали е длъжен да инициира тълкувателно дело в полза на подсъдими със запорирано имущество (лично председателства заседанието на Гражданската колегия), истината е една – Лозан Панов отдавна няма място във ВКС. ВСС, спите ли?  Ивайло КРАЧУНОВ \n  \n \n", "date": "2019.04.03", "title": "За оставката на Лозан Панов"}
{"url": "https://www.blitz.bg/politika/valeri-simeonov-shche-minat-evroizborite-shche-se-zadadat-mestnite-tryabva-li-da-ne-raboti-parlamentt_news666403.html", "text": "\n Промените на ГЕРБ и „Обединени патриоти“ в Закона за социално подпомагане са полезни и са в отговор на очакванията на българското общество, заяви от парламентарната трибуна лидерът на НФСБ Валери Симеонов по време на дебатите по предложенията на ГЕРБ, БСП и „Обединени патриоти“ за промени в Закона за социалното подпомагане. \n „Първо искам да изразя удовлетворението си от поставянето на дневен ред на една много важна тема в нашето общество – образованието на децата, които са изолирани по една или друга причина. Както всички знаем, в по-голямата част това са деца на циганския етнос. Двата законопроекта биха могли да бъдат усъвършенствани. Третият е прекалено повърхностен и действително с явно популистко предназначение – този на БСП. Той не подлежи на каквото и да било обсъждане“, допълни Симеонов и посочи, не приема упреци за политически елемент във внасянето им. \n „Ще минат евроизборите, ще се зададат местни избори – тогава също ли не трябва да предлагаме? Може би трябва да спре да работи парламентът от страх да не би случайно да попадне под упреците за политически цели в близките избори. Да не говоря какви цели могат да имат три различни политически партии със сходни идеи в законопроектите, които предлагат“, допълни той. \n Според него твърденията на ДПС, че одобряват насърчителните мерки и че с промените се лишават от социални права определена група граждани, е чисто политическо изказване, насочено към саботиране на приемане на полезни за държавата инициативи. \n", "date": "2019.04.03", "title": "Валери Симеонов: Ще минат евроизборите, ще се зададат местните, трябва ли да не работи парламентът?"}
{"url": "https://www.blitz.bg/obshtestvo/boyko-borisov-se-sreshchna-ss-starozagorskiya-mitropolit-kiprian_news666408.html", "text": "\n Министър-председателят Бойко Борисов се срещна със старозагорския митрополит Киприан в качеството му на ръководител на Комисията за уреждане на статута на Македонската православна църква-Охридска архиепископия (МПЦ), съобщиха от правителствената пресслужба. \n Комисията беше създадена в края на 2017 г. след искане на МПЦ Българската православна църква да съдейства за уреждане на статута й. \n По време на срещата между министър-председателя Борисов и митрополит Киприан беше уточнен начинът, по който ще бъде предаден донесения от Йерусалим великденски благодатен огън от българска страна на представител на македонската църква. За първи път Северна Македония получи благодатния огън от България миналата година. \n Тази година старозагорският владика Киприан ще донесе благодатния огън от Йерусалим у нас. В тази връзка в правителствения самолет с българската делегация ще пътува македонски епископ, което се осъществява по изричната молба на Македонската православна църква. \n На срещата митрополит Киприан запозна премиера Борисов със състоянието на храмовете в Старозагорската епархия и по-конкретно – с храм-паметник „Рождество Христово“ към шипченския манастир. „Правителството винаги е подкрепяло Българската православна църква и ще продължи да го прави“, посочи министър-председателят Борисов. От своя страна старозагорският митрополит Киприян поднесе поздравления и благодарност към премиера Бойко Борисов за отличните църковно-дипломатически отношения между правителството на България и Българската православна църква. \n", "date": "2019.04.03", "title": "Бойко Борисов се срещна със старозагорския митрополит Киприан"}
{"url": "https://www.blitz.bg/politika/daritkova-provede-opoznavatelni-sovalki-v-parlamenta_news666413.html", "text": "\n Новият председател на ПГ на ГЕРБ Даниела Дариткова проведе срещи с председателите на останалите парламентарни групи, пише Канал 3. Дариткова се е срещнала последователно с лидерите на ПГ на ОП, ДПС и ВОЛЯ. \n По обясними причини среща с лидерката на БСП Корнелия Нинова не се проведе заради бойкота на социалистите, които не идват в парламента втори месец. \n Разговорите на Дариткова с колегите й са били опознавателни, а целта им е била новата шефка на депутатите от ГЕРБ да гарантира, че ще продължи линията на предшественика си Цветан Цветанов да търси разбирателство по определени приоритети и теми в парламента. Тя е уверила Сидеров, Карадайъ и Марешки, че ще залага и занапред на диалога. \n Пред медиите Дариткова запази мълчание. Тя не пожела да коментира и новината за свикването на КСНС от президента Румен Радев за корупцията по върховете на държавата, провокиран от Апартаментгейт. \n Никога няма да мога да бъда Цветанов в парламентарната група, каза миналата седмица шефката на здравната комисия, която го смени начело на ПГ. \n", "date": "2019.04.03", "title": "Дариткова проведе опознавателни совалки в парламента"}
{"url": "https://www.blitz.bg/politika/bez-ministr-na-pravosdieto-ms-prie-otcheta-za-sdebnata-reforma_news666420.html", "text": "\n Правителството одобри годишния отчет за дейността на Съвета по прилагане на съдебната реформа, съобщиха от Министерския съвет. \n Припомняме, след оставката на правосъдния министър Цецка Цачева все още няма назначен нейн приемник. \n Актуализираната стратегия за продължаване на реформата в съдебната система за 2018 г. бе разгледана на днешното заседание на кабинета \"Борисов-3\". \n Сред основните взети решения от Съвета през изминалата година са: приемането на цялостна предварителна оценка на въздействието на проекта на Закон за отклоняване от наказателно производство и налагане на възпитателни мерки на непълнолетни лица; създаване на експертна работна група със задача да предложи изменения в Пътната карта към стратегията; проведена дискусия относно необходимостта от промяна в института на медиацията; обсъждане на проект на промени на Наказателния кодекс, с който се предлагат изменения и допълнения в разпоредбите на НК, регламентиращи институтите на обидата и клеветата. \n Съветът координира държавната политика по отношение прилагането на Актуализираната стратегия за продължаване на реформата в съдебната система. Тя е приета с Решение № 825 на Министерски съвет от 18 декември 2014 г. и е одобрена от Народното събрание на 21 януари 2015 г. \n Членове на Съвета са представители на съдебната и изпълнителната власт, професионалните организации на съдиите, прокурорите и следователите, представители на академичната общност, както и неправителствени организации с опит в сферата на съдебната реформа. \n", "date": "2019.04.03", "title": "Без министър на правосъдието МС прие отчета за съдебната реформа"}
{"url": "https://www.blitz.bg/layfstayl/shoubiznes/leo-i-deo-snimakha-zhenite-i-detsata-si-v-nestandarten-klip_news666349.html", "text": "\n Дежурният тандем Лео и Део не пропуснаха да поздравят феновете с лятно парче в аванс, но този път двамата заложиха на нестандартно видео. Клипът към новата им песен „Сочните й устни“, в която с участие се разписва и Моисей, представлява анимационно филмче, пише  \n  \n Причината за тази идея – на изпълнителите просто не им се застава пред камера. \n „С Лео отдавна имаме идея да заснемем клип, който да е анимиран. Може би заради факта, че с годините все по-рядко искаме да заставаме пред камерата и решихме да не се появим, а направо да ни нарисуват. Део има познати, които нарисуваха целия клип“, разказа пред „Монитор“ Лео. \n Сюжетът проследява мъжката компания на плажа, която е пленена от сексапилна мацка. Появяват се обаче изненадващи герои – жените на Лео и Део, както и техните деца. \nЛучия и Мариана набързо строяват половинките си докато Мойсей се радва на свободата си. \n „Идеята беше да използваме един секссимвол на България, който да покажем. Искахме да има и малко автоирония, затова вкарахме във видеото жена ми и жената на Део, както и децата. За да може хората да разберат, че това е нашето ежедневие. Без разбира се да тормозим чужди жени. Но горе-долу искахме да си проличи личния ни живот“, сподели ни още най-успешният ресторантьор сред рапърите у нас. Неговите синове близнаците Николо и Mатия също са гледали видеото на „Сочните й устни“. Докато единия „много се радва“, другият не го харесва, защото „вижда майка си като дявол“. \n Парчето всъщност съществува от две години. Текстът е дело на група „СкандаУ“, които го подаряват на приятелите си Део и Лео, а за бийта е отговорен руснакънт M1chellz. За благодарност, Тото и Лъчо също получават свои анимирани версии в анимационното филмче. \n „Винаги сме бягали от вулгарните текстове и се стремим да се изразяваме с шеговита ирония. Това се превърна в нашата запазена марка, на която не изневеряваме и в новата ни песен „Сочните й устни“, казва и Део. \n Интересен факт е, че видеото е готово два месеца преди премиерата, която се състоя на 1-ви април, но точно тогава на бял свят се появява втория син на вечно усмихнатия блондин. Аниматорите връщат наново кадрите и дорисуват малкия Теодор в ръцете на Мариана. \n", "date": "2019.04.03", "title": "Лео и Део снимаха жените и децата си в нестандартен клип"}
{"url": "https://www.blitz.bg/layfstayl/tita-razkri-kak-e-prezhivyala-skandala-s-bashcha-y-i-shche-sleze-li-ot-stsenata_news666355.html", "text": "\n \"Постоянно се питам как се справям. Трябва да си силен въпреки всичко и въпреки всички. Падне ли ти духа - губиш всичко. Искам да стигна до мястото, което си е моето, което аз искам.\" Това заяви певицата Тита по повод ареста и обвиненията на баща й в ефира на Нова тв. \n\"Благодарна съм, че имам такова сплотено семейство, което никой и нищо не може да бутне. \", допълни тя. \n\"Дори за миг не съм помислила да се скрия от светлините на прожекторите. Именно заради баща ми го направих. Той сега е под домашен арест. Вкъщи си е и всичко е наред\", категорична е изпълнителката.\n", "date": "2019.04.03", "title": "Тита разкри как е преживяла скандала с баща й и ще слезе ли от сцената"}
{"url": "https://www.blitz.bg/layfstayl/shoubiznes/arestuvakha-zapodozryan-za-ubiystvoto-na-rapra-nipsi-khsl_news666378.html", "text": "\n Сътрудници на правоохранителните органи в град Лос Анджелис потвърдиха задържането на мъж, заподозрян в убийството на рапъра Нипси Хъсъл. \n Арестуваният Ерик Холдър е бил задържан в югоизточното предградие на Лос Анджелис Белфлауър. Полицията се е добрала до него, благодарение на видеозаписи от камери за наблюдение, направени по време на убийството на 33-годишния рапър. Той беше застрелян с няколко куршума в Лос Анджелис пред магазина си за дрехи в неделя. Двама други души бяха ранени по време на убийството. \n Според директора на полицията в Лос Анджелис Майкъл Мур престъплението е било свързано с личен конфликт между двамата мъже и нямало общо с враждуващите местни банди. \n След стрелбата убиецът на Нипси Хъсъл се качил на автомобил, шофиран от жена. По данни на полицията, тя се е предала на властите във вторник. \n", "date": "2019.04.03", "title": "Арестуваха заподозрян за убийството на рапъра Нипси Хъсъл"}
{"url": "https://www.blitz.bg/intsidenti/katastrofi/prvo-v-blits-razbra-se-prichinata-za-adskoto-mele-s-avtobusa-v-tsentra-na-plovdiv_news666360.html", "text": "\n Шофьорът който помля съоръжения край пловдивския хотел \"Лайпциг\" е карал с много по-висока от разрешената за района скорост, научи БЛИЦ.  \nЗаради бясно шофиране той не е успял да вземе завоя и едва е избегнал врязването в самия хотел.  \nМъжът е на 48 години, не е употребил алкохол или наркотици. \nКакто БЛИЦ вече съобщи, няма пострадали и инцидентът се е разминал само с материални щети.  с табела за линия номер 4 за малко да влезе в хотел \"Лайпциг\" тази сутрин около 6 часа. Рейсът идвал от ул. \"Любен Каравелов\". Внезапно завил вдясно, излязъл от пътя и минал през паркинга пред входа на хотела. Там разбил паркиран микробус на клиенти, изкъртил няколко цветарника. Без да спре, продължил към кръстовището с бул. \"Руски\". Там ударил и разбил светофарната уредба.  Кристина Иванова, БЛИЦ \n", "date": "2019.04.03", "title": "Първо в БЛИЦ: Разбра се причината за адското меле с автобуса в центъра на Пловдив"}
{"url": "https://www.blitz.bg/intsidenti/katastrofi/adsko-mele-s-shestima-raneni-vv-velikotrnovsko_news666365.html", "text": "\n Шестима души са пострадали при катастрофа на пътя село Мерданя – Златарица тази нощ. Това съобщиха от Регионална дирекция \"Пожарна безопасност и защита на населението\" – Велико Търново. Сигналът за инцидента е получен малко след полунощ. \n Вследствие на пътния инцидент е възникнал пожар. На място е изпратен екип на районната служба в Горна Оряховица с един противопожарен автомобил и четирима пожарникари и инспектор от Оперативния център. Към мястото на произшествието е изпратен и екип на Сектор \"Сигнално-охранителна дейност\" с един спасителен автомобил и трима спасители. \n Пожарът е унищожил превозното средство, а шестимата пострадали са предадени на екип на Център за спешна медицинска помощ – Велико Търново. \n", "date": "2019.04.03", "title": "Адско меле с шестима ранени във Великотърновско"}
{"url": "https://www.blitz.bg/intsidenti/pozhari/neshcho-strashno-se-sluchi-na-metri-ot-obshchina-stara-zagora_news666379.html", "text": "Сигнал за горящ автомобил до общината в Стара Загора е подаден снощи малко преди полунощ . Той е със старозагорска регистрация.\nНа място е пристигнал противопожарен екип, но въпреки това е изгоряла цялата предна част на возилото. То е собственост на фондация \"Дон Боско\". \nНестопанската организация работи в Стара Загора от началото на 2009 година и в момента изгражда католически храм на името на Дева Мария в ромския квартал \"Лозенец\". От фондацията нямат обяснение за случилото се. Най-вероятно се касае за умишлен палеж. Полицията започна разследване по случая.\n", "date": "2019.04.03", "title": "Нещо страшно се случи на метри от община Стара Загора"}
{"url": "https://www.blitz.bg/svyat/ek-obyavi-dobra-novina-za-blgariya_news666433.html", "text": "\n Все още има възможност дори преди края на мандата на тази Европейскатa комисия (ЕК) механизмът за наблюдение на България и Румъния да бъде прекратен. Това заяви зам.-председателят на ЕК Франс Тимерманс на пресконференция, посветена на върховенството на закона. \nПо неговите думи за тази цел препоръките на комисията за България и Румъния трябва да бъдат приложени. Иначе ще бъде много трудно да постигнем това, добави той. \nВ България остава още много работа, но много бе и постигнато в областта на върховенството на закона. Механизмът за наблюдение бе създаден, за да се решат проблеми, които трябваше всъщност да бъдат решени преди приемането на страните в ЕС. Имам известни опасения, защото България и Румъния бяха приети в ЕС през 2007 г., а вече сме 2019 г. и все още не сме решили всички проблеми, които трябваше да бъдат решени преди присъединяването, посочи Тимерманс. \nТрябва да имаме предвид този урок, когато започваме бъдещи преговори за присъединяване - въпросите за върховенството на закона, разделението на властите. Тези въпроси трябва да бъдат предварително решавани. Бях голям защитник на приемането на България и Румъния, това трябва да бъде ясно. Очакването механизмът бързо да реши въпроси, които още предварително е трябвало да бъдат решени, бе прекалено оптимистично, коментира той. \nВ Румъния на основата на механизма бе постигнат огромен напредък в борбата с корупцията дори на високите управленски равнища. Румънската съдебна система през годините повишаваше ефективността си, имаше хора, поставени зад решетките. Сега има отстъпление. Трябва да се погрижим това да не се закрепи със закони и да се създадат условия за безнаказаност, допълни Тимерманс. \n", "date": "2019.04.03", "title": "ЕК обяви добра новина за България!"}
{"url": "https://www.blitz.bg/svyat/pochina-general-ivolgin-ot-kultoviya-film-osobenosti-na-ruskiya-natsionalen-ribolov_news666439.html", "text": "\n Известният руски актьор Алексей Булдаков е починал на 69-годишна възраст. За това съобщи председателят на организационния комитет на кинофестивала „Киношок“ Сергей Новожилов на страницата си в Инстаграм. \n  \nАлексей Булдаков е популярен в Русия с многобройните си роли в киното. У нас той е най-известен с ролята си на генерал Иволгин във филма „Особености на руския национален риболов“ („Особенности национальной охоты“).\n   \nБулдаков е роден на 26 март 1951 година в алтайското село Макаровка. Занимавал се е с бокс, а през 1969 година завършва театрална школа в град Павлодар. Докато учел работел в завод за трактори. \n  \nДо 1999 година получавал предимно второстепенни роли. Образън на генерал Иволгин, обаче, му донесъл огромна слава и всенародна любов. Той участва в десетки филми, сред които \"Сквозь огонь\", \"Странник\", \"Ширли-Мырли\", \"Огненный стрелок\".\n \nПрез 2009 година получава званието „народен артист“ на Руската федерация. \n  \nПричината за смъртта на актьора е откъснал се тромб.\n \n", "date": "2019.04.03", "title": "Почина генерал Иволгин от култовия филм „Особености на руския национален риболов“"}
{"url": "https://www.blitz.bg/svyat/yunker-otseche-bez-poveche-otlaganiya-na-brekzit_news666453.html", "text": "\n Няма да има повече отлагания на Брекзит, 12 април е крайният срок. Това стана ясно от изявлението на председателя на Европейската комисия (ЕК) Жан-Клод Юнкер пред Европейския парламент, информират медии. \nВчера премиерът на Великобритания Тереза Мей се обърна към нацията след 7-часово заседание на кабинета. Тя обяви, че е необходимо още едно отлагане на Брекзит и е готова да започне преговори с лидера на лейбъристите Джереми Корбин за излизане от политическата криза около Брекзит. \nЮнкер обаче отхвърли идеята и обяви, че Обединеното кралство няма да получи ново кратко отлагане на Брекзит. Но по думите му това може да се промени, ако британският парламент ратифицира сделката за Брекзит до 12 април. \n\"12 април е последният краен срок за ратифициране на споразумението за напускане в Камарата на общините. Ако това не бъде направено дотогава, няма да е възможно допълнително кратко отлагане\", предупреди Юнкер пред законодателния орган. \nАко парламентът одобри сделката с Брюксел за Брекзит до настоящия краен срок, ЕС трябва да бъде подготвен да приеме отлагане до 22 май, добави той. \nСпоред него сега Брекзит без сделка е най-вероятният сценарий. \nНе е резултатът, който желая. Но е резултат, за който аз се погрижих, че ЕС ще бъде готов, продължи Юнкер. \nПо думите му ЕС е подготвен да допусне гъвкавост по отношение на политическата декларация с цел приемане на нови идеи за бъдещите отношения. Ние сме открити от самото начало, каза той. \nЮнкер отбеляза още, че през следващата седмица на срещата на върха евролидерите ще чуят намеренията на Тереза Мей. \nВ края на миналия месец Европейският съвет реши да отложи Брекзит до 12 април, за да даде възможност на Обединеното кралство да ратифицира споразумението. Ако Лондон не го стори, ще трябва да напусне Общността без сделка на договорената от евролидерите дата. Ако Лондон одобри сделката, Великобритания ще получи удължаване на срока за напускане до 22 май. \nДнес следобед Мей ще проведе разговори с Корбин за излизане от политическата криза.  \n", "date": "2019.04.03", "title": "Юнкер отсече: Без повече отлагания на Брекзит!"}
{"url": "https://www.blitz.bg/svyat/v-albaniya-otnovo-e-strashno_news666458.html", "text": "\n Участниците в протеста в Тирана се сблъскаха с полицията, когато се опитаха да пробият полицейския кордон пред сградата на албанския парламент. Това съобщава македонската информационна агенция „Макфакс. \nПолицията призова демонстрантите да се въздържат, да останат спокойни и да избягват насилие по време на протестите. \nПротестите в Тирана се организират за осми път и участниците призоваха премиера Еди Рама да подаде оставка и да сформира преходно правителство за провеждане на честни и демократични избори, уточнява  . \n", "date": "2019.04.03", "title": "В Албания отново е страшно!"}
{"url": "https://www.blitz.bg/lyubopitno/seksi-modelka-kachi-snimka-po-belo-i-pomoli-momchetata-za-pomoshch_news666318.html", "text": "\n Беларуският модел Нина Сереброва поиска помощ от своите абонати.  \nТя публикува снимка в бяло секси бельо и я подписа така: \"Имате ли идеи за подписване? Не знам какво да напиша, имам нужда от вашата помощ, момчета\". \n\"Мога да ти помогна, защото съм Батман\", пише един от феновете. \n \n \n", "date": "2019.04.03", "title": "Секси моделка качи СНИМКА по бельо и помоли момчетата за помощ"}
{"url": "https://www.blitz.bg/zdrave/yaponski-ucheni-strashno-zabolyavane-se-krie-zad-chestoto-khodene-noshchem-do-toaletnata_news665920.html", "text": "\n На всеки се е случвало да се събуди посред нощ и да поиска да отиде до тоалетната. Обикновено тези позиви са рядко срещани, но при някои хора тези нощни събуждания са много по-чести, отколкото при останалите.  \n \n Според японски учени обаче зад това на пръв поглед просто действие може да се крие нещо много по-сериозно. Откритието е на учени от болницата Rosai-Tohoku в Сендай, начело с д-р Сатоси Коно. \n Той и колегите му наблюдавали около четири хиляди жители на град Ватари. Участниците в експеримента редовно са били подлагани на прегледи и е следено как се хранят и какви проблеми срещат в ежедневието си. \n", "date": "2019.04.03", "title": "Японски учени: Страшно заболяване се крие зад честото ходене нощем до тоалетната"}
{"url": "https://www.blitz.bg/layfstayl/ptuvane/turskite-khoteli-tsakat-nashite-s-nevizhdan-dosega-all-inclusive_news665951.html", "text": "\n Според агенция АТОР турски хотелиери са предложили да се разшири действието на All Inclusive и туристите вече да ползват безплатно услугите на всички заведения за обществено хранене, разположени и извън територията на хотела.  \nСпоред техните аргументи тази мярка ще позволи \"стимулиране\" на гостите да оставят повече пари в търговските и развлекателните центрове. \n Заслужава да се отбележи, че кетърингът в заведенията за обществено хранене също ще бъде безплатен, но туристите би трябвало да харчат пари в близките магазини, нощните клубове, баровете и други места, предлагащи добро прекарване на свободното време. \n", "date": "2019.04.03", "title": "Турските хотели цакат нашите с невиждан досега All Inclusive"}
{"url": "https://www.blitz.bg/lyubopitno/ucheni-dokazakha-vzemete-si-kuche-za-da-zhiveete-po-dlgo_news666320.html", "text": "\n Учени от Центъра за изследване на проблемите на по-възрастното поколение в Италия доказаха, че домашните любимци удължават живота на собствениците си. \nДомашните любимци, особено кучето, допринасят за запазването на добрата физическа форма на своите стари собственици. \nСпоред статистиката до 70% от хората в Италия на възраст над 65 години имат домашни любимци. Почти половината от италианците на тази възраст държат кучето вкъщи. \nЖивотните карат възрастните хора да запазят физическото и психологическото си здраве по-дълго. \nОсновната причина за благоприятния ефект върху тялото е необходимостта кучето да се извежда на открито при всякакви метеорологични условия. Също така, близостта на \"живо същество\" е важна. Превод: БЛИЦ \n", "date": "2019.04.03", "title": "Учени доказаха: Вземете си куче, за да живеете по-дълго"}
{"url": "https://www.blitz.bg/lyubopitno/otkrikha-zashcho-rusnatsite-postepenno-spirat-alkokhola_news666411.html", "text": "\n Според ръководителя на Общоруския национален център за изучаване на общественото мнение Валерий Фьодоров руснаците са започнали да пият по-малко заради настъпилата масова автомобилизация в страната, пише в. \"Комсомолска правда\". \n По думите на социолога през последните десет години \"културата на пиенето\" в Русия съществено се е променила. Хората са започнали по-рядко да използват обществения транспорт и по-често се придвижват с частни автомобили. \n Според Фьодоров доста време факторът автомобилизация се е игнорирал. Дори и изграждането на пътищата в Съветския съюз е било разчетено на съвсем друго количество превозни средства за личен транспорт. \"В наши дни се счита за нормално да притежаваш автомобил, а не обратното\", твърди социологът. \n Притежаването на МПС според Фьодоров рязко е снижило консумацията на алкохол поради високите рискове за водачите при неговата употреба. По данни на министъра на здравеопазването на Русия Вероника Скворцова, от 2006 г. руснаците са намалили консумацията си на спиртни напитки с 40 процента. \n", "date": "2019.04.03", "title": "Откриха защо руснаците постепенно спират алкохола"}
{"url": "https://www.blitz.bg/politika/zamestnikt-na-tsvetanov-se-zakle-kato-deputat-snimki_news666359.html", "text": "\n Станислав Стоянов положи клетва като депутат от Парламентарната група на ГЕРБ, предаде репортер на БЛИЦ. \nТой е избран от избирателен район Велико Търново. \nСтоянов влиза в Народното събрание на мястото на Цветан Цветанов, който миналата седмица подаде оставка като народен представител. \n \n \n Снимки: Георги КОЛЕВ, БЛИЦ \n", "date": "2019.04.03", "title": "Заместникът на Цветанов се закле като депутат (СНИМКИ)"}
{"url": "https://www.blitz.bg/obshtestvo/drpat-shaltera-sled-23-ch-i-ni-tsakat-zhestoko-tokov-udar-v-polunoshch-pompa-smetkata_news666323.html", "text": "\n Изкуствено предизвикани токови удари в полунощ товарят сметките за електричество. Това пише  „Телеграф“ по информация от технически екипи на големите телекомуникационни оператори, които са викнати след токовите удари, за да възстановят връзката с безжичния интернет. \nПотребителите в някои квартали се оплакват от често изключване и включване на електричеството нощем, което води до размразяване и повторно замръзване на хладилниците. От енергото се оправдават, че спирането на тока ставало автоматично, траело секунди и не водело до трайни проблеми. Домакинствата, които ползват нощната енергия, за да пестят от почти двойно по-ниската цена на нощната спрямо дневната тарифа, обаче вместо икономия получават по-висока сметка за ток, обясниха техници. \nЧовекът си включва пералнята на отложен старт, за да изпере между 23 ч. и 7 ч. сутринта, когато се начислява електроенергия по нощната тарифа. Но след токов удар се губи паметта на програматора, пералнята спира и въобще не тръгва. Така потребителят е принуден да пусне машината на сутринта, когато вече консумираната електроенергия се умножава по цената на тока по дневната тарифа. \nСобствениците на вили, чиито електромери са в имота и не са осигурявали достъп за отчет на измервателния уред в продължение на месеци, могат да бъдат сюрпризирани със солидна сума в първата фактура, предупредиха електроразпределителните дружества. \nАко електромерът се намира след границата на имота, неговият собственик трябва да осигури достъп до отчетник. Снемането на показанията за потреблението на ваканционните имоти се извършва всеки месец по утвърден график, както на всички останали обекти. След всеки отчет се издава фактура, обясниха от електроразпределителните дружества. Затова след първия възможен отчет цялото количество консумирана електроенергия ще се фактурира и клиентът трябва да го заплати наведнъж. \nАко отсъстваме повече от година, Енергото ни предупреждава да осигурим достъп и дава дата. Ако не пуснем отчетника, след предупреждение ЕРП-то изключва напрежението на имота. \nАко вилата се използва сезонно и собственикът не може да осигури достъп всеки месец, той би могъл да декларира показанията на уреда в Центъра за обслужане на клиенти, по денонощната телефонна линия или на имейл адреса на ЕРП-то. Клиентът може да заяви и „временно преустановяване на електроснабдяването“, ако ще отсъства трайно. \nДругият вариант е да поиска в имота му да се инсталира смарт електромер за дистанционно отчитане, което обаче е за негова сметка. \n  \n \n", "date": "2019.04.03", "title": "Дърпат шалтера след 23 ч. и ни цакат жестоко! Токов удар в полунощ помпа сметката"}
{"url": "https://www.blitz.bg/politika/tova-e-noviyat-shef-na-vtreshnata-komisiya-v-parlamenta_news666362.html", "text": "\n Народният представител от ГЕРБ Пламен Нунев оглави Комисията по вътрешна сигурност и обществен ред. \n Припомняме, изборът на нов председател на комисията се наложи, защото досегашният председател Цветан Цветанов подаде оставка, заради скандала с апартаментите. Проекторешението за промени в ръководството на Комисията по вътрешна сигурност и обществен ред бе внесено от председателя на ПГ на ГЕРБ д-р Даниела Дариткова и бе прието от депутатите. Досега Нунев бе член на Вътрешна комисия и заместник-председател на Комисията за контрол над службите за сигурност, прилагането и използването на специалните разузнавателни средства и достъпа до данните по Закона за електронните съобщения. Нунев е избран от листата на ГЕРБ в 19-ти Многомандатен избирателен район - Русе. \n Освен избора на Нунев за председател на комисията, народните представители утвърдиха и кандидатурата на Валентин Радев за заместник-председател на комисията и на Таня Петрова за неин член. Таня Петрова стана и член и на Комисията по вероизповедания. \n", "date": "2019.04.03", "title": "Това е новият шеф на вътрешната комисия в парламента"}
{"url": "https://www.blitz.bg/politika/boyko-borisov-s-izvnredni-danni-za-samoletnata-katastrofa_news666376.html", "text": "\n Досега говорих с премиера Заев. От снощи сме в непрестанна комуникация. \n Това каза премиерът Бойко Борисов преди началото на днешното редовно заседание на Министерски съвет. \"Македонските колеги правят всичко възможно да достигнат до падналия самолет. Нашият хеликоптер също е в готовност. Местността е много непристъпна и е тежко. Трябва да изчакаме спасителите да стигнат до мястото на инцидента, за да можем да коментираме причините за катастрофата\", коментира Борисов самолетната катастрофа в Северна Македония, при която загинаха четирима българи. \n \"Нека поздравим и всички софиянци за днешния празник\", каза още Бойко Борисов по повод годишнината от избирането на София за столица на България. \n", "date": "2019.04.03", "title": "Бойко Борисов с извънредни данни за самолетната катастрофа!"}
{"url": "https://www.blitz.bg/obshtestvo/zashcho-vss-pooshchryava-bavnoto-pravosdie-s-onevinyavaneto-na-lozan-panov_news666377.html", "text": "\nКакво може да се каже за държава, в която няма никакво значение има или няма министър на правосъдието? \nДали някой изобщо помни, че още миналия четвъртък вечерта, ако се вярва на казаното от министър-председателя от същия ден сутринта, народонаселението трябваше вече да е научило името на новия \"пазител на държавния печат\". Изглежда май, че кандидати няма, а може би не са достатъчно подходящи, а още по-вероятно липсват наивници, които искат да се заемат с тази неблагодарна работа и като \"награда\" да са обект на всевъзможни - скрити, явни, приятелски или неприятелски - атаки и активни мероприятия. Да ги дебне зетят на началника на кабинета на Бойко Борисов, да им лепи етикети, докато неговият подсъдим работодател (на зетя, не на премиера) панически ползва същия кабинет, за да опъва чадър над важните за него магистрати, санким да не вземе да се сдобие с осъдителна присъда. \nДали изобщо имаме нужда от правосъден министър, след като в България няма работещо правосъдие? \nИ ако няма значение дали държавата има титуляр - министър на правосъдието, чиято единствена задача ще е да го играе пощенски гълъб между София и Брюксел, то след 2 април 2019 г. спокойно може да се замислим имаме ли нужда от съдебна система изобщо. Или поне от две от ключовите институции в нея, призвани да я управляват и контролират. \nВъв вторник, само в рамките на няколко часа, Висшият съдебен съвет и Инспекторатът към ВСС демонстрираха пълен правосъден непотизъм, като буквално \"изпраха\" Тодорова и Панов. Мотивите за оневиняването на двамата не са тези, които се съдържат в решенията на кадровици и инспектори. Няма да ги прочетете, защото те не са писмени, а са плод на задкулисни договорки и обещания за кариерно израстване, лобистки и/или политически натиск, обещания за позитивен ПР, редувани със заплахи, шантаж и всяване на страх. \nПрави са тези, които коментират, че сговорът между кадровиците да не накажат Мирослава Тодорова по образуваната й дисциплинарка за забавени решения по едно, а всъщност и по множество други дела, е по причина политическите обвързаности на съдийката - нещо, което само по себе си е в тотално противоречие с Конституцията, Закона за съдебната власт и Етичния кодекс на магистратите. Умни хора написаха - \"нарушение има, наказание няма!\". Дали кадровиците си дават сметка, че с отказа си да накажат Тодорова дават много негативен сигнал към цялата съдийска общност, особено към тази й част, която не желае да се числи към политическия магистратски съюз? \nС амнистията на Тодорова Съдийската колегия показа, че е удобно място за хора, за които смелостта и волята са дефицитни категории. А беше толкова просто: само трябваше да покажат, че законите са едни за всички, нали това искат всички българи! Защото сега излиза, че ако си съдия и политиканстваш, ти си недосегаем, без значение колко дела ще забатачиш и заради това държавата ще плаща купища обезщетения, а рецидивисти ще се спасят по давност. \nАко има нещо позитивно в случая с решението на ВСС по дисциплинарката с бившата председателка на \"партия\" ССБ, то е че рецидивът при Мирослава Тодорова със забавените дела е досущ като рецидива на Цветан Цветанов с апартаментите. И двамата хем са нарушители, хем не са виновни, припомня \"Правен свят\". \nНе е виновен и другият споходен от блага вест на 2 април. Лозан Панов не е притискал съдиите от Апелативния специализиран наказателен съд (АСНС) по делото за арестуваните с белязани пари отстранена кметица на \"Младост\" Десислава Иванчева и нейната заместничка Биляна Петрова. Това установи продължилата няколко месеца проверка на друга висша институция в правосъдието – Инспектората към ВСС. Налага се да припомним, че оневиняващото решение за председателя на ВКС е било взето седмица, след като самият Панов отправи индиректно предупреждение към контролиращия орган. В две интервюта с предварително написани отговори Панов обяви, че именно на 20-ти март казусът с натиска върху недолюбваните от него магистрати от специализираните органи на съдебната власт ще е обект на обсъждане от съдебните инспектори. Кой и как е предупредил Панов не е от съществено значение, по-важното е, че със синхронизираните интервюта той демонстративно \"размаха пръст\" срещу проверяващите и им каза да внимават какви решения ще взимат, за да не изпуснат шанса за командировка до Щатите за сметка на фондация \"Америка за България\". \nНали не се съмнявате, че нито ИВСС, нито ВСС реагираха на поредните нападки от страна на председателя на ВКС, изречени по техен адрес в двете му предварително написани интервюта? Всъщност, Панов не е заплашвал проверяващите инспектори. \"Моля, не ме наказвайте, защото не съм притискал спецсъдиите заради Иванчева, всъщност притисках ги, но не заради нея, а заради двама господа, значително по-богати и за тяхно съжаление не будещи грам съжаление у обществото\". Да е ясно, това също не са думи на Панов, единственото вярно е, че той е невинен! Даже е невинен, че не е спрял да политиканства, че прокарва лобистки тълкувателни решения в полза на подсъдими лица, че приема в кабинета си посредници и пратеници на бегълци от правосъдието. Хич няма вина, че живее в луксозен апартамент, закупен от фирмата на жена му, по документи на четири пъти по-ниска цена от реалната за района. \nВъпреки всичко и от решението на Инспектора все пак може да се изведе един позитив. Рухна митът, че председателят на най-висшата съдебна инстанция няма лостове и възможност за притискане на съдии от по-долните нива. Не само че има, но Панов не е спрял да ги използва, притискайки неудобни магистрати вече четири години. И не по принципни съображения, а в услуга на нелегитимни интереси. \nИзлишно е да се прави аналогия, ако решенията на ВСС и ИВСС спрямо Тодорова и Панов се отнасяха до други представители на съдебната власт, каква би била реакцията. Двойните стандарти в публичната власт у нас очевидно заемат все по-широки мащаби и се настаняват трайно в паразитни институции, какъвто по същество се явява и Инспекторатът към ВСС. \nЖалкото в случая е, че главният съдебен инспектор се избира с конституционно мнозинство от депутатите, а не знаем от това да са последвали негативни последици за провинили се магистрати. Само че нито настоящият главен съдебен инспектор, нито останалите (полу)анонимни членове на Инспектората са заслужили с нещо мястото си. Вината, разбира се, не е тяхна - те просто ползват облагите, които държавата им е подсигурила и тихичко прилагат закона, който по стара традиция се оказва, че все не е бил достатъчно актуализиран. \nИ понеже, докато обикаля тези дни из държавата, Борисов изглежда още не е намерил нов министър на правосъдието, то не остава нищо друго, освен Народното събрание да вземе да приеме поправки в съдебния закон, които да направят изпразнения от съдържание Инспекторат на съдебната власт институция, която да не позволява замитането на казуси, като тези на Тодорова и Панов. Ясно е, че последните ще са първите недоволни от подобни действия на депутатите, които поне (засега) показват, че могат да устояват на натиска. \nА докато се надяваме, че все някога ще се случи правосъдието да има истински Инспекторат, а не само с нова емблема, дано поне този състав на ИВСС се сети, че може да поиска Върховният административен съд да отмени срамното решение на кадровия орган да амнистира Мирослава Тодорова. Що се отнася до този ВСС и особено Съдийската му колегия, тя вероятно ще приеме за сведение \"изпирането\" на мародерстващия над спецправосъдието Панов, пък после да не се чудят, че хората не вярвали в съдебната система, а Брюксел все недоволства от липсата на ефективни присъди за корупция по високите етажи на властта. \nИ Борисов да вземе да си намери министър на правосъдието, защото именно тези представители на изпълнителната власт в Румъния и в Полша показаха, че имат смелост да се борят с непотизма в съдебната власт и въпреки натиска на посолствата, фондациите и брюкселските бюрократи.\n", "date": "2019.04.03", "title": "Защо ВСС поощрява бавното правосъдие с оневиняването на Лозан Панов?"}
{"url": "https://www.blitz.bg/obshtestvo/stolitsa/fandkova-prizova-mladite-khora-da-se-grizhat-i-uvazhavat-sofiya_news666385.html", "text": "\n Градът дава перспективи за хората, но за управляващите това наистина е голяма отговорност - да подобряват инфраструктурата, да изграждат и да градят. Такъв коментар направи кметът на София Йорданка Фандъкова пред журналисти преди връчването на знамена на столичните училища по повод 140-тата годишнина от обявяването на София за столица на България. \n Днес в храм \"Света София\" беше отслужена Архиерейска света Литургия по повод 140-тата годишнина от обявяването на София за столица на България. Малко по-късно на т ържествената церемония по освещаване на знамената ще вземат участие още Националната гвардейска част, Гвардейският представителен духов оркестър, Представителният ансамбъл на въоръжените сили и представители на Софийската Света митрополия. \n Фандъкова честити празника на всички хора и заяви, че  тя се чувства отговорна като кмет на столицата , както са се чувствали и всички предшественици преди нея. \n София е много древен град, с много древна история, но и доста млада столица  - само 140 години от времето, в което градът ни е наброявал между 11 и 20 000 жители, отбеляза столичният кмет. \n Тя отчете, че днес  милион и половина души живеят в града , а всеки ден около два милиона се намират в него. По думите на градоначалника всичко това е огромен скок и огромна отговорност и винаги развитието на града се е дължал на хората. \n Фандъкова посочи, че днешната инициатива е насочена предимно към децата, учениците и младите хора, защото  \"София е град на младите хора , перспективата я дават те, а ние им осигуряваме условията за това\". \n Столичната община си поставя за цел да  развива София като зелен и иновативен град , на младите и предприемчиви хора. Инвестициите в образованието са изключително важни, защото благодарение на образованите млади хора идват много сериозни инвеститори, отварят се много работни места и благодарение на това  стандартът на живот се покачва, акцентира столичният кмет. \n Фандъкова поясни, че знамената, които днес ще бъдат дарени, са  символ на принадлежност и съпричаснот към града.  Тя настоя младите хора да се възпитават така, че да уважат и да се грижат за града си, защото  градът е такъв, какъвто всички заедно си го направим. \n", "date": "2019.04.03", "title": "Фандъкова призова младите хора да се грижат и уважават София"}
{"url": "https://www.blitz.bg/obshtestvo/zhenata-na-lozan-panov-dade-zaden-za-dirizhiranata-ot-neya-preskonferentsiya-cherniya-lebed-potna_news666383.html", "text": "\n Жената на Лозан Панов - Елисавета, наричана и Черния лебед, е отложила пресконфренцията си с подбрани медии от кръга \"Капитал\" и bTV, която трябваше да се състои днес от 11 часа, предаде репортер на БЛИЦ. \nВ момента в залата, в която трябваше да се проведе пресконференцията, има друго събитие. Същата зала е резервирана за 13:00 часа, но не знае за какво мероприятие. На мястото не са и никоя от медиите на подсъдими бизнесмени, които стоят зад Лозан Панов. \n Жената на председателя на ВКС трябваше да даде отговор как се е сдобила с луксозния си имот от \"Артекс\", който би всички рекорди по евтиния, както и защо заедно с Лозан са избрали семейство Мирянови за свои кумове. \nПрипомняме, че Панов вече една седмица мълчи за разкритието, че жена му Елисавета е купила апартамент на по-ниски от пазарните цени от фирма \"Артекс\". \nРедица известни политици и общественици се чудят и маят защо шефът на ВКС не подава оставка, така както направиха политиците, които също са си купили евтини апартаменти. \nВчера ВСС скандално даде рамо на Панов за инициираната срещу него проверка, с което демонстрира двоен стандарт. \nБЛИЦ ще продължи да търси истината за скандала! \n  \n", "date": "2019.04.03", "title": "Жената на Лозан Панов даде заден за дирижираната от нея пресконференция! Черния лебед потъна"}
{"url": "https://www.blitz.bg/obshtestvo/prokuraturata-poiska-kmett-na-sozopol-panayot-reyzi-da-bde-otstranen-ot-dlzhnost_news666390.html", "text": "\nСофийска градска прокуратура (СГП)  внесе в Специализирания наказателен съд (СНС) предложение за отстраняване от длъжност на Панайот Рейзи – кмет на община Созопол, и Златка Мусева - главен счетоводител в Община Созопол. \nСпрямо двамата са повдигнати обвинения за длъжностно присвояване в особено големи размери, представляващо особено тежък случай, осъществено след предварителен сговор, при условията на продължавано престъпление и чрез улесняващи документни престъпления – престъпление по чл по чл.203 вр. чл. 202,  ал. 1, т.1, вр. чл. 201, вр. ал.1, вр. чл. 26, ал.1 от НК, съобщават от пресслужбата на прокуратурата. \nПървоначално  Панайот Рейзи бе привлечен към наказателна отговорност на 11.03.2019 г., а впоследствие на  01.04.2019 г. обвинението спрямо него е конкретизирано, като са посочени съучастниците му и точният размер на присвоената сума. \nЗлатка М. е привлечена към наказателна отговорност на 1.04.2019 г. \nВ хода на разследването е установено, че в резултат на престъпната дейност на двамата обвиняеми и техен съучастник в периода  от 29.08.2014 г. до 27.03.2017 г. в гр. Созопол, при условията на продължавано престъпление, с 33 отделни деяния, в качеството си на длъжностни лица и след предварителен сговор, са присвоили чужди пари  в общ размер над 2 000 000 лв. - собственост на Община Созопол, поверени им да ги управляват, като присвояването е в особено големи размери, представляващо особено тежък случай. \nТретият участник в престъпната схема – Венцислав П. , също е привлечен към наказателна отговорност на 28.03.2019 г. \nЗа улесняване на присвояването Панайот Рейзи и Златка М. са извършили и документни престъпления, като съзнателно се ползвали от неистински частни документи – договори и фактури. \nПрестъпната дейност на Панайот Рейзи и Златка М. се изразявала в изплащането на суми от бюджета на Община Созопол по фактури за извършени СМР. Като основание за банковите преводи се сочели договори за извършени СМР, но сумите постъпвали по сметка на физическо лице, нямащо нищо общо с фирмата изпълнител. \nСамите фактури и договори не произхождали от лицата, сочени за техни автори, и това обстоятелство било известно на двамата обвиняеми. \nТъй като повдигнатото обвинение е за умишлено престъпление, извършено във връзка с работата на двамата обвиняеми, съществуват достатъчно основания да се счита, че служебното им положение ще създаде пречки за обективното, всестранно и пълно изясняване на обстоятелствата по делото, допълват от прокуратурата. \n  \n \n", "date": "2019.04.03", "title": "Прокуратурата поиска кметът на Созопол Панайот Рейзи да бъде отстранен от длъжност"}
{"url": "https://www.blitz.bg/daydzhest/prodadokha-superyakhta-kupena-s-kradeni-pari-za-126-mln-dolara-video_news666371.html", "text": "\n Суперяхта, за която се смята, че е купена с пари, откраднати от малайзийския инвестиционен фонд 1Malaysia Development Berhad (1MDB), беше продадена на намалена цена на компанията за казина Genting, информира вестник The Star. \n Луксозната яхта Equanimity, която е с дължина 91.5 метра, беше продадена днес на Genting Malaysia за 126 млн. долара. \n Плавателният съд преди това беше собственост на Лоу Таек Джо - малайзийски финансист, обвинен в пране на пари, във връзка с мултимилиардния скандал с 1MDB. Според местните власти, Джо Лоу, както е по-известен той, купува Equanimity с пари, откраднати от фонда 1MDB. \n Малайзия първоначално очакваше конфискуваната яхта да бъде продадена най-малко за 130 млн. долара, или приблизително половината от първоначалната й цена, но страната не успя да го направи преди крайния срок 31 март. \n Офертата от Genting бе най-добрата, която малайзийското правителство получи за петте месеца, откакто Equanimity беше обявена за продажба, пише Star Online. \n Правителството беше подложено на натиск спешно да намери купувач, тъй като разходите около яхтата бяха за сметка на данъкоплатците. \nПрез последните осем месеца страната е похарчила 14.5 млн. малайзийски рингита (3.55 млн. долара) за поддръжката на Equanimity според изданието. \n \n", "date": "2019.04.03", "title": "Продадоха суперяхта, купена с крадени пари, за 126 млн. долара (ВИДЕО)"}
{"url": "https://www.blitz.bg/layfstayl/za-damite/tayna-retsepta-tikvichki-v-bira-nyama-po-golyama-vkusotiya-ot-tova_news666103.html", "text": "\n Тиквичките са едни от най-често приготвяните зеленчуци през лятото, но това не значи, че не може да ги похапвате и през пролетта, пише  \n От  вече ви разкрихме  Споделихме ви и \n Ако имате собствено дворче и сеете тиквички, то знаете, че те зреят бързо и в един момент си изправен пред голямо количество, което се чудиш в какви рецепти да оползотвориш. Предлагам ви една лесна и бърза идея с тиквички. \n", "date": "2019.04.03", "title": "Тайна рецепта: Тиквички в бира - няма по-голяма вкусотия от това!"}
{"url": "https://www.blitz.bg/svyat/consumer-reports-posochi-top-7-na-nay-dobrite-koli-za-2019-g-snimki_news666089.html", "text": "\n Изданието на Американския съюз на потребителите Consumer Reports състави рейтинг на най-добрите автомобили от моделната 2019 година.  \nСред многото критерии, по които бяха класирани кандидатите, бе и оценката на клиентите. \nКросоувърът Subaru Forester със задвижване на всички колела е признат за най-добър компактен кросоувър. Експертите са го откроили заради просторното купе, горивна ефективност и лекота на управление. \n", "date": "2019.04.03", "title": "Consumer Reports посочи топ 7 на най-добрите коли за 2019 г. (СНИМКИ)"}
{"url": "https://www.blitz.bg/layfstayl/ptuvane/samo-styuardesite-znayat-tezi-pet-polezni-trika-za-ptuvane_news666115.html", "text": "\n В работата си често стюардесите са длъжни да прекарват във въздуха не по-малко от 80 часа в месеца. И тъй като почти четвърт от времето си те пътуват, са измислили специални трикове, които облекчават живота им.  \n \n Дори и тези стюардеси, които са на тази работа едва от година, умеят майсторски да си приготвят багажа. Те трябва да направят това бързо, при това да съберат вътре максимум вещи. Най-добрият начин за това е дрехите и аксесуарите да бъдат сгъвани на малки пакетчета. Това ще ви помогне да икономисате много място в сравнение с нормалното опаковане на багажа.  \n", "date": "2019.04.03", "title": "Само стюардесите знаят тези пет полезни трика за пътуване"}
{"url": "https://www.blitz.bg/layfstayl/skorost/otkrikha-oshche-edna-golyama-nedomislitsa-v-tesla-model-3-video_news666092.html", "text": "\n Два асинхронни двигателя за всеки мост и акумулатор с повишена мощност, автопилот с пълен самоконтрол и 15-инчов сензорен екран вместо обичайното табло, ускорение до 100 км / ч за 5,6 секунди и най-високи оценки за сигурност от Националната администрация за безопасност на движението по пътищата в САЩ. \nВсичко това се отнася за модел 3 на Tesla, за който експертите и собствениците на автомобили не винаги имат достатъчно ентусиазирани епитети за оценка. Но както обикновено има капка катран, която може да съсипе цяла бъчва с мед. \n", "date": "2019.04.03", "title": "Откриха още една голяма недомислица в Tesla Model 3 (ВИДЕО)"}
{"url": "https://www.blitz.bg/layfstayl/ptuvane/v-koi-drzhavi-zhiveyat-zhenite-s-nay-golemite-estestveni-grdi-snimki_news666116.html", "text": "\n Сътрудници на едно от световните женски списания решили да проведат проучване, резултатите от които винаги биха заинтересували хората от различни кътчета на света, особено мъжете.  \n Освен това самото проучване би било полезно и за производителите на дамско бельо, както и за специалистите от сферата на пластичната хирургия.  \n Те успели да изяснят и да съставят рейтинг на страните, в които живеят жените с най-пищни, естсвени гърди. В разследването на журналистите от списанието участвали над 400 хиляди момичета и жени на възраст от 20 до 35 години. \n", "date": "2019.04.03", "title": "В кои държави живеят жените с най-големите естествени гърди? (СНИМКИ)"}
{"url": "https://www.blitz.bg/intsidenti/katastrofi/razbiliyat-se-samolet-iskal-da-katsne-v-skopie-no-mu-otkazali-koridor-zaradi_news666392.html", "text": "\n Самолетът „Чесна” П210Н на българския бизнесмен Георги Бошнаков, който се разби вчера в Македония, е искал да кацне на летището в Скопие, но му е бил отказан коридор, твърди BulNews. \nСлужител на местната гражданска въздухоплавателна служба признал пред , че малкият самолет е получил отказ да се приземи в столицата заради мерките за сигурност около заминаването на премиера на Гърция Алексис Ципрас. По същото време водената от него официална делегация се готвела да излети за Атина и по тази причина РВД затворила летището в Скопие. \nНа българския пилот било наредено да кръжи около града поне 30 минути и по тази причина Георги Бошнаков взел решение да продължи към София, тъй като нямал достатъчно гориво да чака във въздуха. \nВластите в Македония официално съобщиха, че малкият самолет „Чесна“ е излетял в 15.10 часа /16.10 българско/ от летище „Св. Апостол Павел“ в Охрид и е изчезнал от радарите в 17.16 часа българско време на около 30 км от столицата. От местната гражданска въздухоплавателна служба признаха, че пилотът е поискал да кацне в Скопие заради силна турбуленция, но след това продължил към България, без да уточняват защо е променил решението си. \nВ злополучния полет загинаха 47-годишният бизнесмен Георги Бошнаков, 47-годишната му съпруга адвокат Калина Корнажева - Бошнакова и двете им дъщери: 19-годишната Биляна и 14-годишната Гергана. Пилотът е притежавал български лиценз за правоспособност. \n \n", "date": "2019.04.03", "title": "Разбилият се самолет искал да кацне в Скопие, но му отказали коридор заради..."}
{"url": "https://www.blitz.bg/politika/blgarskite-evrodeputati-prodlzhavat-bitkata-si-sreshchu-paketa-mobilnost_news666346.html", "text": "\n Намалихме предложенията по пакета \"Мобилност\" с цели 99 точки. Държим тези 1125 точки да бъдат прегласувани една по една в европарламента. Това заяви евродепутатът Петър Курумбашев от Брюксел пред камерите на БНТ.  \n Днес ще стане ясно дали пакетът \"Мобилност\" ще влезе за гласуване в пленарна зала.  \n \"Писмото на докладчика тук показа блянове. Нашите опоненти доказват нуждата от промяна в ЕС, погазвайки правилника. Искаме да се вкарат всички промени в отделни гласувания. Няма причина в края на един мандат да бъде застрашаван хлябът на 500 000 българи. По предложение на пакет \"Мобилност\" 2 се изисква западните тираджии да имат право да работят на Изток свободно, а нашите нямат право\", каза още по темата евродепутатът Ангел Джамбазки.  \n \"Причината да поискаме гласуването на пакета да остане за следващия парламент, е заради новата еврокомисия, новите еврокомисари и новите възможности да договорим справедлива сделка за страната ни. Бяха погазени множество европейски правила. Това е пети пореден опит да бъдат вкарани предложенията ни в зала\", допълни евродепутатът от ЕНП/ГЕРБ Андрей Новаков.  \n", "date": "2019.04.03", "title": "Българските евродепутати продължават битката си срещу пакета \"Мобилност\""}
{"url": "https://www.blitz.bg/svyat/poddrzhnitsi-na-brekzit-atakuvakha-vlakovete-na-ostrova-snimki_news666361.html", "text": "\n Поддръжници на „Брекзит“ са поставили две „предназначени да нанесат прекъсвания и вреди“ устройства на влаковите релси на National Rail в различни части на Великобритания, информират британски медии. Саботьорите са изложили на опасност живота си, за да сложат на точните места препятствията пред влаковете, съобщиха от британската транспортна полиция. \n Според служители на реда опитите за директна атака „се отнасят до излизането на Великобритания от ЕС“. За това говорят и посланията на бележките, прикрепени към едното устройство. А именно: „‘GOVERNMENT BRETRAYAL: Leave Means Leave – We will bring this country to its knees if we don’t leave.“. \n Устройствата са намерени край Кеймбриджшир и Нетерфийлд в Нотингамшир. \n „Това е сериозен саботаж и опит за прекъсване на железопътната мрежа на Великобритания. Тече разследване за изясняване обстоятелствата зад двата инцидента“, коментира помощник-началникът на полицията Шон О‘Калагън. \n \n \n \n \n", "date": "2019.04.03", "title": "Поддръжници на „Брекзит“ атакуваха влаковете на Острова (СНИМКИ)"}
{"url": "https://www.blitz.bg/politika/gardin-mey-reshitelno-prekhvrli-topkata-za-brekzita-na-dzheremi-korbin_news666366.html", "text": "\n Британската преса обсъжда днес студеното време, градушките, дъжда и снега на Острова в началото на април, но главната тема си остава Брекзитът.  \nТереза Мей решително прехвърли топката за Брекзита на Джереми Корбин, пише днес лондонският \"Гардиън\" по повод предложението на британския премиер консерватор към лидера на лейбъристите в опозиция да преговарят, за да споделят отговорността за излизане от задънената улица. \nВестникът съобщава, че Корбин би бил \"много щастлив\" да се срещне с Мей и да обсъди с нея компромисен план, ако се стигне до среща. \"Гардиън\" очаква днешният ден отново да е напрегнат след вчерашното петчасово заседание на правителството и смята, че депутатите ще избегнат евентуалния \"твърд Брекзит\" чрез отлагане на влизането в сила на член 50 от Лисабонския договор. Вестник привежда и мнението на главния преговарящ на ЕС Мишел Барние, че Брекзитът без сделка става все по-вероятен. \n", "date": "2019.04.03", "title": "\"Гардиън\": Мей решително прехвърли топката за Брекзита на Джереми Корбин"}
{"url": "https://www.blitz.bg/obshtestvo/kultura/revolver-lafoshe-razbuni-dukhovete-okolo-smrtta-na-van-gog_news666375.html", "text": "\n Пистолетът е открит случайно от земеделец през 1965 година в областта, където гениалният холандски художник се самонаранява 75 години по-рано. Оръжието вече е било изложено в музея на Ван Гог в Амстердам. \n Аукционната къща, предлагаща на търг 7-милиметровият револвер модел „Лафоше“ го нарича в рекламата си „най-известното оръжие в историята на изкуството\". Наддаването ще се сътои на 19 юни и очакванията са, че цената му ще достигне 60 000 евро. \"Техническите тестове на оръжието показаха, че то е било използвано и че е останало в земята за период, който ще съвпадне с 1890\", твърдят още организаторите на търга. \n Изследователите на Ван Гог смятат, че той се е застрелял с револвера близо до село, намиращо се северно от Париж, където прекарва последните няколко месеца от живота си през 1890 година. \n Предполага се, че холандският художник е взел назаем пистолета от собственика на страноприемницата, където е отседнал. Наследниците на ханджията в момента го предлагат за продажба. \n Това не е първият драматичен акт на Ван Гог за самонараняване. Две години по-рано през 1888 г. той отрязал ухото си, преди да го предложи на жена в публичен дом. \nДокато повечето историци на изкуството са съгласни, че Ван Гог се е самоубил, това предположение напоследък се поставя под съмнение. Някои биографи на художника твърдят, че фаталният изстрел е бил произведен случайно от две местни момчета, които са си играели с пистолета на полето. \n Тази теория получи нова популярност от биографичния филм за Ван Гог с участието на Уйлям Дефо - \"Врата към вечността\". \n Неговият режисьор, известният американски художник Джулиан Шнабел, каза пред АФП, че Ван Гог е нарисувал 75 платна в последните си 80 дни живот и е малко вероятно да е мислел за самоубийство. Сред тях е прословутото платно „Портрет на доктор Гаше“ – местния лекар, който се е опитал да го спаси след фаталния изстрел. Картината постави световен рекорд, когато през 1990 година беше купена на търг за 82.5 милиона долара. \n \n \n", "date": "2019.04.03", "title": "Револвер \"Лафоше\" разбуни духовете около смъртта на Ван Гог"}
{"url": "https://www.blitz.bg/svyat/chikago-za-prvi-pt-izbra-chernokozha-lesbiyka-za-kmet-na-grada_news666387.html", "text": "\n Американският град Чикаго сътвори история. Жителите на града за първи път избраха афроамериканка за кмет, съобщава Би Би Си. \n Лори Лайтфут е бивш федерален прокурор, който до момента не е заемал политически пост. Тя пребори 13 конкуренти и спечели финалния вот с повече от 74% от гласовете. Лайтфут също е първата лесбийка, която ще управлява Чикаго. Тя отпразнува победата със съпругата си и дъщеря си. \n Победителят обяви, че се поставя начало на нещо различно. \n Всяко дете трябва да знае това: Всеки от вас един ден може да стане кмет на Чикаго, обяви 56-годишната, разглеждана като аутсайдер в битката за кметския пост. \n Предизборната й платформа включва прекратяване на корупцията в политиката и подпомагане на семействата с ниски доходи. Справяне с престъпленията и действията на полицията също са в дневния й ред. \n Преди Лори Лайтфут водеше комисия за отговорността на полицията. Органът беше сформиран след смъртта на 17-годишния Лакуан Маккдоналд, убит от полицай през 2014 г., впоследствие случаят беше прикрит. \n Лайтфут спечели на балотажа срещу Тони Прекуинкъл - друга афроамериканка. \n Още седем града в САЩ, включително Атланта, Ню Орлиънс и Сан Франциско,се управляват от чернокожи жени. \n Лори Лайтфут ще поеме поста от настоящия кмет Рам Еманюел, който преди беше началник на кабинета на бившия президент Барак Обама. \n", "date": "2019.04.03", "title": "Чикаго за първи път избра чернокожа лесбийка за кмет на града"}
{"url": "https://www.blitz.bg/politika/ankara-mestniyat-vot-ne-e-nachaloto-na-kraya-na-vlastta-na-redzhep-erdogan_news666404.html", "text": "\n Резултатите от местния вот не означават началото на края на управлението на нашия президент Реджеп Ердоган, каза сътрудник на държавния глава в Анкара пред в. \"Хюриет\". \n Ибрахим Калън е коментирал изказвания на опозиционни  лидери, които са заявили, че след победата в столицата Анкара, Истанбул и Измир (третия по големина град) властта на Ердоган е започнала да се пропуква. \"Ние победихме, защото получихме мнозинството от гласовете в страната. Това, че Народнорепубликанската партия (НРП) и други наши опоненти имат кметове, все още не е потвърдено официално. Ние започнахме процедура по обжалване на резултатите в столицата и най-големия град в страната ни. Процедурата по повторното броене на бюлетините в Истанбул вече започна\", е заявил той. \n \"Мандатът на нашия президент изтича през 2023 г. В годината, когато ще празнуваме едновековния юбилей от създаването на Република Турция, ние ще избираме и държавен глава, и парламент. Дотогава няма да има други избори\", е посочил още Калън. \n", "date": "2019.04.03", "title": "Анкара: Местният вот не е началото на края на властта на Реджеп Ердоган"}
{"url": "https://www.blitz.bg/lyubopitno/evrika/avstraliyski-ucheni-konstatirakha-plasheshch-fakt-za-koralite_news666398.html", "text": "\n И най-южните корали на планетата, които досега се считаха за пощадени от климатичното затопляне, бяха подложени на избелване, съобщава Франс прес. \n Австралийски учени констатираха, че коралите край остров Лорд Хау на около 600 километра от крайбрежието на Сидни, са побелели по време на южното лято. Досега те бяха пощадени от масовия феномен, регистриран през 2016 и 2017 година. \n Избелването на коралите и тяхната гибел се дължи на повишаването на температурата на водата, водещо до загубата на симбиотичните им водорасли. Те дават на тези организми техния характерен цвят и им служат за храна. Кораловите рифове могат да оздравеят, ако водата се охлади, но могат и да загинат, ако явлението се задържи за по-дълго. \n Учените са разтревожени от факта, че се наблюдава избелване толкова на юг. Това означава, че глобалното затопляне не отминава нито една зона на планетата. Специалистите са установили, че около 90 процента от кораловите образувания в крайбрежните води на остров Лорд Хау са били подложени на избелване. \n", "date": "2019.04.03", "title": "Австралийски учени констатираха плашещ факт за коралите"}
{"url": "https://www.blitz.bg/obshtestvo/shef-ot-svetovnata-banka-s-vazhni-danni-za-poskpvaneto-na-transporta-zaradi-tol-sistemata_news666347.html", "text": "\n Максималното поскъпване на цените на автобусните билети ще е 1,30 лв. по най-дългите дистанции като София-Варна. Това съобщи в студиото на Сутрешния блок на БНТ Хатем Чахбни, ръководител на проекта на Световната банка, който е бил натоварен с подготовката на въвеждането на тол системата в България. \nЧахбни подчерта, че разговорите за поскъпване все още са предварителни, тъй като предстои правителството да определи тарифите за заплащане. Световната банка обаче е направила проучване за поскъпване при автобусните превози, което показва, че най-голямото увеличение на цените няма да надхвърли 1,30 лв, а за превозвачите в София, дори ще е по-евтино. Подобно изследване в Германия показва, че цялостното поскъпване на живота в следствие на въвеждането на системата е 0,15%. \n\"Електронните тол такси за разстояние ще се прилагат върху всички автомобили с тегло над 3,5 тона. За леките автомобили няма да има промяна и те ще продължат да плащат електронна винетка\", казва Чахбни.\n Новата тол система трябва да бъде въведена от 15 август. От края на януари тежкотоварните камиони вече не могат да купуват годишни, а само месечни винетки, като част от подготовката за въвеждането на новата система. \n Чахбни обясни, че камери, монтирани в пунктовете за плащане ще проверяват регистрационните номера на камионите и автобусите и ще сверяват с базата данни дали те са платили вече за прехода. За нарушителите ще следят мобилни патрули. \n Магдалена Милтенова от Конфедерацията на автобусните превозвачи обаче заяви в предаването, че новата тол система е непосилна за бранша. Превозвачите имат сключени договори с общините за извършваните от тях превози, чиито цени не могат да бъдат променени. \n От конфедерацията са изчислили, че месечната винетка за автобусите ще поскъпне от 100 на 1200 лева. Милтенова подчерта, че докато в Европа цените на билетите за градски транспорт са около 2,5 евро, у нас те са 50 цента. Превозвачите ще са готови с позицията си идната седмица. \n\"Покупателната способност на българина е много по-ниска от тази на гражданите в Германия. Трябва да направим така, че цената да е поносима за българите\", заяви Милтенова. \n Хатем Чихбни подчерта, че разходите за заплащане на тол таксите няма да бъде изцяло върху превозвачите, като цената ще бъде разпределена върху пътниците. Той посочи, че европейското законодателство изисква превозните средства да заплащат таксата според изминатото разстояние и замърсяването на въздуха. \n В осем държави от ЕС електронната тол система вече работи. \n", "date": "2019.04.03", "title": "Шеф от Световната банка с важни данни за поскъпването на транспорта заради тол системата"}
{"url": "https://www.blitz.bg/ikonomika/bazovite-metali-poskpvat-predi-pregovorite-mezhdu-sashch-i-kitay-a-petrolt_news666342.html", "text": "\n Повечето базови метали поскъпват на борсата в Лондон днес, след като високопоставен американски държавен служител изрази оптимизъм относно евентуален прогрес в насрочените за тази седмица търговски преговори с Китай. Положителните данни от страната също подкрепиха цените на металите. \n САЩ и Китай “очакват да осъществят допълнителен напредък” в търговските преговори тази седмица, заяви Лари Къдлов, икономически съветник на Белия дом. Днес китайският вицепремиер Лиу Хе трябва да възбнови преговорите с щатския търговски представител Робърт Лайтизер и с министъра на финансите Стивън Мнучин. \n Междувременно активността в китайския сектор на услугите нараства до 14-месечен връх през март, след като търсенето се увеличава както на местно, така и на международно ниво, показаха изнесени днес данни, което бе поредният признак, че стимулите на правителството постепенно започва да действат, пише Ройтерс. \n Фючърсите на медта с тримесечен срок на доставка поскъпнаха с 0.5%, до 6 461 долара за тон в Лондоон, докато цената на най-активно търгувания контракт на борсата в Шанхай остана почти без промяна на нивво от 49 240 юана (7 337.75 долара) за тон. \n Никелът поскъпна с 0.8%, докато цинкът добави 0.5% към цената си, а цената на оловото се повиши с 0.5%. \n Цената на алуминия в Лондон не се присъедини към тази тенденция и отчита понижение от 0.1%. \n „Доставките от страна на руската компания Русал за Европа и САЩ бяха възстановени след вдигането на санкциите в края на януари. Продължаващите инвестиции от страна на компанията ще доведат до увеличаване на производствения капацитет,” обявиха от ANZ. \n Междувременно опасенията около предлагането на мед се завърнаха, след като представители на коренното население на Перу, които блокират пътищата до медната мина на Las Bambas на китайската компания MMG Ltd, отказаха да преговарят с правителството. \n От Norsk Hydro обявиха вчера, че може да изминат месеци, преди заводът за алуминий на компанията да се завърне към пълния си производствен капацитет, след като прекъсване на зaхранването намали производството с около 10%. \n В същото време едни от основните играчи в производството на цинк - Korea Zinc Inc и Teck Resources Ltd, постигнаха споразумение за увеличаване на годишните такси за обработка на цинков концентрат до около 245 долара за тон, което е с 67% повече от миналата година. \n Междувременно азиатските акции поскъпнаха до 7-месечни върхове, като азиатско-тихоокеанският индекс на MSCI нараства с 0.5% за деня. Повишението му от четвъртък насам вече достига 3%. \n Вчера щатският индекс Dow Jones се понижи с 0.3%, до 26 179.13 пункт, S&P 500 остана без промяна, а технологичният Nasdaq Composite добави 0.25%, до 7 848.69 пункта. \n Цените на петрола са близо до многомесечни върхове вследствие на опасенията около предлагането, като брентът поскъпна с 0.72%, до 69.87 долара за барел, което е най-високото цена от ноември. \n Щатският лек суров петрол се оскъпи с 0.42%, до 62.84 долара за барел. \n", "date": "2019.04.03", "title": "Базовите метали поскъпват преди преговорите между САЩ и Китай, а петролът..."}
{"url": "https://www.blitz.bg/layfstayl/skorost/eksperti-ot-folksvagen-doydokha-v-blgariya-i-ogledakha-neochakvani-tereni-za-megazavod_news666271.html", "text": "\n Експерти от автомобилния концерн „Фолксваген” са огледали възможни терени в България, на които да бъде изграден бъдещият завод на компанията. Това твърдят високопоставени източници.  \nЕкипът е бил на посещение у нас през март, като на място се е запознал с обстановката в страната и с възможните места за евентуален строеж на нов завод. \nФабриката ще бъде с капацитет 1000 коли на ден, което ще превърне страната, в която ще бъде изградена, в най-големият производител на коли в ЕС. \n", "date": "2019.04.03", "title": "Експерти от „Фолксваген” дойдоха в България и огледаха неочаквани терени за мегазавод!"}
{"url": "https://www.blitz.bg/ikonomika/sofiya-krpi-950-khil-kv-metra-plovdiv-i-varna-s-novi-bulevardi_news666336.html", "text": "\n 950 хил. кв. метра асфалт ще бъдат изсипани в София, а Пловдив и Варна ще се сдобият с нови булеварди. Това става ясно от тазгодишните планове за уличните ремонти на големите общини у нас, предоставени на  . \n В бюджета на столицата са заложени 47,5 млн. лв. за ремонт на 15 големи обекта. Ще бъдат реконструирани общо 19 км улици и 8 км велоалеи. Сред тях са разширението на бул. „България” от НДК до “Гешов”, бул. „Филип Кутев“, последният участък от бул. „Монтевидео“ при новата метростанция, южното платно на бул. „Тодор Каблешков“ (от бул. „България“ до ул. „Костенски водопад“), пробива на бул. „Петър Дертлиев“, Източната тангента от бул. „Ботевградско шосе“ до Северната скоростна тангента, както и локална улична мрежа, която обслужва тангентата. С нов облик ще се сдобият булевардите „Първа българска армия“, „Президент Линкълн“, улиците „Народно хоро“, „Житница“, „Кукуш“, „Йосиф Щросмайер“, „Коперник“, „Атанас Узунов“. Ще започне и ремонтът на бул. „Скобелев“ и транспортния тунел на НДК. Отделно от големите обекти за кърпене на дупки и текущи ремонти общината е заделила 38 млн. лв. Ще бъдат изсипани над 950 хил. кв. м. асфалт и ще се нареди над 35 хил. кв. м. паваж. \n „Във вътрешнокварталните улици и второстепенната градска мрежа се работи изцяло на база на исканията на районните кметове. Концентрираме усилията си върху сгради с обществена значимост - болници, училища и детски градини“, обясниха от „Московска“ 33. \n Жителите на втория по-големина град у нас Пловдив ще се радват на нов булевард, които ще струва на общината 10 млн. лв. Строителството на булеварда вече започна. Това е първият изцяло нов булевард в града, който се изгражда в последните 30 години. Шосето е с дължина 1700 метра и ще свърже моста на Адата с „Брезовско шосе”. Новата инфраструктура е с две платна в двете посоки с по три ленти, ново осветление, споделени велоалеи. Идеята да се построи нов булевард е да се облекчи натовареността от бул. „Марица – юг, през Водната палата и Панаира. Булевардът ще е пряка връзка между районите „Тракия“, „Източен“, „Централен“ и „Северен“. Кръгово кръстовище ще свързва моста на Адата, бул. „България“, „Рогошко шосе“ и новия булевард, който неофициално е наричан „Северен”. От общината обаче търсят мнението на пловдивчани, за да изберат името на най-новото шосе в града. \n Варненци също ще се движат по нов булевард. Зa най-мащабното cтpoитeлcтвo по бyл. „Bacил Лeвcĸи“, ĸoeтo започна миналата година и пpoдължaвa и пpeз тaзи, в бюджeтa ca зaлoжeни близo 38,3 млн. лв. „Изграждането на новия булевард ще доведе до преразпределяне на вътрешния трафик от автомобили и ще облекчи транзитния трафик, който е към Северната част на града и курортните комплекси”, коментира кметът на Варна, Иван Портних и допълни, че предстои включването на още 3 водопровода по трасето на булеварда, с което проблемите с безводието ще приключат. Булевардът е 10-лентов, със 7 мостови съоръжения, пешеходни прелези, надлези и велоалеи. По трасето са изпълнени близо 60 000 куб. м изкопи. Изместени бяха хиляди метра кабелни линии и изляти стотици хиляди тонове бетон за над 1800 пилота за подпорните стени, обясниха специалисти. \n Haд 67,5 млн. лв. е тазгодишният бюджeт на Bapнa зa изгpaждaнe, peмoнт и пoддъpжaнe нa yличнaтa мpeжa в града. \n През пролетта на миналата година в Русе започна мащабен проект за ремонт на уличната мрежа. Общо 150 улици и тротоари в центъра и кварталите се рехабилитират и поради големия обем от работа, обновяването се извършва поетапно и дейностите продължават и през тази година. Такъв мащабен ремонт на улиците в града не е правен от десетилетия. \n В бюджета за тази година са заделени и 700 000 лв. за обновяване на уличната мрежа в селата, намиращи се на територията на общината. \n Близо 3 млн. лв. пък предстои да бъдат инвестирани в мащабен ремонт на улици, кръгови кръстовища и подходи към част от селата в община Стара Загора, съобщи зам. кметът на града инж. Янчо Калоянов. След като буквално преди дни завърши ремонтът по един от основните булеварди -„Руски“, започва цялостна модернизация на пресечната с него улица „Свети Княз Борис“, в участъка от „Руски“ до булевард „Свети патриарх Евтимий“, където старите павета ще бъдат заменени с два пласта асфалтобетон и ще се обновят тротоарите. Само този проект ще струва около 681 212 лв. Други 460 000 лв. ще бъдат използвани за цялостната направа на последната еднокилометрова отсечка от пътя Борово – Михайлово. Към 400 000 лв. ще струва направата на ново кръгово кръстовище в кв. „К. Ганчев“ на изхода към пътя за миньорското градче Раднево. \n Ново кръгово кръстовище предстои да се направи и на ул. „Одринска епопея“ при пресичането й с улица „Христо Ботев край новия парк „Артилерийски“. За ремонта на подходите към близо 20 села и изкърпването на основните улици по тях са предвидени 475 606 лв. \n Във Велико Търново 36 улици и площади ще бъдат ремонтирани и асфалтирани. Ще бъдат подменени и обновени уличните настилки, тротоарите, пешеходните алеи, стълбищата, елементите на градското обзавеждане (парапети, пейки, кошчета за смет), озеленяване, монтаж на енергоспестяващо улично осветление. Автентичният вид на настилките в квартал „Варуша“ ще бъде запазен. \n Във Видин пък планират асфалтиране на улици и ремонти на обществени сгради на стойности 4 млн. лв. Извършва се пълна реконструкция на централния площад за 12 млн. лв. „Обновяват се детските площадки и се работи по няколко големи инфраструктурни проекти и европейски програми“, съобщи зам.-кметът на общината Цветан Асенов. \n С 895 485 лева ще се ремонтират улиците в Дупница и околните села. Най-много средства са заложени за селата – 408 000 лв., а за града са 400 000 лв. \n", "date": "2019.04.03", "title": "София кърпи 950 хил. кв. метра, Пловдив и Варна с нови булеварди"}
{"url": "https://www.blitz.bg/layfstayl/za-damite/golyama-bolka-shche-spokhodi-tezi-tri-zodii-prez-april_news666104.html", "text": "\n Жените са много аналитични и големи перфекционисти, тъй че доста често изпадат в ситуация да са недоволни от любовния си живот. \n Всъщност всяка представителка на нежния пол мечтае за любовна история именно като в приказките, с принца на белия кон и вечното щастие. Когато обаче някоя от тях намери някаква слабост в половинката си, започва да си мисли, че това просто не е човекът за нея, без да му даде реално шанс. \n \n Така, без значение колко е голяма съвместимостта между двама партньори, през април представителките на 3 зодиакални знаци ще напуснат своята изгора. \n \n Това обаче всъщност ще им донесе само разочарования. За жалост обаче те няма да открият достатъчна мотивация да се върнат при този човек. \n", "date": "2019.04.03", "title": "Голяма болка ще споходи тези три зодии през април"}
{"url": "https://www.blitz.bg/layfstayl/ptuvane/v-pkhenyan-e-nay-visokiyat-khotel-v-sveta-no-ima-ogromen-nedostatk-snimki_news666117.html", "text": "\n Вече ви разказахме за това  . Страната, която продължава да бъде забулена в тайна и информационна изолация.  \n И докато обикновените хора живеят наистина на ръба, в Северна Корея се отделят огромни суми за грандиозни проекти. Един от тях е този странен хотел, който така и не е пуснат в експлоатация. \nНа пръв поглед може и да ви се стори, че това е кадър от фантастичен филм, но това не е така, а е наистина реално място.  \n", "date": "2019.04.03", "title": "В Пхенян е най-високият хотел в света, но има огромен недостатък (СНИМКИ)"}
{"url": "https://www.blitz.bg/layfstayl/za-damite/tyalo-na-49-dzhenifr-lopes-se-sbleche-po-rozovi-bikini-svett-akhna_news666107.html", "text": "\n Дженифър Лопес успя да нажежи всички страсти буквално до червено, след като се показа по оскъден розов бански. \n От  ви разказахме   Споделихме ви и  \n 49-годишната певица и актриса буквално слага много тийнейджърки в малкия си джоб и с лекота може да влезе във всяка една мъжка фантазия. \n", "date": "2019.04.03", "title": "Тяло на 49! Дженифър Лопес се съблече по розови бикини, светът ахна"}
{"url": "https://www.blitz.bg/obshtestvo/tsvetanov-chestit-praznik-sofiyantsi-stolitsata-e-ogledalo-za-sstoyanieto-na-stranata_news666351.html", "text": "\n Зам.-председателят на ГЕРБ и шеф на националния предизборен щаб на партията Цветан Цветанов поздрави столичани за празника на София с публикация в профила си във фейсбук. \nЕто и цялата публикация на Цветанов: Красива, модерна, европейска и приветлива - това е нашата прекрасна столица София, която днес чества своя официален празник. Използвам възможността да поздравя всички жители и гости на София и да ги призова да не приемат за даденост всичко направено и да съхраняват съвременния облик на столицата. Комплименти за кмета Йорданка Фандъкова и нейния екип, които само за няколко години преобразиха града и го направиха желана дестинация за всички българи и чужденци. Още веднъж - честит празник на всички софиянци и помнете, че столицата е огледало за състоянието на цялата страна. \n", "date": "2019.04.03", "title": "Цветанов: Честит празник, софиянци! Столицата е огледало за състоянието на страната"}
{"url": "https://www.blitz.bg/obshtestvo/stolitsa/140-godini-ot-obyavyavaneto-na-sofiya-za-stolitsa-na-blgariya_news666333.html", "text": "\n На днешния ден се навършват 140 години от обявяването на София за столица на България. На 3 април 1879 година София е избрана за столица на Княжество България от Учредителното събрание. По този повод в столицата ще има редица културни събития и прояви, а музеите ще  бъдат безплатни. \n През 1879 г. е изготвен първият градоустройствен план на София от градския инженер Амадие. Той преобразява силуета на града и оформя в голяма степен облика и на днешния център на града. За изграждането на новата столица са привлечени едни от най-видните архитекти и строители за времето си, които проектират сградата на Народното събрание, Министерството на войната, хотел \"България\", Военния клуб. Построен е и Орлов мост - символичната врата на града. Името идва от бронзовите статуи на орли върху моста, които са негови символични покровители и защитници. Орлов мост е построен и като символ на свободата. Тук са посрещнати диарбекирските затворници, борци за религиозна и национална свобода. \n София е обявена за столица на България на 3 април 1879 г. по предложение на проф. Марин Дринов на заседание на Учредителното събрание на Княжество България. Според него предимствата са няколко - намира се в центъра на българските земи и заема важно стратегическо положение, лежи на най-важния път на Балканския полуостров, който свързва Европа с Азия. Градът се намира в обширно поле, което осигурява удобен терен за разширение. Неповторим град, който расте, но не старее и има повече от 7000-годишна история. \n Честванията днес ще започнат с архиерейска света литургия в храм \"Света София\" - в присъствието на Негово Светейшество Неофит, Митрополит Софийски и Патриарх Български. \n След това ще се проведе тържествена церемония по освещаване и връчване на знамена на столични училища – с участието на Националната гвардейска част и Гвардейския представителен духов оркестър. \n Между 16:00 и 18:00 часа – празничен ретро трамвай ще се движи  по маршрут от  пл. \"Възраждане\" - бул. \"Христо Ботев\" - пл. \"Македония\" - ул. \"Алабин\" - бул. \"Мария Луиза\" - Централна гара и обратно. \n В 17:00 ч. в Градската градина ще бъде открита Галерия на открито – с изложбата \"Да съградиш столица\", която представя архивни материали, които маркират важни исторически събития и различни аспекти от живота на София. \n В 18:00 ч., в Ларгото ще има концерт на софийския духов оркестър, с диригент Васил Делиев. А в 20:30 ч.на  площад \"Княз Александър I\" ще има празнична заря. \n През целия ден ще има безплатен вход за Регионалния исторически музей - София, Софийската градска художествена галерия, парк-музей \"Врана\" и Зоологическа градина – София. \n", "date": "2019.04.03", "title": "140 години от обявяването на София за столица на България"}
{"url": "https://www.blitz.bg/obshtestvo/stolitsa/stolichna-obshchina-s-vazhna-informatsiya-za-vsichki-sofiyantsi_news666337.html", "text": "\n Въвежда се временна организация на движението за отбелязването на 140 години от обявяването на София за столица на България. Това съобщиха от пресцентъра на Столична община.  \n До приключване на мероприятието се забраняват престоят и паркирането на пътни превозни средства, както следва:  \n - на паркинга на пл. „Николай Гяуров“, без да се засягат местата в режим на платено паркиране „служебен абонамент“;  \n- на северозападната дъга на пл. „Св. Александър Невски“ между ул. „Оборище“ и ул. „11-ти август“;  \n- на ул. „Оборище“ между ул. „Г. С. Раковски“ и пл. „Св. Александър Невски“.  \n- от 09.00 часа до приключване на мероприятието се забранява влизането на превозни средства по ул. „Оборище“ между ул. „Г. С. Раковски“ и пл. „Св. Александър Невски“, само при необходимост и по преценка на отдел „Пътна полиция“ при СДВР.  \n", "date": "2019.04.03", "title": "Столична община с важна информация за всички софиянци"}
{"url": "https://www.blitz.bg/obshtestvo/zdraveopazvane/prof-gencho-nachev-evrotransplant-ni-otkaza-zashchoto-nyamame-dostatchno-donori-na-organi-v-momenta-se-raboti-po-problema_news666334.html", "text": "\n През 2017 г. договорът на България с международната Евротрансплант беше прекратен, тъй като ние ползваме услугата, но не разполагаме с достатъчно донори. Затова работим по проблема, създаде се програма за установяване на донори, създадоха се структури към областните болници с координатори по донорство и съответно в момента се разработва наредба, която до две седмици ще  бъде факт, която не само определя задълженията на тези координатори, но и уточнява финансовите взаимоотношения. Това коментира проф. Генчо Начев пред Нова тв. \n За сега всички транспортни разходи при донорска ситуация се поемат от Министерство за здравеопазването.  \n \"Вярно е, че работата на лекарите не е достойно заплатена, но при донорството най-важен е човешкия фактор. Има болници, в които координаторите успяват да установят по 7-8 донора, да разговарят с близките и да вземат тяхното съгласие за дарение, а има болници, които не са представили нито един такъв случай. Затова казвам, че основна е ролята на човешкия фактор\", обясни професорът. \n", "date": "2019.04.03", "title": "Проф. Генчо Начев: Евротрансплант ни отказа, защото нямаме достатъчно донори на органи, в момента се работи по проблема"}
{"url": "https://www.blitz.bg/obshtestvo/prof-todorov-pokriv-ne-mozhe-da-se-pridobie-v-individualna-sobstvenost-dori-da-e-vklyuchen-v-notarialen-akt_news666344.html", "text": "\n „В този случай, специално за терасата, законът е разрешил много еднозначно въпроса. Чл. 38 от Закона за собствеността изрично казва, че покривът е обща част на сградата. Според закона, той не може да подлежи на делба. Има едно тълкувателно решение още от 1983г., което съвсем ясно казва, че общите части, включително покривът, не могат да бъдат обект на сделки, нито да се придобиват по давност”, Това заяви професорът по административно право Иван Тодоров относно скандала с покривната тераса на шефът на КОНПИ Пламен Георгиев. \n На въпрос защо покривната тераса се намира в нотариалния акт, Георгиев отговори, че вероятно някой погрешка го е сложил вътре в него. \n „Има желязна съдебна практика, която казва, че когато някой има достъп до покрива и само през този апартамент има достъп до покрива, това не го прави собственик и не му дава право да бъде собственик на този покрив. Причината – този покрив може по желание на съсобствениците да бъде променян, да бъде променяна термоизолацията и т.н. Поради тази причина законът е решил еднозначно този въпрос”, коментира още той. \n Според Тодоров именно това е причината този покрив да не може да се придобие в индивидуална собственост. \n \"Това, че е включен в нотариалния акт не е проблем поради една проста причина – тази част от нотариалния акт, която касае терасата, е нищожна и не следва да се счита, че поражда правно действие”, коментира още той. \n „Обикновено в строителните книжа това, което се построява отгоре, то става апартамент или жилище и се продава отделно, а това което си е покрив си остава обща собственост. Дори само оттам да има излаз на този покрив.  Няма как да се заобиколи законът, има желязна съдебна практика с много решения, включително от 2018г.”, заяви Иван Тодоров. \n Относно това как КОНПИ ще проверява Пламен Георгиев, Тодоров отговори, че не е необходимо КОНПИ да го проверява. „По принцип, той не може да проверява сам себе си, тъй като ще е в конфликт на интереси. Има си прокуратура, има си и други контролни органи, които мога да проверяват. Прокуратурата ако има някакви съмнения – може да провери щателно всеки, който реши – няма никакъв проблем”, коментира още Тодоров. \n", "date": "2019.04.03", "title": "Проф. Тодоров: Покрив не може да се придобие в индивидуална собственост, дори да е включен в нотариален акт"}
{"url": "https://www.blitz.bg/analizi-i-komentari/agent-akademik-pak-sipe-lzhi-za-peevski-pred-krivoto-ogledalo_news666350.html", "text": "\n Евтини на брашното, скъпи на триците – под този девиз жабокряците на агент Академик се захванаха да оквакат пространен материал за „кредитираните от КТБ медии“, в който самоцелно вкараха името на депутата и издател на „Телеграф медиа“ Делян Пеевски, отбелязва в актуален коментар  . \nЗа да оправдаят спуснатата им отгоре задача, краставите създания, които напоследък се разпознават персонално, даже когато се подписват като „Екип Фрог нюз“, уточняват още в заглавието на епоса, че Пеевски е „невидим“. Това не пречи на „екипа“ да съзре вечния враг даже там, където го няма. А именно – сред някои кредитирани от техния благодетел Цветан Василев издания. \nИзпълнителите на заданието обаче са слепи и неми за факта, че основателят на блатото, в което крякат доволно, е получавал солидни хонорари по лично разпореждане на човека, който вече няколко години се укрива от правосъдието. \nТези дни свидетелят по делото за КТБ Бисер Лазов разкри някои от имената на хора, щедро финансирани от Цветан Василев. И ако гуруто на криминалния преход Иван Костов е получавал месечно възнаграждение от по 25 000 лева, за да прави нещо като „бизнес мониторинг“, то основателят на „Фрогнюз“ агент Академик очевидно е бил натоварен с по-специфични задачи, след като хонорарите за него са били значително по-тлъсти. Той, както и колегата му Мирослав Иванов, са били определяни от банкера като „журналисти за специфични задачи“. \nСайтът на агент Академик и до днес е живото доказателство в какво се изразяват подобни задачи – в оплюване на противниците на техния благодетел, които разкриват многобройните му престъпления, както и в опити за дискредитиране на хора, от които Василев и компания панически се страхуват, защото им пречат да си редят пасиансите. \nКакто обясни в съдебната зала свидетелят Лазов, със Стефанов се запознали през 2013 г., когато получил задача да осигури 300 000 лева, които агент Академик на ДС да вземе през фирмата си „Торнадо“. Пари на ръка, с изричното указание те да не бъдат осчетоводявани никъде, са били давани на два пъти. През август 2013 г. в дълбоките джобове на агент Академик потънали 100 000 лева, а през март 2014 г. прибрал 150 000 лв. „Моята задача беше да осигуря сумите и да ги предам на касиерката на „Фирмата“. Имаше указание да заведат Стефанов в касата, да му бъдат осигурени парите и да не подписва никакъв документ“, посочи в съда Лазов, като уточни, че лицето е получило сумите. \nЩе припомним само, че по времето, в което се е грижел стриктно за собствените си финанси, преливащият от морал към днешна дата съосновател на сайта „Фрогнюз“, най-безскрупулно изхвърли на улицата журналистите от седмичника „Торнадо“, оставяйки ги без заплати. По всичко личи, че си е взел поука от случилото се, защото днес сайтчето му храни само няколко нефелни журналисти, които, колкото и да крякат, не могат да надскочат възможностите си. \nВероятно затова съоснователят на сайта, който иначе се кълне, че отдавна няма нищо общо с него, се мори да пише сам. Пасквилът на недоносчетата му завършва с изречението: Както казват бабите „хвърляй брашно, прави мъгла“. На дописниците можем само да препоръчаме, да не прекаляват с разсипията на брашно. Да си спомнят за съдбата на колегите си от „Торнадо“ и да си правят изводи, ако могат, пише в заключение \"Монитор\".\n", "date": "2019.04.03", "title": "Агент Академик пак сипе лъжи за Пеевски пред кривото огледало"}
{"url": "https://www.blitz.bg/ikonomika/biser-petkov-s-vazhna-informatsiya-za-vsichki-pensioneri-i-khorata-s-uvrezhdaniya_news666348.html", "text": "\n Консултативният съвет по пенсионната реформа изготви реформата за пенсионната формула в края на 2015 година. НОИ беше съгласна с тази реформа. \n Това каза в сутрешния блок на bTV социалният министър Бисер Петков. \"Днес в комисията по труда и социалната политика ще се гледат последните промени в Кодекса за социално осигуряване. С тези промени ще се даде правна възможност на лицата при пенсиониране да изберат дали при изчисляване на коефициента да участват и периодите, които с промените беше решено да отпаднат. \nТ.е ако бъдат одобрени промените, хората ще имат възможността да решават по кой начин да се пенсионират и по коя формула да се изчисляват пенсиите им - новата или старата. Ще бъде даден един 6-месечен срок, в който гражданите да подават заявления за изчисляване на пенсията по старата формула, ако вече получават пенсия по новата формула. Имаме уверение от НОИ, че на сайта им ще има възможност да се изчисляват пенсиите и по старата формула, и по новата. \nНе мисля, че станалото в НОИ в Силистра трябва да се приема за даденост. Там, доколкото съм запознат, става въпрос за нередности с документите и предсотавянето на неверни такива. Не може да се говори, че навсякъде в НОИ е така\", категоричен беше Бисер Петков.   \n \"Всяко едно лице с увреждания ще може да подава заявление и декларация в Агенцията за социално подпомагане за индивидуална оценка. Искам да уточня, че хората с увреждания, които вече получават помощи по новия закон, няма нужда да правят това. Със Закона за личната помощ се опитваме да избегнем финансирането на една и съща практика два пъти. Основното подпомагане ще идва от държавата. По наши изчисления между 80 000 и 90 000 лица ще се възползват, но всеки има право на личен избор. Оценяването няма краен срок\", разкри министър Бисер Петков. \n", "date": "2019.04.03", "title": "Бисер Петков с важна информация за всички пенсионери и хората с увреждания"}
{"url": "https://www.blitz.bg/politika/tsik-obyavi-obshchestvenata-porchka-za-naemane-na-3-000-mashini-za-glasuvane-na-evropeyskite-izbori_news666352.html", "text": "\n Централната избирателна комисия (ЦИК) открива състезателна процедура с договаряне за възлагане на обществена поръчка с предмет: „Наемане на 3000 специализирани устройства с инсталиран софтуер за електронно машинно гласуване. Това сочи справка на сайта на Централна избирателна комисия (ЦИК). \n  В обществената поръчка се включва и логистично осигуряване и обслужване на специализираните устройства до секционните избирателни комисии в страната, обучение на персонал за работа с устройствата за произвеждане на избори за членове на Европейски парламент от Република България на 26.05.2019 г. Количеството специализирани устройства за електронно машинно гласуване е общо 3000 (три хиляди) устройства. \n Максималната прогнозна стойност на обществена поръчка е сума в размер на 7 500 000 (седем милиона и петстотин хиляди) лева без включен ДДС. ЦИК одобрява документация за откриване на процедурата и обявление за поръчка. \n Определя за отговорно длъжностно лице Николай Желязков – главен юрисконсулт в Дирекция „Администрация“ на Централната избирателна комисия. Възлага на отговорното длъжностно лице: да публикува документи за участие на интернет страницата на ЦИК в профила на купувача; да изпрати до регистъра на Агенцията по обществени поръчки необходимите документи по възлагането на обществената поръчка; да осъществява дейностите, свързани с провеждането на обществената поръчка, включително и да приема документи за участие. \n Решението подлежи на обжалване пред Върховния административен съд чрез Централната избирателна комисия в тридневен срок от обявяването му. \n", "date": "2019.04.03", "title": "ЦИК обяви обществената поръчка за наемане на 3 000 машини за гласуване на европейските избори"}
{"url": "https://www.blitz.bg/obshtestvo/solomon-pasi-az-nyamam-doverie-na-makedoniya-za-aktsiyata-po-izdirvaneto-na-razbitiya-samolet_news666343.html", "text": "\n \"Аз не бих се доверил на Македония\". Това заяви в ефира на Нова тв бившият външен министър Соломон Паси. \n\"Ние как можем да сме сигурни, че те имат необходимата възможност и капацитет да направят всичко в тази ситуация. Северна Македония не е нито член на НАТО, нито на ЕС. Те нямат необходимия ресурс да направят всичко възможно при този инцидент.\", категоричен е той. \n\"Аз нямаше да разчитам на някакви телефонни разговори с македонската страна. Трябва да се отиде и да се види\", заяви още Паси.\n По повод 15-ата годишнина от присъединяването на страната ни в НАТО той коментира, че първостепенният проблем на НАТО е в Черно море - геополитическата линия на разделение е по средата на Черно море и Изтокът и Западът се срещат там. \n Той добави, че отказът от военно присъствие на НАТО в Черно море е изострило апетита на Русия и това е довело до анексията на Крим и кризата в Грузия.  \n \"Алиансът трябва да има усмирителен характер в Черно море. НАТО не е нападателна, а защитна организация\", посочи бившият външен министър. \n", "date": "2019.04.03", "title": "Соломон Паси: Аз нямам доверие на Македония за акцията по издирването на разбития самолет"}
{"url": "https://www.blitz.bg/layfstayl/za-damite/neveroyatno-apartament-kochina-samo-za-9-chasa-lsna-kato-apteka-s-tozi-metod_news666202.html", "text": "\n Служители на фирма за почистване бяха шокирани от последния апартамент, който трябваше да приведат в чистота. Те признават, че никога през живота са не са попадали на такава „кочина и гнусотия”, но въпреки всичко е трябвало да свършат работата си. \n От  айната на Споделихме ви и \n Нека обаче се върнем на апартаментът кочина. Според служителите на фирмата за почистване това жилище не е виждало парцал с години, а това, което се е случило вътре, явно е шокиращо. \n \n „Беше ни трудно да разберем въобще откъде да започнем. Когато човек види толкова много мръсотия, просто не знае откъде трябва да подхване, всичко му се вижда безнадеждно. Дори нямахме идея какви препарати е редно да използваме”, признава една от дамите, занимаващи се с почистването на жилището. \n", "date": "2019.04.03", "title": "Невероятно! Апартамент кочина само за 9 часа лъсна като аптека с този метод"}
{"url": "https://www.blitz.bg/kriminalni/prestplenie/shofor-s-lada-udari-mertsedesa-na-mlada-farmatsevtka-i-snimka_news666364.html", "text": "\n Полицията в Разлог издирва водача на лек автомобил лада комби, който рано сутринта вчера на кръстовището на входа на село Баня, община Разлог, помете лек автомобил мерцедес и напусна местопроизшествието, пише struma.bg. \nПТП-то е станало около 08:40 часа вчера на кръстовището на Баненска буна. Леки автомобил мерцедес, управляван от младата фармацевтка Красимира К. от Белица, свивал вляво към селото, когато е пометен от лек автомобил лада. След удара шофьорът не спира и с бясна скорост продължава пътя си в посока Разлог. \nЗа щастие инцидентът се е разминал без пострадали, само с материални щети и уплахата на младата жена. На мястото на инцидента тя сподели, че автомобилът, който я е ударил, е бил лада комби, виненочервена. „Идвах от Белица, пътувах за Банско за работа и свивах към Баня, когато ме удари. Движехме се в колона, мисля, че бяха три автомобила. Ладата изпревари колата, която беше зад мен, и без да се съобрази, че съм подала ляв мигач, продължи да изпреварва и ме удари”, сподели изплашената жена, която дори не е имала време да реагира. \nОчевидци на катастрофата също споделиха, че ладата е предприела изпреварване на няколко автомобила още на излизане от завоите. Автомобилът се е движил много бързо и не намалил скоростта дори и на кръстовището, където сутрин, в началото на работния ден, е доста натоварено. Автопатрул към РУ – Разлог е посетил мястото и е снел показанията на младата жена. \nРаботи се по установяване самоличността на избягалия от местопроизшествието водач. От записите на намиращите се на кръстовището броячни камери е установен номерът на автомобила, който е с благоевградска регистрация, собственикът е от гоцеделчевско село. Тепърва ще се изяснява кой е бил зад волана на ладата, предизвикала катастрофата.\n", "date": "2019.04.03", "title": "Шофьор с лада удари мерцедеса на млада фармацевтка и... (СНИМКА)"}
{"url": "https://www.blitz.bg/kriminalni/prestplenie/chetirima-otvlyakokha-15-godishno-momiche-ot-plevensko_news666373.html", "text": "\n 15-годишно момиче от с. Буковлък е станало жертва на отвличане. Това съобщиха от ОДМВР- Плевен. \n На 2 април в полицията е подаден сигнал за извършено отвличане на непълнолетно лице в село Буковлък. На място са изпратени полицейски екипи на Първо и Второ РУ-Плевен. Те установяват потърпевшата 15-годишна от селото в кметството. Тя е посочила, че около 19.00 часа същия ден четирима чрез физическа сила и заплахи са я привели в лек автомобил „Опел“ и са я откарали в частен дом в същото село. \n Потърпевшата е успяла да избяга и да подаде сигнал за престъплението. След проведени бързи полицейски действия са установени извършителите – 19-годишен, 29-годишен, 28-годишен и 20-годишен – жители на селото. \n Те са задържани за срок до 24 часа по Закона за МВР. Установен е и автомобилът, с който са се придвижвали извършителите. Той е иззет за процесуално-следствени действия. Уведомен е прокурор и по случая е образувано досъдебно производство. \n", "date": "2019.04.03", "title": "Четирима отвлякоха 15-годишно момиче от Плевенско"}
{"url": "https://www.blitz.bg/kriminalni/nakazanie/tezhka-prisda-za-ubietsa-na-pernishkiya-narkodilr-robi_news666370.html", "text": "\n 11 години и 4 месеца затвор очакват убиецът на Роберт Величков от Перник – 33-годишният Цветан Иванов, пише zapernik.com. Цветан е осъден и на 2 години затвор за закана за убийство. Освен лишаване от свобода, Цветан трябва да плати и 120 000лв. кръвнина на семейството на Роби. Както и още 150 бона на приятелят на убития, заради това, че е заплашен с убийство.  Това наказание наложи Пернишкия окръжен съд. Присъдата обаче подлежи на обжалване.  \nПрипомняме, че Цветан Иванов разстреля пернишкия наркодилър Роберт Величков в центъра на Перник, пред кафе „Малибу“ на 15 ноември 2017г. Приятелят на Роберт, който е бил с него в момента на убийството е бил заплашен с пистолет от убиеца. \nВеднага след престъплението Цветан се укри и напусна пределите на България. Той бе обявен за общодържавно издирване, издадена бе и европейска заповед за задържане. На 21 ноември Иванов бе задържан на аерогарата в София. Убиецът избягал при свои близки в Италия, но размислил и се върнал сам в България, предавайки се на органите на реда. \nИванов е от Плевен, но е живял в Перник без официална адресна регистрация. За него се знае, че е правил опит за самоубийство, бил е агресивен, злоупотребявал с алкохол. Преди убийството загубил 2000 лева в казино. В нощта на убийството си разменили обидни реплики с Роберт Величков, след което Цветан Иванов отишъл до дома си, взел незаконен пистолет, върнал се и убил Величков. \n", "date": "2019.04.03", "title": "Тежка присъда за убиеца на пернишкия наркодилър Роби"}
{"url": "https://www.blitz.bg/obshtestvo/regioni/politsiya-nakhlu-v-dai-pernik_news666380.html", "text": "\n Спецпрокуратурата започна разследване в Областната дирекция на Изпълнителна агенция \"Автомобилна администрация\" в Перник. \n Досъдебното производство на Специализираната прокуратура е образувано срещу лица, за които има данни, че участват в организирана престъпна група за подкупи. Извършват се претърсвания, изземвания и разпити на свидетели. \n \n", "date": "2019.04.03", "title": "Полиция нахлу в ДАИ-Перник"}
{"url": "https://www.blitz.bg/svyat/krvav-uzhas-s-ubiti-i-raneni-v-kitaysko-uchilishche-snimka_news666388.html", "text": "\n Мъж, въоръжен с нож, уби днес двама души и рани още двама в селско основно училище в Централен Китай. Това съобщиха местните власти, предаде Франс прес. \n Не се споменават подробности за убитите. Двете ранени деца са откарани в болница, уточниха в комюнике властите на окръг Нинюан в провинция Хунан. Няма опасност за живота им. \n Полицията арестува 31-годишен мъж на име Чжън Моюцзюн, жител на същото село. Не се съобщават мотивите на нападателя. \nНападенията с нож в училища зачестиха през последните години в Китай и принудиха властите да затегнат мерките за сигурност в съответните зони, посочва АФП. \n През октомври м. г. жена нападна възпитаници на детска градина в югозападната провинция Съчуан и рани 14 от тях. През април 2018 г. мъж уби 9 ученици в северната провинция Шенси и рани 12. През април училищен служител нанесе удари с чук на 20 деца от учебното заведение в Пекин, напомня агенцията. \n \n", "date": "2019.04.03", "title": "Кървав ужас с убити и ранени в китайско училище (СНИМКА)"}
{"url": "https://www.blitz.bg/stsena/nyama-da-povyarvate-eto-kakvi-sa-khonorarite-na-zvezdite-ot-igra-na-tronove_news666308.html", "text": "\n Станаха известни хонорарите на водещите актьори в сериала \"Игра на тронове\". Това съобщават световните медии. \nСпоред журналисти през последните два сезона актьорите изпълнявали ролите на главните и ключови герои, получавали за серия по 500 хиляди долара. \nТака Емилия Кларк, Кит Харингтън, Питър Динклидж и другите актьори могат да станат милионери само благодарение на снимките от сериала. Превод: БЛИЦ \n", "date": "2019.04.03", "title": "Няма да повярвате: Ето какви са хонорарите на звездите от \"Игра на тронове\""}
{"url": "https://www.blitz.bg/layfstayl/skorost/auto-bild-otseni-lada-4kh4-urban-za-nego-shche-razkazvate-i-na-vnutsite-si_news666002.html", "text": "\n Германското издание на Auto Bild проведе тест-драйв на Lada 4x4 Urban с пет врати, който официално се доставя в Германия и се радва на доста голямо търсене. Заключенията на журналистите са интересни както от техническа, така и от културологична гледна точка.  \nСтатията, озаглавена \"На хартия, едва тройка с минус, но ....\", както често се случва в такива материали, започва с голяма лъжица катран в меда. Експертите Холгер Керкхек и Мирко Менке заявяват очевидното - \"във всъдехода, който\" АвтоВАЗ \"произвежда от 43 години, дори няма намек за комфорт, качество или лукс\". \nНо веднага пускат и стръв за читателя -\"днес има много малко автомобили, зад волана на които се чувстваш толкова свободен\".  \n", "date": "2019.04.03", "title": "Auto Bild оцени Lada 4х4 Urban: За него ще разказвате и на внуците си"}
{"url": "https://www.blitz.bg/svyat/politolog-otseni-situatsiyata-v-alzhir-sled-ostavkata-na-82-godishniya-prezident_news666317.html", "text": "\n Директорът на Египетския център за стратегически изследвания Халед Окаша оцени ситуацията в Алжир след оставката на президента Абделазиз Бутефлика. \n\"Вярвам, че армията ще осигури тих период на трансформация, провеждане на избори, осигуряване на равни шансове за всички вероятни участници\", каза политологът. \nСпоред него участниците в протестните действия осъзнават, че \"преходният период трябва да премине в спокойна обстановка, необходимо е да се запазят държавните институции, да не се допуска подхлъзване към анархия\". \nАлжирската армия има едновременно доверието както на народа на страната, така и на политическите елити. В същото време анализаторът отбеляза, че следващите няколко дни ще бъдат решаващи за ситуацията след оставката на президента, тъй като в петък повечето демонстранти излязоха по улиците на Алжир. \nПо-рано беше съобщено, че 82-годишният президент Абделазиз Бутефлика обяви оставката си след пет седмици протест срещу петия му президентски мандат.\n", "date": "2019.04.03", "title": "Политолог оцени ситуацията в Алжир след оставката на 82-годишния президент"}
{"url": "https://www.blitz.bg/svyat/arestuvakha-kitaets-umishleno-natrovil-desetki-malchugani-v-detska-gradina_news666322.html", "text": "\n Служител на детска градина в Китай бе арестуван по подозрение за умишлено отравяне на ученици. Това съобщава изданието New York Post. \nСпоред изданието инцидентът се е случил в центъра на град Джънджоу, провинция Хънан. Мъжът на име Уан е заподозрян в смесването на натриев нитрит с храни, предназначени за децата. Според съобщенията в местната преса след закуска децата се чувствали зле, а някои дори  припаднали. В резултат на това 23 от тях били хоспитализирани. \nМотивите на инцидента се изясняват. \nНатриевият нитрит е консервант, използван за подобряване на цвета на продукта, а също и като консервант за домашни птици и риби. Той е и антибактериален агент. Използва се в медицината. Когато приемате голяма доза вещество, това може да доведе до фатален изход. Превод: БЛИЦ \n", "date": "2019.04.03", "title": "Арестуваха китаец, умишлено натровил десетки малчугани в детска градина"}
{"url": "https://www.blitz.bg/kriminalni/prestplenie/triznatsi-sred-koito-edna-zhena-ot-sredets-sa-noviyat-khit-sred-kradtsite_news666372.html", "text": "\n Тризнаци са били задържани за кражбата на строителни материали от обект на община Средец в село Гранитец, пише \"Бургасинфо\". \n В Районното управление - Средец е получено съобщение за кражбата на 1 април. В резултат на бързите полицейски действия са установени извършителите на деянието – това са 29-годишни тризнаци от с. Росен - двама мъже и една жена. \nПо случая е образувано бързо полицейско производство. \n", "date": "2019.04.03", "title": "Тризнаци, сред които една жена, от Средец са новият хит сред крадците"}
{"url": "https://www.blitz.bg/kriminalni/prestplenie/chetirima-blgari-zarobikha-snarodnichka-za-prostitutka-v-grtsiya_news666400.html", "text": "\n Гръцката полиция арестува четирима българи, две жени и двама мъже, които са принуждавали 25-годишна сънародничка да проституира под заплаха от убийство.  \n\"Запознанство в социалните мрежи доведе до ужас 25-годишна българка\", коментират медиите на острова. Историята започва като романтично запознанство на младата жена с 35-годишен българин, който се представя, че работи на остров Крит и дори ѝ предлага брак. Посещава я в Атина, където жената живее със семейството си, и двамата се връщат на Крит. \nСлед това семейството започва да я издирва и подава сигнал в полиция. Разследването обхваща всички райони на острова и полицаите откриват жената затворена и пребита от семейството на мнимия жених. Отнети са ѝ личните документи и телефона и е принудена да проституира. Пред полицията българката разказала, че са подготвяли прехвърлянето ѝ в Германия. \nЧетиримата задържани са с обвинения за трафик на хора с цел сексуална експлоатация и заплаха за живота.\n", "date": "2019.04.03", "title": "Четирима българи заробиха сънародничка за проститутка в Гърция"}
{"url": "https://www.blitz.bg/kriminalni/prestplenie/turchin-iznasilvach-obyaven-za-mezhdunarodno-izdirvane-spipan-na-kapitan-andreevo_news666419.html", "text": "\n На 2 април на ГКПП \"Капитан Андреево\" е задържан 44–годишен турски гражданин, съобщиха от пресцентъра на ГД \"Гранична полиция\". Той е влизал в страната с лек автомобил \"Ланд Ровер\" с австрийски регистрационен номер. \n 44-годишният мъж е обявен за международно издирване от австрийските власти въз основа на Европейска заповед за арест, издадена от съда в Инсбрук за изнасилване. \n Турският гражданин е задържан в ГПУ-Свиленград, след което с постановление на Върховната касационна прокуратура е отведен в следствения арест в Свиленград.  \n", "date": "2019.04.03", "title": "Турчин изнасилвач, обявен за международно издирване, спипан на \"Капитан Андреево\""}
{"url": "https://www.blitz.bg/politika/mikhail-konstantinov-shche-sme-prvite-v-evropa-glasuvashchi-s-mashini_news666301.html", "text": "\n България ще бъде първата държава в Европа, която ще гласува с машини, защото тези, които го направиха, се отказаха от този вид гласуване. Това каза проф. Михаил Константинов, цитиран от Фокус.  \nТой допълни, че проблемът с машините е много деликатен – няма критерий за сертификация на подобни устройства, на какви условия трябва да отговарят, за да могат да се приложат в изборите. Проф. Константинов припомни случая с фирмата, подсигурила машинното гласуване във Венецуела, обвинила властите, че през 2017 г. с нейните машини са фалшифицирали 1,5 милиона гласа. \nСпоред него ЦИК има технически изисквания за машините и въпросът е, дали ще се намери машина, която да отговаря на тези изисквания. „Ако ние наистина проучим опита на държавите, които са се отказали от това гласуване, може би ще получим някои просветления. Неприятен въпрос, защото отново ще има обвинения, че институциите не искат да изпълнят това законово изискване, а от друга страна може да се окаже, че това няма как да бъде изпълнено. Да не забравяме, че през 2017 г. никой не се яви на конкурса. Тогавашната ЦИК обяви конкурс за тотално машинно гласуване и нито една фирма – нито българска, нито световна, или европейска не подаде заявка за участие“ каза той. \nПроф. Михаил Константинов обясни, че машините трябва да бъдат сертифицирани, трябва да бъдат обучени хора, да бъде решено къде да са разположени самите устройства – не може да бъдат донесени ден преди изборите. Действа се недостатъчно компетентно в деликатна област, отбеляза той. Непрекъснатото отлагане на това законово изискване става досадно за публиката и хората започват да не вярват в изборния процес, предупреди експертът.\n", "date": "2019.04.03", "title": "Михаил Константинов: Ще сме първите в Европа, гласуващи с машини"}
{"url": "https://www.blitz.bg/obshtestvo/mrachna-srednosrochna-prognoza-za-april-sukhiyat-period-priklyuchva-karta_news666177.html", "text": "\n До петък не се очакват много превалявания от дъжд. Само на отделни места в планинските райони на Югозападна България е възможно днес и утре да има превалявания, но като цяло ще бъде сухо, предимно слънчево пролетно време. Това сочат средносрочните прогнози, представени в \"Дарик кафе\". \n  \nТемпературите до четвъртък ще бъдат по-ниски заради малко по-хладен въздух, който нахлува над Балканите, като дневните температури ще са 14-15 градуса, а по високите западни полета - 12-14 градуса. \n  \nСлед това, от събота, за малко по-дълъг период от време, ще настъпи промяна в атмосферната циркулация, която започва в средата на тази седмица. В предишните 10 дни мощни антициклони се бяха настанили над целия европейски континент, затова и времето над страната предишната седмица беше по-сухо.\n \nСега обаче над Западна и Централна Европа и над цялото Източно Средиземноморие ще се разположат центрове на ниско налягане. Това ще промени атмосферната циркулация над Балканите в края на седмицата, когато от югозапад към страната ще се приближи средиземноморски циклон и от събота и неделя времето ще се развали. \nЩе започнат валежи, които се окачва да са по-активни, по-обилни над цялата страна, особено в събота в следобедните часове, през нощта в неделя с малки прекъсвания. В понеделник ще има нова порция валежи по нов средиземноморски циклон, който ще се приближи от запад към страната. \n  \nПрез цялата следваща седмица, с прекъсвания, времето над южната част на Европа, над Балканите, над източната част на континента ще бъде обусловено и определяно от центрове на ниско атмосферно налягане, което означава повече превалявания от дъжд. Тази ситуация се очертава да остане такава до 15-17 април, като в някои дни ще са по-активни, а в други - само в следобедните часове.  \n  \n", "date": "2019.04.03", "title": "Мрачна средносрочна прогноза за април: Сухият период приключва! (КАРТА)"}
{"url": "https://www.blitz.bg/kriminalni/nakazanie/pastrok-nasilva-13-godishnata-si-dovedena-dshcherya-s-pomoshchta-na-vuycho-no-si-poluchikha-zasluzhenoto_news666409.html", "text": "\n Окръжна прокуратура – Кюстендил е постигнала осъдителна присъда спрямо Петър Александров, на 37 години, и Николай Георгиев, на 38 години, по обвинение за извършено от тях престъпление – извършване на блудствени действия с цел да възбудят полово желание без съвкупление по отношение на лице, ненавършило четиринадесетгодишна възраст. Подсъдимият А. е от гр. Бобов дол и през пролетта 2015 г. живеел на семейни начала с И.С. в негов имот в града. Заедно с тях жилището се обитавало от общото им дете – Н.С., както и дъщерята на съжителката му – Г.С. (на 13 години към момента на извършването на престъплението), пише \"Вяра\". \nНа 25.03.2015 г. на рождения ден на Н.С. в апартамента имало гости, след тръгването на които подсъдимият А. казал на Г.С. да дойде „за малко в хола“. Когато момичето дошло, казал му да се съблече. Детето се уплашило и отказало да го направи. Тогава П.А. приближил Г.С. и започнал да я опипва. Силно притеснена, тя успяла да избяга и отишла при майка си в кухнята, като й разказала за случилото се. Последвал скандал между двамата възрастни, като подсъдимият заплашил И.С. да не ходи да се оплаква в полицията, „за да не стане по-лошо“. \nПоради тази причина жената не посмяла да се обърне към органите на реда. Няколко седмици по-късно – на 12.04.2015 г., подсъдимият П.А. бил заедно с И.С. и децата на гости в с. Яхиново, община Дупница, по случай Великден. Следобед към тях се присъединил и Н.Г., вуйчо на тринадесетгодишната Г.С. Всичките били на маса в двора. По едно време П.А. и Н.Г. влезли в къщата, като единият от тях през прозореца махнал с ръка и направил знак на Г.С. да отиде при тях, което момичето сторило. \nТова нейно отиване не било забелязано от никой от присъстващите в двора. Влизайки в стаята на първия етаж, Г.С. заварила двамата мъже, които били със свалени панталони, само по долно бельо. П.А. я приближил и въпреки оказаната от нея съпротива свалил дрехите й. Около един час подсъдимите извършвали блудствени действия с малолетното момиче. Свидетел на случващото се станал един от гостите, който през прозореца видял П.А. и Н.Г., както и действията им спрямо Г.С. \nМъжът влязъл в къщата, казал на подсъдимите да оставят детето, след което подал сигнал на телефон 112. Съдебното производство се е провело по реда на съкратеното съдебно следствие, при което подсъдимите са признали изцяло фактите по обвинителния акт и направили пълни самопризнания. Двамата са били признати за виновни от съда за извършеното от тях престъпление. На П.А., който е многократно осъждан, е наложено наказание „лишаване от свобода“ за срок от осем години при „строг“ режим на изтърпяване. Другият подсъдим по делото – Н.Г., също осъждан, е с наказание четири години „лишаване от свобода“ при „общ“ режим на изтърпяване. Размерът на тези наказания е определен след приложена редукция с 1/3. \nДвамата напълно са признали вината си и са сключили споразумение с прокуратурата. Решението е окончателно и не подлежи на обжалване.\n", "date": "2019.04.03", "title": "Пастрок насилва 13-годишната си доведена дъщеря с помощта на вуйчо ѝ, но си получиха заслуженото"}
{"url": "https://www.blitz.bg/kriminalni/prestplenie/bezhanets-ubi-mlad-italianets-zashchoto-izglezhdal-shchastliv_news666208.html", "text": "Брутално убийство шокира Италия. 27-годишен мароканец уби млад италианец в Торино, защото „изглеждал щастлив“, предаде агенция АНСА, позовавайки се на прокуратурата. 34-годишният Стефано Лео, чието жилище се намира близо до река По в Торино, излязъл от дома си, но за последен път. Мароканецът, въоръжен с хладно оръжие, го нападнал и намушкал няколко пъти. Убийството бе извършено през месец февруари.\n 27-годишният килър Саид Мачауат без никаква причина убива непознатия. В края на миналата седмина издирваният убиец се предаде в полицията, а в хода на разследването показа на карабинерите къде е хвърлил ножа. Пред разследващите е разкрил и причината за действията си. \n Торинският прокурор Паоло Борня заяви, че мотивът е потресаващ. Мароканецът разкрил, че е извършил убийството, защото Стефано „изглеждал щастлив“, предава АНСА, цитирана от факти.бг. Престъпникът заявил, че просто искал да убие някого и избрал Стефано, защото не можел да понесе, че е щастлив. Мароканецът бил в депресия заради любовна раздяла. \nУбийството е било извършено с кухненски нож. Вътрешният министър Матео Салвини каза, че ще направи всичко по силите си, за да може семейството на убития мъж да получи възмездие. \n", "date": "2019.04.03", "title": "Бежанец уби млад италианец, защото \"изглеждал щастлив\""}
{"url": "https://www.blitz.bg/kriminalni/prestplenie/7-sluzhiteli-zadrzhani-sled-aktsiyata-na-politsiyata-v-dai-pernik_news666429.html", "text": "\n Задържани са седем служители на ДАИ-Перник, съобщи Димитър Петров - изпълняващ длъжността административен ръководител на Специализираната прокуратура. По думите му обвинението, което се подготвя да им бъде повдигнато, е за участие в организирана престъпна група с цел получаване на подкупи. \n Групата е действала на територията на област Перник чрез проверки на пътя и събиране на \"такса спокойствие\". Взимани са пари от няколко десетки транспортни фирми. Част от тях са получавали писма, с които били предупреждавани за проверки. Когато пък собствениците на тези фирми идвали в ДАИ, са им били искани определени суми пари, за да не им бъдат съставени дължимите по закон актове. Събирани са пари и при издаване на лиценз за транспортна дейност или подновяване на такъв. \nПри спиране на пътя на кола на съответната фирма проверяващият служител бил длъжен да се свърже с някой от администрацията, който също бил част от групата. След потвърждение, че таксата е заплатена, камионът не се проверявал. Ценоразписът не е твърд, преценявало се според финансовото състояние на фирмата и броя на превозните средства. \n Групата от ДАИ - Перник е в полезрението на службите за сигурност от средата на миналата година. Задържаните са на средно ниво, има ясно изразен лидер. Сред арестуваните не е ръководителят на ДАИ, уточни Петров. \nАкцията е започнала около 9,30 ч. тази сутрин, продължава и сега и в служебни помещения и лични адреси. \n Утре ще бъде съобщена по-подробна информация. Явно става дума за систематичен проблем в Министерството на транспорта при подбора на кадри, каза Петров, визирайки предишни акции в ДАИ в София и в Благоевград. За софийското ДАИ делото е в съда, в Благоевград разследването е приключило, изготвя се обвинителен акт, посочи Петров. \n", "date": "2019.04.03", "title": "7 служители задържани след акцията на полицията в ДАИ-Перник"}
{"url": "https://www.blitz.bg/kriminalni/nakazanie/izvraten-dyado-ot-dobrich-iznasili-5-godishnata-si-vnuchka_news666448.html", "text": "\n Мярка за неотклонение „задържане под стража” наложи Окръжният съд в Добрич на 66-годишния Йордан И., разследван за изнасилване, станало на 31 март т. г. в Добрич. Жертва на посегателството е 5-годишно момиченце. Това съобщиха от Апелативна прокуратура – Варна. \nРазследването на случая е започнало след постъпил сигнал от кабинет на Спешното отделение в добричката болница, където детето било заведено на преглед от свои близки. На следващия ден като обвиняем по образуваното досъдебното производство на Първо Районно управление на МВР-Добрич е бил привлечен 66-годишният, който е дядо на пострадалото дете. \nОкръжният съд преценява че от събраните на този етап доказателства може да се направи извод, че към момента е налице обосновано подозрение за съпричастност на мъжа към разследваното тежко умишлено престъпление. С оглед високата обществена опасност на деянието, което се наказва с лишаване от свобода от 10 до 20 години, както и с цел да се предотврати възможността обвиняемият да се укрие или да извърши друго престъпление съдът е счел, че спрямо мъжа следва да бъде взета най-тежката мярка - „задържане под стража”. Той мотивира определението си и с факта, че обвиняемият живее на един адрес с пострадалото дете и е негов родственик. \n", "date": "2019.04.03", "title": "Извратен дядо от Добрич изнасили 5-годишната си внучка"}
{"url": "https://www.blitz.bg/obshtestvo/tova-e-patriarkh-neofit-i-papata-nyama-da-imat-obshcho-bogosluzhenie_news666464.html", "text": "\n Патриарх Неофит ще се срещне с папа Франциск в Синодалната палата на 5 май, така както предвижда проекто-програмата за апостолическата визита, но общо богослужебно в храм-паметника „Александър Невски” няма как да има. Това решиха днес от Светия Синод.  \nОт там ще изпратят отговор до Анселмо Гуидо Пекорари, в който да се подчертае, че поканата за гостуването на папа Франциск в България идва от държавните власти. Основните мероприятия, свързани с посещението, пък трябвало да бъдат съгласувани с държавните институции. \n\"Що се отнася до онази част на предложената ни проекто-програма, която включва участието на представители на БПЦ-БП, бихме искали да Ви информираме, че Негово Светейшество Българският патриарх, заедно с членове на Св. Синод са готови да приемат папа Франциск за среща в Синодалната палата на 5 май 2019 г., както е предвидено в изпратената ни проекто-програма. \nПосещение на патриаршеската катедрала „Св. Александър Невски” е възможно, но бихме искали да подчертаем, че каквато и да е форма на отслужване на общо богослужебно или молитвено последование, както и поставянето на богослужебни одежди, за нас е неприемливо, тъй като Светите Канони не допускат това. В тази връзка участието на патриаршеския хор също се явява невъзможно\", пише още в съобщението.  \nПо всички останали точки от представената ни проекто-програма участието на представители на БПЦ–БП е невъзможно. \nОтносно Вашето предложение дякон Иван Иванов да бъде преводач по време на визитата на папа Франциск у нас, Св. Синод не дава благословение за това, освен за посещенията в сградата на Св. Синод и Патриаршеската катедрала „Св. Александър Невски”. \nНе се благославя на клирици на БПЦ-БП да участват във всички останали събития от програмата на посещението на папа Франциск у нас, става ясно от решението на Светия Синод.  \n", "date": "2019.04.03", "title": "Това е: Патриарх Неофит и Папата няма да имат общо богослужение!"}
{"url": "https://www.blitz.bg/layfstayl/za-damite/megan-markl-pak-stpka-vekovna-traditsiya-snimka_news666169.html", "text": "\n Херцогинята на Съсекс Меган Маркъл е истинско главоболие за двореца. Тя не възнамерява да следва кралските правила и отново се готви да стъпче нагло близо 100-годишна традиция на семейството. \n От  вече ви разказахме  Разкрихме ви и,  \n Сега обаче нека отново насочим поглед към съпругата на принц Хари, която за пореден път ще нанесе тежък удар на Елизабет II.Тя съвсем скоро ще стане майка и колкото повече наближава моментът на раждането, толкова повече информация изтича към медиите, свързана с този ден.  припомня,че се очаква бебето да се появи на бял свят през април, т.е. до няколко дни. \n", "date": "2019.04.03", "title": "Меган Маркъл пак стъпка вековна традиция (СНИМКА)"}
{"url": "https://www.blitz.bg/layfstayl/skorost/novoto-mini-porasna-i-veche-e-s-5-vrati-snimkivideo_news666286.html", "text": "\n Ако ви харесва новото MINI, но често ви се налага да возите пътници на задните седалки, най-добре ще ви пасне модификацията с 5 врати. \nЗа всички, които не обичат да местят предните седалки при влизане и излизане на пасажерите отзад, британската луксозна марка разшири гамата си с нов вариант на каросерията. \nНовото MINI с 5 врати комбинира неподражаемото излъчване и типичната радост от шофирането с допълнителни възможности, които са резултат от предлагането на повече място. \nХарактерният външен дизайн на оригинала се подчертава от специфичните пропорции на допълнителните две задни врати, пише в представяне на модела  . Удължената каросерия достига дължина 4 метра при широчина 1,73 метра, а височината е нараснала незначително до 1,43 метра. \n", "date": "2019.04.03", "title": "Новото MINI порасна и вече е с 5 врати (СНИМКИ/ВИДЕО)"}
{"url": "https://www.blitz.bg/intsidenti/katastrofi/loshi-novini-sled-zhestokata-katastrofa-vv-vitinya_news666407.html", "text": "\n В тежко състояние и с опасност за живота остава раненият в катастрофата при тунел \"Витиня\", съобщиха за Канал 3 от Университетската болница \"Св. Анна\", където той бе приет след инцидента. \n Мъжът е с множество фрактури и още дълго ще остане в реанимация, уточниха от лечебното заведение.  \n Инцидентът стана вчера следобед на магистрала \"Хемус\". Пострадалият е шофирал лек автомобил със сливенска регистрация, който се е блъснал челно в ТИР, завъртял се е и се ударил в бус с платформа.  \n Движението в района беше спряно за часове заради инцидента. \n \n", "date": "2019.04.03", "title": "Лоши новини след жестоката катастрофа във \"Витиня\""}
{"url": "https://www.blitz.bg/intsidenti/katastrofi/poyavi-se-audiozapis-s-poslednite-dumi-na-boshnakov-ot-samoleta-opitvame-se-da-izbegnem-edin_news666412.html", "text": "\n Излезе аудиозапис от диалога, проведен между контролната кула в Македония и пилота, управлявал самолета „Чесна“, който вчера падна в района на връх Солунска Глава, предава македонският „Фокус“. \nСпоред записа мъжът в четиричленното семейство – Георги Бошнаков, е влязъл в контакт с контролната кула, защото почувствал турболенции, докато управлявал самолета. В един момент ръководителят на полетите пита Бошнаков дали все още има проблеми, а той отговаря, че няма, но пред него има голям облак, през чийто процеп може да види земята. „Опитваме се да избегнем един по-голям облак“, казва още Бошнаков. \nСпоред маеедонския сайт \"Вечер\" комуникацията първо започва на английски език, а след това ръководителят на полетите упътва пилота на запад на македонски език.  \nСлед това има диалог между ръководителите на полети: „Може да лети над Солунската Глава, няма облаци, със сигурност е чисто и с база над 300 метра над върха“. „Да, но пилотът каза, че е бурно и го няма на радара“, разговарят контрольорите. След това се чува, че контролът на полета от Скопие вика Бошнаков, но няма отговор, информира  . \n", "date": "2019.04.03", "title": "Появи се аудиозапис с последните думи на Бошнаков от самолета: Опитваме се да избегнем един..."}
{"url": "https://www.blitz.bg/intsidenti/katastrofi/mvnr-s-posledni-danni-za-samoletnata-katastrofa-v-severna-makedoniya_news666417.html", "text": "\n Българското посолство в Република Северна Македония работи в тясно сътрудничество с македонските власти по случая със катастрофата на малък самолет „Чесна“, при която загинаха четирима български граждани, съобщиха от пресцентъра на МВнР. \n Посолството ще окаже необходимото съдействие в процеса по идентифицирането на телата на четиримата загинали, както и за посрещане на техните близки. Днес българският консул е присъствал на приемането на телата на загиналите в „Съдебна медицина“ в Скопие. Очаква се идентифицирането да отнеме повече време. На мястото на инцидента не са открити документи, които вероятно са изгорели. \n Във връзка с катастрофата, станала вчера във въздушното пространство на Република Северна Македония, посолството на България в Скопие е създало кризисен щаб. \n Останките от разбилия се самолет, летял по маршрут Охрид-София, бяха локализирани на 2 април 2019 г. в 19:00 местно време на 4-5 км от връх Солунска глава в планината Якубица. Днес преди обяд спасителни екипи на властите в Република Северна Македония успяха да стигнат до мястото на инцидента. По неофициални данни самолетът е паднал от височина 4200 метра и се е разбил на надморска височина 2200 метра. \n По информация от Ръководството на въздушното движение в Република Северна Македония самолетът е попаднал в силна турбуленция и пилотът е изгубил контрол над полета. \n", "date": "2019.04.03", "title": "МВнР с последни данни за самолетната катастрофа в Северна Македония"}
{"url": "https://www.blitz.bg/intsidenti/skitnitsa-razlya-kiselina-na-ulitsa-v-shumen_news666418.html", "text": "\n Жена, която води скитнически живот, е разляла киселина на ул. „Цар Иван Александров“ в Шумен на 2 април. Това съобщиха от ОДМВР-Шумен. \n В 17.25 часа бил приет сигнал, че на пътното платно на улицата е разлята течност. На място бил пратен спасителен екип от шуменската пожарна. \n Установено било, че жена, която води скитнически начин на живот, намерила пластмасова туба с киселина и я разляла на платното. \n Киселината била неутрализирана с прах от ръчен пожарогасител. \n", "date": "2019.04.03", "title": "Скитница разля киселина на улица в Шумен"}
{"url": "https://www.blitz.bg/intsidenti/prvi-snimki-i-video-ot-padnaliya-blgarski-samolet_news666428.html", "text": "\n Телата на бащата, майката и две деца от България, които загинаха вчера след самолетна катастрофа край Солунската глава, бяха намерени във вътрешността на „Чесната“. Македонското издание Вечер.мк разпространи първи снимки и видео от мястото на трагедията.    \n \n \n \nСпоред заповед на прокурора, Институтът за съдебна медицина и криминалистика в Скопие ще извърши аутопсия, както и идентификация на жертвите от самолетна катастрофа, потвърди директорът на Института Александър Станков пред скопското електронно издание „МКД“. \n \n \nРъководителят на Института за съдебна медицина казва, че роднините на починалите са били извикани, а след аутопсията и идентифицирането на жертвите, телата им ще бъдат предадени на близките им.  \n \n \n \n \n \n", "date": "2019.04.03", "title": "Първи СНИМКИ и ВИДЕО от падналия български самолет"}
{"url": "https://www.blitz.bg/layfstayl/za-damite/neshcho-tvrde-stryaskashcho-se-sluchva-ss-seksualniya-zhivot-na-amerikantsite_news666313.html", "text": "\n На повечето от нас е ясно, че сексуалният живот е ключов фактор за щастието на един човек, а и не само. Той влияе на успешността на връзката и разбирателството между партньорите, а и да не забравяме съществената част, че липсата на такъв води до здравословни проблеми. \nДоста притеснителна новина бе публикувана относно нацията на САЩ. Проучване показа, че една четвърт от американците не са правили секс в продължение на една година, а 15% от тях дори не са правили в продължение на 5 години.  \n", "date": "2019.04.03", "title": "Нещо твърде стряскащо се случва със сексуалния живот на американците"}
{"url": "https://www.blitz.bg/layfstayl/skorost/zrelishchno-video-piyan-s-lexus-pomlya-pone-15-parkirani-koli_news666099.html", "text": "\n В мрежата се появи видео от последствията, причинени от шофьор на Lexus, който е ударил поне 15 паркирани автомобила в Мурманск. \nИнцидентът станал на 29 март. Пияният шофьор на Lexus все едно, че е участвал в бягане с препятствия по улица на която са паркирани множество автомобили.  \n", "date": "2019.04.03", "title": "Зрелищно ВИДЕО: Пиян с Lexus помля поне 15 паркирани коли"}
{"url": "https://www.blitz.bg/ikonomika/italiansko-sauditsko-obedinenie-shche-stroi-gazoprovod-do-srbskata-granitsa_news666430.html", "text": "\n \"Булгартрансгаз\" избра Обединение \"Консорциум Аркад\" за реализация на проекта на разширение на газопреносната ни мрежа, предвиждащ за изграждане на паралелен газопровод до българо-сръбската граница, съобщават от ведомството,  \n Другите 2 обединения подали оферти за участие в процедурата бяха- ДЗЗД Консорциум \"Газово развитие и разширение в България\" (ГРРБ), Обединение от \"ОТ Industries Fovallkozo Zrt., OT Industries - KVV Kivitelezo Zrt.\" \n Изборът на изпълнител е осъществен чрез прилагане на показателите от методика за комплексна оценка, зададени от \"Булгартрансгаз\" ЕАД, като избраният консорциум е предложил икономически най-изгодната оферта по предварително обявения критерий за възлагане \"оптимално съотношение качество/цена\". \n Предложението на Обединение \"Консорциум Аркад\" включва най-ниските цени, както за изпълнение на всички дейности от предмета на поръчката при максимално допустим срок на изпълнение на дейностите 250 календарни дни, така и при изпълнение на всички дейности от предмета на поръчката при максимално допустим срок на изпълнение на дейностите 615 календарни дни, се посочва в съобщението на газопреносния оператор. \n Избраният консорциум е обединение от чуждестранни компании, като негови членове са Аркад Ей Би Би С.п.А. - Италия и Аркад Енджиниъринг енд Констракшънс Къмпъни - Саудитска Арабия. \n", "date": "2019.04.03", "title": "Италианско-саудитско обединение ще строи газопровод до сръбската граница"}
{"url": "https://www.blitz.bg/intsidenti/katastrofi/neochakvani-obrati-i-golyama-misteriya-obvikha-samoletnata-katastrofa-v-severna-makedoniya_news666447.html", "text": "\n Нямаме официална информация кой е бил в катастрофиралия самолет в Северна Македония. Това каза по време на брифинг Станимир Лешев, главен директор на Главна дирекция „Гражданска въздухоплавателна администрация“ във връзка с авиокатастрофата в Северна Македония, при която загина 4-членно българско семейство. \n„Съвсем други са органите, които водят разследването. Към момента нямаме абсолютно никаква подадена информация към нас. Знаем само това, което македонските колеги споменават. Били са 4 човека, официално информация кой е бил и установени самоличности нямаме към момента. От македонските власти не сме получили нищо за самолета“, коментира Лешев. \nПо думите му самолетът е регистриран в Германия. „Чакаме евентуално германските колеги да ни съдействат. Да видим летателна годност, дали е технически изправен и т.н. Влезли сме в контакт с тях. Те, доколкото съм информиран, са направени проверки, вътрешна оперативка е съставена и просто чакаме да ни напишат e-mail. Очакваме в най-скоро време“, каза още той.  \nНямало е смяна на екипите по време на трагедията с българските граждани, които загинаха вследствие на самолетната катастрофа вчера в Македония. \nВ отговор на официално запитване директорът на  \"Македонска навигация\" Николче Тасевски написа: \"Нямаше смяна на екипите по време на катастрофата. Дежурният служител започна работа в 16 и 30 часа (българско време) и свърши работа след два часа (18 и 30 ч.)\". Запитването е във връзка с информацията, че катастрофиралата  “Чесна” е кръжала над Скопие заради самолета на гръцкия премиер Алексис Ципрас. \nПак повод това твърдение, \"Македонска навигация\" (М-НАВ) разпространи официално съобщение във връзка с информациите, че на българския самолет не му е било разрешено да кацне в Скопие. \"Както беше казано вчера, 2 април 2019 година от страна на Г. Николче Тасески, председател на управителния съвет на М-НАВ АД Скопие, на пилота на самолета от типа \"Чесна П210Н\" му е било дадено одобрение за кацане на скопското летище, но все пак, той е премислил и е продължил пътя към София, след което се е разбил над Солунска глава\", се казва в съобщението, публикувано от \"Нова Македония\".  \n", "date": "2019.04.03", "title": "Неочаквани обрати и голяма мистерия обвиха самолетната катастрофа в Северна Македония!"}
{"url": "https://www.blitz.bg/obshtestvo/gen-popov-samolett-chesna-ne-e-imal-radar-za-opasno-vreme-i-pilott-se-e_news666468.html", "text": "\n Имаше разговори между двамата премиери. Който познава нашият премиер, знае колко интензивно работи той по такива въпроси. Това каза в предаването „Лице в лице“ по bTV ген. Константин Попов, бивш командир на военновъздушните сили и бивш началник на отбраната, по повод катастрофата на самолет „Чесна“ в Северна Македония, при която загинаха четирима българи. \n  \n„Изключително неприятен инцидент. Наистина трагедия. Цяло семейство“, коментира ген. Попов, който е депутат от ГЕРБ и председател на Комисията по отбрана в Народното събрание. \n  \n„Телата са в Скопие в момента. Предстоят процедури по официално разпознаване, съдебномедицински експертизи. Затова и не се оповестяват официално имената“, обясни той. \n  \n„Всъщност пилотът отговаря за своите решения. Той управлява машината, това е нормално, тъй като ръководителят на движението няма как да се качи горе в машината“, каза летецът. \n  \nТой посочи и вероятната причина за инцидента: „Най-вероятно е силно динамичното време. Това е нормално пролетта, да има рязка смяна на условията“. Според него в планината се усилва ще повече тази непредсказуемост. \n  \n„Пилотът има достатъчно опит, според това, което беше пуснато в средствата за масова информация. Бил е подготвен за полети в прости метеорологични условия, тоест визуални полети. Самите прибори се ползват като помощно средство. Когато влезеш в една такава сложна обстановка, човек започва да изпитва и вътрешно напрежение, това си оказва своето влияние“, смята ген. Попов. \n  \nПо отношение на пилота той коментира: „Най-вероятно не е бил в гражданската авиация, не е бил и във военните. Знаем, че има лиценз. Той може да лети с този тип самолет в правилата за визуални полети“. \n  \n„Този самолет надали има радар, който да показва къде са опасните метеорологични условия. Затова и тези полети са по-сериозно наблюдавани от ръководителите на полети“, обясни летецът. \n", "date": "2019.04.03", "title": "Ген. Попов: Самолетът „Чесна“ не е имал радар за опасно време и пилотът се е..."}
{"url": "https://www.blitz.bg/ikonomika/goreshcha-novina-za-aets-kozloduy_news666394.html", "text": "\n Петчленен състав на ВАС отхвърли жалбите срещу ОВОС за изграждане на нова ядрена мощност на площадка 2 на АЕЦ \"Козлодуй\", съобщиха от пресцентъра на съда. Решението е окончателно. \n Петчленният състав приема, че при издаването на решението са спазени задължителните процедури по Наредбата за ОВОС, в т.ч. и по Конвенцията за оценка на въздействието на околната среда в трансграничен контекст. Проведени са били консултации с 38 институции и неправителствени институции, в т.ч. и трансгранични консултации, както на фаза изготвяне на заданието за доклада за ОВОС, така и преди вземане на решението по ОВОС. Проведени са били и обществени обсъждания на територията на страната и в Република Румъния. \n По отношение на поставения от жалбоподателите въпрос за дългосрочното решение на проблема с отработеното ядрено гориво и радиоактивни отпадъци, съдът е приел, че по закон това е задължение на трето лице, неучастващо в административното производство.  \n По поставения от жалбоподателите въпрос за избор на Площадка 2, касационната инстанция отбелязва, че изборът е направен в съответствие със становищата на колектива от специализирани експерти, изготвили доклада за ОВОС, на специализираните ведомства, между които и тези, отговорни за опазване на биологичното разнообразие и за опазване на водните ресурси. \n По въпроса за мониторинга на подземните води, съдът е приел, че е предвидена изрична мярка като част от вече функциониращата система за мониторинг на АЕЦ \"Козлодуй\".  \n Съдът е отвхърлил исканията на \"АЕЦ Козлодуй - Нови мощности\" ЕАД ответниците Сдружение \"Коалиция за устойчиво развитие\" и две физически лица да заплатят направените по делото разноски в размер на над 42 000 лева.  \n", "date": "2019.04.03", "title": "Гореща новина за АЕЦ \"Козлодуй\""}
{"url": "https://www.blitz.bg/ikonomika/prikhodite-ot-likhvi-se-srinakha-blizo-do-13-godishen-minimum_news666396.html", "text": "\n Парите на депозит на българските домакинства нараснаха до близо 54 млрд. лв в края на февруари (бел. ред. 53.958 млрд. лв), сочат последните данни на Българска народна банка. \n Това е с близо 420 млн. лв повече спрямо месец по-рано, както и с 4.2 млрд. лв над нивата на спестяванията ни от преди година. \n Близо ¼ от този ръст е постигнат през декември, когато увеличението на депозитите на населението е от 916 млн. лв. \n Въпреки новата най-висока стойност на спестяванията, това за момента не носи големи облаги за българските домакинства. Доходите от лихви достигнаха най-ниската стойност за последните 12 г. и се доближиха до минималната си стойност от 2006 г. \n Именно тогава за първите два месеца на годината търговските банки у нас изплатиха 13.1 млн. лв под формата на лихви на домакинствата. Тогава обаче депозитите бяха близо 3 пъти по-малко – едва 19 млрд. лв спрямо 54 млрд. лв за към 28 февруари 2019 г. \n На месечна база обаче доходите ни от лихви наистина са на 13 г. минимум, тъй като в първите два месеца на 2006 г. те са били съответно 6.8 и 6.3 млн. лв спрямо 5.8 млн. лв за февруари 2019 г. \n Исторически ниските лихви по спестяванията, доближаващи се повече до нулата, отколкото до 1%, прави депозитите доста неизгодна инвестиция в днешно време. Това се случва на фона на близо 3% инфлация в страната, която на практика изяжда доходите ни от лихви. \n И все пак – има светлина в тунела. Справка на Profit.bg сочи, че част от банките пускат нови и атрактивни депозитни предложения, като такива са Депозитът с авансово изплащане на лихвата на Д Банк, която предлага лихва от 0.9% за 12-месечен период, както и „Моят депозит“ на Първа инвестиционна банка с лихва от 0.85%. \n Припомняме, че суми до 196 хил. лв., или 100 хил. евро, са гарантирани от Фонда за гарантиране на влоговете в банките.  \n", "date": "2019.04.03", "title": "Приходите от лихви се сринаха близо до 13-годишен минимум"}
{"url": "https://www.blitz.bg/ikonomika/sauditskiyat-gigant-shche-izgrazhda-razshirenieto-na-turski-potok-prez-blgariya-karta_news666410.html", "text": "\n Саудитският гигант, който слезе с около 1 милиард евро под офертата на конкурента си, ще изгражда разширението на \"Турски поток\" през България. Новината обявиха официално от \"Булгартрансгаз\".  \nСлед открита процедура по ЗОП комисията, назначена от възложителя, е класирала участника Обединение \"Консорциум Аркад\" на първо място и предложила същият за изпълнител на обществената поръчка. Решението за избор на Обединение \"Консорциум Аркад\" е публикувано на профила на купувача, на сайта на \"Булгартрансгаз\" ЕАД, днес.\n Три обединения са подали оферти за участие в процедурата - ДЗЗД Консорциум \"Газово развитие и разширение в България\" (ГРРБ), Обединение от \"ОТ Industries Fovallkozo Zrt., OT Industries - KVV Kivitelezo Zrt.\" и Обединение \"Консорциум Аркад\". \n В резултат на прегледа на съответствието на участниците с изисквания на възложителя от документацията участие в обществената поръчка, както и съответствието с критериите за подбор, до оценка на офертите и отваряне на ценови предложения са били допуснати: ДЗЗД Консорциум \"Газово развитие и разширение в България\" (ГРРБ) и Обединение \"Консорциум Аркад\". \n Изборът на изпълнител е осъществен чрез прилагане на показателите от Методиката за комплексна оценка, зададени от \"Булгартрансгаз\" ЕАД, като избраният консорциум е предложил икономически най-изгодната оферта по предварително обявения критерий за възлагане \"оптимално съотношение качество/цена\". \n Предложението на Обединение \"Консорциум Аркад\" включва най-ниските цени, както за изпълнение на всички дейности от предмета на поръчката при максимално допустим срок на изпълнение на дейностите 250 /двеста и петдесет/ календарни дни, така и при изпълнение на всички дейности от предмета на поръчката при максимално допустим срок на изпълнение на дейностите 615 /шестстотин и петнадесет/ календарни дни, се посочва в съобщението. \n Избраният консорциум е обединение от чуждестранни компании, като негови членове са Аркад Ей Би Би С.п.А. - Италия, и Аркад Енджиниъринг енд Констракшънс Къмпъни - Саудитска Арабия. \n Обединение Консорциум \"Аркад\" с участници: \"Аркад Ей Би Би\" С.п.А и \"Аркад Енджиниъринг енд Констръкшънс Къмпъни\" (ARKAD и Arkad Engineering & Construction) е най-голямата компания в Саудитска Арабия. Оперира в нефтената и газова индустрия и в енергийната сфера като цяло; нашето портфолио е глобално, както обявява самата компания. Една от водещите дейности на саудитския холдинг \"Аркад\" е полагането на тръбопроводи. Изгражда националната тръбопроводна мрежа за петролния гигант \"Сауди Арамко\" (Saudi Aramco), ще разширява дейността си извън саудитското кралство, съвместно с ABB Ltd (латински букви) (предприятие, регистрирано в Милано). \n ABB неотдавна вложи своите проекти в петролната и газова индустрия в съвместно предприятие, преимуществено притежавано от саудитската компания Arkad Engineering & Construction - участник в българския проект. \n", "date": "2019.04.03", "title": "Саудитският гигант ще изгражда разширението на \"Турски поток\" през България (КАРТА)"}
{"url": "https://www.blitz.bg/lyubopitno/dzhadzhi/vivacom-tech-hall-novo-prostranstvo-za-tekhnologichni-inovatsii_news666454.html", "text": "\n Иновативна лаборатория за представяне и тестване на интелигентни решения в реална среда – това е новото пространство, с което VIVACOM прави технологиите още по-достъпни. „VIVACOM TECH HALL е крачка напред в развитието не само на VIVACOM, но и на цялата екосистема, която създава иновации и умни решения.“, каза главният технически директор на телекома Радослав Златков. \nVIVACOM TECH HALL се намира в един от ключовите инфраструктурни обекти на компанията, където се тестват всички мрежи, оборудване и технологии, преди да влязат в масова употреба. На мястото е изградено покритие на високо скоростните мобилни и фиксирани мрежи като 4.5G, Fiber Net, LoRa, NB Iot. Новият хай-тек център вероятно ще бъде и първото място в София, където ще стартира 5G мрежата на телекома. От сега нататък телекомът ще даде достъп до тези технологии на различни start-up компании, предприемачи, бизнес партньори или научни екипи, разработващи смарт решения, да ги тестват в реална среда. „Вярваме, че така ще дадем тласък за по-бързо развитие на концепцията за Интернет на нещата у нас“, допълни Радослав Златков.\n \n \nПространството е отворено и за широката публика за провеждане на събития, конференции, семинари и лекции с фокус новите технологии. VIVACOM TECH HALL е следващата стъпка на телекома, свързана с инициативата за дигитализация на образованието - „Образование 4.0“, тъй като ще бъде домакин на различни обучения. \nНа откриването на технологичната лаборатория в кв. „Младост“ 1 бяха демонстрирани smart услуги, които VIVACOM предоставя на своите клиенти - видеонаблюдение, умно паркиране, измерване на качеството на въздуха, дистанционно отчитане на потреблението на електричество и вода, умно сметосъбиране и за умно селско стопанство. Те са базирани на LoRa мрежата за свързване на много на брой устройства, която VIVACOM единствен от българските оператори изгражда и предоставя на клиентите си. Тя е една от възможните технологии, които са в основата на Интернет на нещата. \n “Следващата стъпка, която коренно ще промени начина ни на живот е 5G. Ние сме готови за нея – технологията е налична. Сега идва ред на държавата – да разпредели необходимия честотен спектър между желаещите оператори и да ни съдейства в максимална степен в етапа на изграждане на инфраструктурата. Със сегашния режим за смяна на оборудването, подготовката за масово пускане на 5G може да отнеме до 2 години.“, обясни г-н Златков. \n  \nСМАРТ ПАРКИНГ \nГостите на събитието проследиха как работи приложението за умно паркиране. На 9 паркоместа в подземния гараж на VIVACOM TECH HALL са поставени датчици, които през IoT мрежата на VIVACOM (LoRaWAN) регистрират в реално време дали има паркиран автомобил. Всеки един датчик представлява херметично затворена кутия с батерия, чийто живот е над 7 години. Това осигурява изключителна устойчивост, лесна поддръжка и експлоатация.\n \n \nБлагодарение на специализиран софтуер системата обединява информацията от всички сензори. Тя разполага с клиентски и с управленски нива на достъп. Системата следи в реално време броя на свободните и заетите паркоместа. Аларми предупреждават при надхвърляне на разрешено/платено време за паркиране.  \n  \nИзграждането на smart паркинг е съвместен пилотен проект на VIVACOM и Infosys. Такъв пилотен проект вече работи в част от „синя зона“ в община Бурагс. \n  \nУМЕН ВОДОМЕР И УМЕН ЕЛЕКТРОМЕР \nУмният водомер отчита дистанционно стойността на измереното количество студена вода, включително и със задна дата. \nУмният електромер представлява електромерна система с дистанционно четене и управление. Чете актуалните стойностите на енергийните регистри по тарифи - дневна и нощна;  отчита текущото време на електромера; отчита актуалното състояние на захранването към клиента. Освен това той чете тарифни таблици. Умният електромер управлява захранването на крайния клиент - включване/изключване. Приложението за отчитане на водомера и електромера има администраторски и клиентски портал.  Изгражда се в партньорство със „Си Пи Ди Енерджи“.\n \n \nВИДЕОНАБЛЮДЕНИЕ \nМодулът за лицево разпознаване разпознава лица в обзора на камерата и ги сравнява със снимки в базата данни; принтира  снимки на разпознати лица, може да ги съхранява като BMP или JPEG файлове; търси в базата данни; прехвърля снимки  към видео източника, използван за разпознаване на лицето; автоматично идентифицира хора чрез преглед на снимки за сходство. Умното приложение брои и анализира   човекопотока в сградата, поведението на посетителите,   разпознава и сравнява  регистрационни номера на автомобили в реално време. Осъществява се в партньорство с Енигма Гард.\n \n \nМОНИТОРИНГ НА КАЧЕСТВОТО НА ВЪЗДУХА \nСистемата за мониторинг на качеството на въздуха предоставя измервания на ключови параметри за оценка на качеството на въздуха.  Сред тях са ниво на въглероден окис,  на фини прахови частици, влажност на въздуха иатмосферно налягане. Тя разполага с онлайн платформа за визуализация на измерванията, която включва табло за бърз обзор на качеството на въздуха. Дава възможност за надграждане с модели за прогнозиране и анализ на качеството на въздуха за период от 24 до 48 часа.\n \n \nСистемата може да се използва в индустриални и градски условия, където се изискват точни измервания, здрава и надеждна конструкция, издръжливост при екстремни метеорологични условия, лесна поддръжка, надеждност на комуникацията и автономна работа (до 10 дни без външно електрозахранване). \nОсъществява се в партньорство с  Develiot. \n  \nУМНО СМЕТОСЪБИРАНЕ И СМЕТОИЗВОЗВАНЕ \nИнтелигентното решение за събиране на отпадъците включва непрекъснато наблюдение на контейнерите (количество отпадъци, аларма за пожар, аларма за обърнат контейнер, местоположение). Използва се сензор, монтиран в контейнерите за разделно събиране на отпадъци. Комуникацията се осъществава през LP WAN (LoRaWAN) мрежата на VIVACOM. Разполага със специално разработено приложение за събиране на отпадъците за водачите в камионите и мобилно приложение за гражданите. \n \n \n \nГостите на събитието проследиха в реално време как се осъществява интелигентното сметосъбиране чрез датчиците за следене количеството отпадъци от стъкло и хартия и пластмаса, които бяха поставени на два от контейнерите пред VIVACOM TECH HALL. Датчиците са разработени специално за индустриални условия и са устойчиви на климатични условия. Животът на батерията им е до осем години.  Чрез тях се оптимизират разходите и се подобрява управлението на “вдиганията”, транспортирането, депонирането, планирането на маршрутите на камионите. Партньор на проекта е  Soitron \n  \nУМНО СЕЛСКО СТОПАНСТВО \nIoT решението на VIVACOM / Nokia за умно селско стопанство събира и обработва огромни количества информация от обработваемите масиви. С помощта на свързани сензорни станции, всяка от които с 11 сензора, се измерват с голяма точност  киселинност, температура, атмосферно налягане, RAR, сила и посока на вятъра, количество валежи, UV-A, UV-B, разпознаване на вредители. Системата разполага със сензори, вградени в дрон, както и в почвата, които мерят влага, температура, соленост. \n \n \nСъбраната информация се натрупва в самообучаваща се база данни (съдържаща исторически данни и добавените в реално време показания от сензорите), обработва се, анализира се и се използва за създаването на модели за предсказване и ранно оповестяване на проблеми и предизвикателства, свързани със засушаване, заболявания, нужда от фертилизация и т.н. \n  \nНа база на анализа на информацията платформата дава препоръки за действия от страна на оператора или сама предприема такива (напр. активиране на иригационната система, промяна на настройките за дълбочина на засяване, задаване на специфични координати за автоматизирани комбайни на слаби площи в масива и т.н.) \n \n", "date": "2019.04.03", "title": "VIVACOM TECH HALL – ново пространство за технологични иновации"}
{"url": "https://www.blitz.bg/layfstayl/skorost/snn-vuine-nova-ogromna-opasnost-pred-avtoindustriyata-v-sashch_news666277.html", "text": "\n Дeceт гoдини cлeд ĸaтo aмepиĸaнcĸoтo пpaвитeлcтвo cпacи гoлeмитe aвтoмoбилни пpoизвoдитeли в cтpaнaтa oт фaлит, индycтpиятa изглeждa в пo-дoбpo финaнcoвo cъcтoяниe oтпpeди. \nHo ĸoмпaниитe oт ceĸтopa ceгa ca изпpaвeни пpeд нoвo пo-гoлямo пpeдизвиĸaтeлcтвo oт тoвa пo вpeмe нa глoбaлнaтa ĸpизa, пишe СNN Вuѕіnеѕѕ, цитиран от money.bg. \n\"Hиe cмe нa pъбa нa тpaнcфopмaция в ceĸтopa, ĸaĸвaтo нe cмe виждaли oт вpeмeтo нa Xeнpи Фoнд\", ĸaзвa cтapши aнaлизaтopът във фиpмaтa Аutоtrаdеr Mиĸeлe Kpeбc. \n", "date": "2019.04.03", "title": "СNN Вuѕіnеѕѕ: Нова огромна опасност пред автоиндустрията в САЩ"}
{"url": "https://www.blitz.bg/politika/ninova-s-goreshch-komentar-za-istanbulskata-konventsiya_news666435.html", "text": "\n Темите за бъдещето на Европа са различни от Истанбулската конвенция - те са за икономиката, неравенствата, доходите и социалната справедливост. Това каза лидерът на БСП Корнелия Нинова в изявление във връзка с Истанбулската конвенция. \n„В началото сме на кампания за европейски избори. Истинският разговор, истинските теми за бъдещето на Европа са други, а те са икономиката, неравенствата, различията между държавите членки, доходите, социална справедливост“, каза Нинова, цитирана от  .  \nПо думите ѝ утре, когато се гласува тази резолюция, с която може да се задължи целият ЕС да признае Истанбулската конвенция, може всички като българи да покажем, че над всичко стои върховенството на Конституцията и грижата ни за българското семейство и българските деца.  \n„Иска се ЕС да подпише Истанбулската конвенция – призовавам евродепутатите ни да защитят Конституцията, българските семейства и деца и да не подкрепят това решение“, каза още Нинова. \n„Искам чрез вас една информация да поднеса и един призив да направя към българските евродепутати от всички партии. Опитите за приемане и налагане на Истанбулската конвенция не само, че не са спрели, а се засилват. Преди няколко часа получихме информацията. Утре в ЕП ще се гласува важна резолюция, с която се иска от съда на ЕС да даде процедура, па която конвенцията да бъде подписана от ЕС като цяло. Може би знаете, че осем европейски държави не признават Истанбулската конвенция. Това са България, Чехия, Унгария, Латвия, Лихтенщайн, Литва, Словакия и Великобритания. Ако се стигне до подписване на Конвенцията от целия ЕС по силата на договора за функциониране на ЕС, сключеното такова споразумение ще има обвързваща сила за държавите членки. Ако утре се гласува тази резолюция за съда и съдът даде процедура за подписване на Истанбулската конвенция от името на ЕС и тя се подпише, то тя ще има обвързваща сила и за България. Ето защо се обръщам и с призив към всички български евродепутати“, каза Нинова.  \nПо думите й в последния месец са се видели в българските училища анкети, с които децата трябваше да се самоопределят като момиче, момче или нещо друго.  \n„Видяхме други документи, детски градини, където не сме майки и бащи, а родител 1 и родител 2. Призовавам всички колеги, ние сме различни политически. И идеологически сме различни, но това е моментът, в който да покажем, че над всички нас стои Конституцията на Република България. Призовавам ги да гласуват против, за да защитят Конституцията на България, българските семейства, българските деца“, подчерта лидерът на БСП.  \n \n", "date": "2019.04.03", "title": "Нинова с горещ коментар за Истанбулската конвенция"}
{"url": "https://www.blitz.bg/obshtestvo/ministr-marinov-razkri-kakvo-se-sluchva-s-telata-na-zaginalite-v-severna-makedoniya_news666434.html", "text": "\n Държавата има възможност да окаже съдействие за прибиране на тленните останки на загиналото семейство в самолетна катастрофа в Северна Македония. Това каза пред журналисти министърът на вътрешните работи Младен Маринов преди изслушването му в Комисията по вътрешна сигурност и обществен ред във връзка със самолетната катастрофа в Северна Македония, съобщава  . \n  \n„Телата са в съдебна медицина. От там очакваме идентификацията им. Ние оказваме съдействие с данни от нашите системи. Чакаме официално лицата да бъдат идентифицирани“, обясни Маринов. Той уточни, че не може да се ангажира с краен срок за идентификация на телата. \n  \n„Разследването се води от властите на Северна Македония. Ние можем да участваме само, ако ни бъде поискана експертна, информационна или техническа помощ“, заяви той. \n  \nПопитан дали имаме възможност като държава да окажем съдействие за прибиране на тленните останки, той отговори: „Разбира се. Нека да свършат процедурите“. \n  \nОтносно акцията на Специализираната прокуратура в Перник по разследване в „Автомобилна администрация“ , той уточни, че действията на прокуратурата към момента продължават, а официална информацията ще има след приключване на разследването. \n", "date": "2019.04.03", "title": "Министър Маринов разкри какво се случва с телата на загиналите в Северна Македония"}
{"url": "https://www.blitz.bg/politika/poreden-golyam-udar-za-tereza-mey_news666431.html", "text": "\n Още един министър подаде оставка от правителството на премиера Тереза Мей подаде заради политиката й за Brexit, като я обвини, че не е изпълнила решението на референдума от 2016 г., съобщава ДПА. \n Найджъл Адамс съобщи, че е подал оставка като парламентарен заместник-министър за Уелс и помощник-лидер на парламентарната група на управляващата партия след маратонското заседание на кабинета вчера, след което Мей обяви планове да търси ново кратко отлагане на Brexit и да преговаря с лидера на опозиционната Лейбъристка партия Джереми Корбин за евентуален по-мек изход от ЕС. \n В писмото с оставката си Адамс заяви, че е \"тежка грешка\" да се моли за помощ Корбин. \n\"Ясно е, че сега в крайна сметка ще останем в митническия съюз. Това не е Brexit, който беше обещан на моите избиратели, и противоречи на ангажимента, който поехме в нашия (консервативен) манифест\", заяви Адамс. \n", "date": "2019.04.03", "title": "Пореден голям удар за Тереза Мей"}
{"url": "https://www.blitz.bg/ikonomika/kray-s-parite-ako-deteto-ne-khodi-na-uchilishche_news666444.html", "text": "\n Да бъдат спирани помощите за деца, ако те отсъстват от училище. Това гласуваха депутатите с промени на първо четене в закона за социално подпомагане. \nТака помощите се обвързват с посещаване на детска градина и на училище. Допустими ще са не повече от 3 до 5 отсъствия месечно в зависимост от възрастта. \nНовите текстове предвиждат още получаването на помощи да се случва само ако лицата полагат обществено полезен труд, повишават своята квалификация и участват в програми за ограмотяване. \n \n", "date": "2019.04.03", "title": "Край с парите, ако детето не ходи на училище"}
{"url": "https://www.blitz.bg/politika/blgariya-ya-chaka-nova-bitkata-za-paketa-mobilnost-snimka_news666446.html", "text": "\n Пакет \"Мобилност\" ще бъде приет утре. Това стана ясно преди минути, когато Европейският парламент (ЕП) в Брюксел прие дневния си ред за утрешната така наречена мини сесия.  \nВотът не бе в наша полза - 219 гласа \"за\" отлагането и 267 \"против\". \nОсвен че българските, полските, румънските и литовските евродепутати не са успели да отклонят за пореден път темата, съотношението на силите е такова, че няма как пленарната зала да не го приеме утре. \nПротив пакетът \"Мобилност\" да отпадне утре от приемане на сесията е гласувал евродепутатът Николай Бареков. Това съобщи самият той в официалната си страница \"Фейсбук\". \nЕвропейският парламент насрочи за четвъртък в 12.00 ч. българско време гласуването на над 1000 предложения за допълнения към внесените законопроекти за промяна на правилата за дейността на превозвачите. \nПредседателят на ЕП Антонио Таяни уточни, че ще бъдат обединявани текстове със сходно значение, за да се съкрати времето за гласуване. \nПротив днешното решение се изказа евродепутатът от ГЕРБ/ЕНП Андрей Новаков. \"Това е петият пореден опит законопроектите да се върнат в дневния ред\", отбеляза той. По неговите думи това е първият подобен случай в историята на ЕП. \"Нито стъпка не бе предприета за постигането на компромис\", добави Новаков.\n \n \n", "date": "2019.04.03", "title": "България я чака нова битката за пакета \"Мобилност\"! (СНИМКА)"}
{"url": "https://www.blitz.bg/ikonomika/dnes-e-dobr-den-za-blgarskata-energetika_news666450.html", "text": "\n Днес е добър ден за българската енергетика. Така министърът на енергетиката Теменужка Петкова коментира успешно финализираната от „Булгартрансгаз“ обществена поръчка за избор на изпълнител за разширение на газопреносната инфраструктура до българо-сръбската граница. \nВече стана ясно, че италиано-саудитският консорциум „Аркад“ ще строи газовата връзка със Сърбия, която фактически ще бъде част от продължението на газопровода „Турски поток“ на българска земя. \nМинистър Петкова бе изслушана в парламента, където даде информация на народните представители за развитието на концепцията за изграждане на газоразпределителния център „Балкан”. \nТя припомни, че концепцията включва два основни елемента – изграждането на липсващата инфраструктура и изграждане на борса за търговия с природен газ. „Това са двете задължителни условия, за да можем да говорим за либерализиран пазар и сигурност на доставките. Когато имаме възможност да доставяме от различни източници, по различни маршрути, то тогава ще имаме съответно и ликвидна борса, която да осигури конкурентни цени на българските потребители и бизнес“, каза енергийният министър. \nСроковете за това са свързани с развитието на всеки един от отделните проекти. „На първо място трябва да отбележим развитието на разширяването на газопреносната инфраструктура на територията на България, от турско-българската граница до българо-сръбска граница. Във връзка с реализацията на този проект беше направена и актуализация на енергийната стратегия на България“, отбеляза Петкова, цитирана от БГНЕС. \nТя коментира и интерконектора Гърция-България, който също върви към своята решаваща фаза. Избран е инженер-консултант на проекта, а през месец април предстои да бъде избран и доставчикът на тръби, а през месец май – строителят. В началото на юни пък трябва да бъде даден старт на строителството, което се очаква да завърши през 2020 година. \n", "date": "2019.04.03", "title": "Днес е добър ден за българската енергетика!"}
{"url": "https://www.blitz.bg/kriminalni/bandata-na-futbolista-trguvali-s-orzhiya-sgashchena-na-visokite-niva_news666440.html", "text": "\n На този етап сме обхванали високите нива на организация на престъпната група в Казанлък, занимаваща се с нелегални оръжия. Това каза министърът на вътрешните работи Младен Маринов по време на изслушване в Комисията по вътрешна сигурност и обществен ред относно локализирането на престъпна група, занимаваща се с нелегално оръжие на територията на Казанлък. \n„Операцията беше планирано действие от наша страна. Искахме да обхванем по-голям кръг и по-високи нива“, обясни той.  \nСпоред него е тревожно, защото престъпната група е имала възможност да доставя автоматични оръжия, които могат да нанесат сериозни поражения.  \n„Смятаме, че на този етап сме обхванали високите нива на организация. Предстои проверка на заводи, които произвеждат оръжие. Има много лица, които са работили в тях, затова проверката ще продължи относно режима и контрола в производствените помещения“, коментира той, цитиран от  .  \n„Мога да дам добра оценка на ОДМВР-Стара Загора. Моят стремеж е всички структури да работят в екип и да постигаме добри резултати“, допълни министър Маринов. \n", "date": "2019.04.03", "title": "Бандата на футболиста, търгували с оръжия, сгащена на високите нива!"}
{"url": "https://www.blitz.bg/politika/borisov-shche-dade-raboten-obyad-v-chest-na_news666461.html", "text": "\n Задълбочаването на двустранните отношения и напредъка и развитието на търговско-икономическото партньорство между България и Германия ще бъдат темите, които ще обсъдят министър-председателят Бойко Борисов и президентът на Федерална Република Германия Франк-Валтер Щайнмайер. Това съобщиха от правителствената информационна служба. \nДвамата ще разговарят по време на работен обяд, който българският премиер Борисов ще даде в чест на германския президент в резиденция „Лозенец“ на 4 април 2019 г. \nАкцент по време на срещата между Бойко Борисов и Франк-Валтер Щайнмайер ще бъдат и въпроси, свързани с европейския дневен ред, както и двустранното сътрудничество в областта на средното и професионалното образование.  \nПоследната среща между българския министър-председател и президента на Германия се състоя при посещението на премиера Борисов в Берлин през 2017 г. Тогава президентът Щайнмайер прие министър-председателя Борисов в двореца „Белвю“, където двамата подчертаха важността от интензивния двустранен диалог и беше даден ясен сигнал за волята и на двете страни да укрепват партньорството си по въпросите от взаимен интерес.  \n \n", "date": "2019.04.03", "title": "Борисов ще даде работен обяд в чест на..."}
{"url": "https://www.blitz.bg/politika/zakharieva-dade-novi-podrobnosti-za-tragediyata-kray-skopie-skandala-s-turtsiya-i-edna-pokana_news666466.html", "text": "\n „Българските разследващи органи ще окажат съдействие за изясняване на причините за инцидента в Северна Македония“. Това каза вицепремиерът и министър на външните работи Екатерина Захариева пред български медии във Вашингтон за инцидента в Северна Македония. \n„Моите съболезнования към семейството. Премиерът се чу със Заев, министър Младенов е в постоянен контакт със своя колега. Предстои изясняване на причините за трагичния случай. В посолството още снощи беше сформиран кризисен щаб, нашият генерален консул присъства на разпознаването на телата. Нашите разследващи органи ще окажат съдействие за изясняване на причините за инцидента“, заяви Екатерина Захариева, цитирана от  . \nТя коментира и друга актуална тема – скандалът между София и Анкара по повод изявлението на говорителя на МВнР на Турция: „Предполагам, че изявлението на говорителя на МВнР на Турция е някакъв странен начин на извинение“.  \n„Запознах се, предполагам, че това е някакъв странен начин на извинение. Разбирам, че според тях министърът не е имал това предвид. Разбирате, че ние, за да реагираме, сме прочели внимателно какво е казал министърът“, заяви Захариева. \n„Имаме големи шансове догодина да получим покана за преговори за приемането ни в ОИСР“, каза още вицепремиерът и министър на външните работи, преди участието си в срещата на министрите на външните работи от НАТО. \n„Днес имаме много важни срещи. Ще започна със съветника на президента Тръмп по икономическите въпроси Питър Наваро, с когото ще говорим за приемането ни в Организацията за икономическо сътрудничество и развитие (ОИСР). Знаете, че това е основен приоритет на нашето правителство, през последната година и половина напреднахме страшно много в процеса по присъединяване. За съжаление, САЩ все още имат политика за ограничаване на приемането на нови членове, но мисля, че с това, което направихме през последната година и половина, имаме големи шансове догодина да получим покана за преговори заедно с Бразилия. Това е много важно за правителството, а и българският бизнес го иска, така че наистина се надявам този разговор да помогне на България в този процес“, заяви Захариева. \nТя посочи, че ще се срещне и с главния прокурор на САЩ Уилям Бар, с когото ще разговаря за сътрудничеството между нашите служби. Излязохме от списък 301 - той е важен, защото инвеститорите правят справка с него. \n„Ще се видя и с председателя на вътрешната комисия в Сената, ще разговарям за падането на визите, тази година имаме близо 4 на сто процента спад на отказите, работим и с посолството на САЩ, за да увеличим информираността на българските граждани, които кандидатстват и те да могат да попълват правилно своите документи. Подозираме, че по-голяма част от отказите са всъщност заради това, на формално основание“, добави тя. \n„В Конгреса ще разговарям със заместник-председателя на комисията по външна политика на САЩ. Много важен акцент е започването на преговори за подписване на социалната спогодба. Очакваме да ни включат в списъка от страни, с които приоритетно ще се водят преговори. Двустранните срещи ще започнат след официалната сесия на Сената и на Конгреса в присъствието на всички външни министри и държавния секретар на САЩ по повод 70-годишнината на НАТО. Ще има три сесии, сред темите, които ще обсъждаме, са сигурността и Договорът за ракетите със среден и малък обсег, а също и отношенията между съюзниците в Европа и САЩ“, обясни вицепремиерът. \n \n", "date": "2019.04.03", "title": "Захариева даде нови подробности за трагедията край Скопие, скандала с Турция и една покана!"}
{"url": "https://www.blitz.bg/politika/evrodeputatite-kovachev-i-novakov-s-goreshch-komentar-za-paketa-mobilnost-video_news666471.html", "text": "\n Евродепутатите от ГЕРБ/ЕНП Андрей Ковачев и Андрей Новаков дадоха извънредно изявление по  . Андрей Ковачев, евродепутат от ЕНП/ГЕРБ:  Утре Европейският парламент ще гласува едно искане до Съда на ЕС в Люксембург за тълкуване на възможността ЕС да ратифицира, за целия ЕС, Конвенцията за защита от домашно насилие или както е по-известна, Истанбулската конвенция. Това е едно искане, което социалистите през цялото време натискат в ЕП да бъде ратифицирано от всички страни членки. И тука виждаме отново огромното противоречие между партията, която номинално е член на партията на Партията на европейските социалисти (тука под това предложение за решение са двама социалисти, Клод Моралес, и председателката на комисията по жените в Европейския парламент, и разликата на тяхната партия в България, която е на обратното мнение. Ние ще гласуваме против това искане, защото в България има решение на Конституционния съд и е логично българските представители в ЕП да гласуваме против искането.  Но въпреки всичко остава големият въпрос защо винаги европейските социалисти натискат за ратификацията, а българският им член, на тази партия, е не само срещу, а те ни учат на християнски морал. Много обичам, когато бивши атеисти, празнуващи 9-ти септември, сега се правят на много християнски моралисти и сочат някого с пръст. Първо да видят в техните очи какво има и после да се обръщат към другите. Аз много съжалявам, че в България не можа да се състои нормален дебат и по тази тема, но вече имаме решение, което е категорично на Конституционния съд, че тази конвенция противоречи на Българската Конституция и затова ние ще гласуваме утре против искането за становище, въпреки че трябва да има яснота и даже да има такава ратификация (която аз не очаквам, че е възможна), тя ще важи само за случаите, в които ЕС има компетенции. ЕС не може по никакъв начин да  наложи на България ратификация, където той няма компетенции. - Казвате вие ще гласувате , българските депутати или депутатите  от ЕНП? \n- Аз говоря само за българските депутати от ГЕРБ. Андрей Новаков, евродепутат от ЕНП/ГЕРБ:  Уроци по демокрация, точно от  г-жа Корнелия Нинова, няма да получаваме. Ако се е загрижила толкова за  българското семейство и за българските деца, да се погрижи партията, в  която членува тук, а именно Европейските социалисти, да спрат да внасят документи, свързани с Истанбулската конвенция, защото и този документ идва отново от европейските социалисти. Да го направи, ако си говорят, защото ако не си говорят, мисля, че всички ние разбираме какво се  случва. За нас е лесно, поне в моя случай, утре всички сме обединени да  гласуваме против това, и то не защото г-жа Нинова ни казва, а защото  имаме ясна позиция на Конституционния съд в България. Андрей Ковачев:  Но дебатът за лицемерието трябва да се води в България. Не може една партия да празнува 9-ти септември, партизаните и цялата комунистическа наглост и от друга страна да се правят на християнски моралисти. Андрей Ковачев, евродепутат от ГЕРБ/ЕНП:  за България показват непознаване на процедурите в Европейския съюз. Няма как Съдът на Европейския съюз да реши Съветът да приеме или да наложи такова решение, когато една страна членка - в този случай България, е заявила, че има конституционен проблем с това и няма как да ратифицира Истанбулската конвенция. Затова всяка предизборна кампания по тази тема е абсолютно неуместна и - обратно - показва точно това незнание на европейските правила. При всички положения групата на ГЕРБ ще гласува срещу искането на ЕП да иска становище по темата. Няма как да се случи това - Съдът да наложи на ЕС да ратифицира Истанбулската конвенция от името на Европейския съюз и това е недопустимо. \n  \n", "date": "2019.04.03", "title": "Евродепутатите Ковачев и Новаков с горещ коментар за пакета „Мобилност“ (ВИДЕО)"}
{"url": "https://www.blitz.bg/politika/tereza-mey-nasrochi-nova-data-za-brekzit_news666479.html", "text": "\n Министър-председателят Тереза Мей продължава да търси подкрепа за споразумението й за Брекзит. Очаква се тя да проведе среща с лидера на опозицията Джереми Корбин в опит да бъде намерено единно решение. Позицията на ЕС е, че повече отсрочки за Брекзит не са възможни. \n  \nТереза Мей иска да намери начин Великобритания да излезе от Европейския съюз на 22 май. По време на изслушване в Камарата на общините тя заяви, че Брекзит трябва да се случи преди европейските избори. \n  \n„Брекзит без сделка е по-добре от лоша сделка. Но ние вече имаме сделка. Беше ни даден шанс да гарантираме, че ще напуснем Европейския съюз на 22 май“, посочи Мей. \n  \nВ опит да намери решение, министър-председателят на Великобритания подаде ръка на лидера на опозицията Джереми Корбин, когото покани на преговори. \n  \n„Приех предложението на министър-председателя за разговори и планирам да се срещна с нея по-късно днес. Приветствам желанието й за компромис за решаването на безизходицата за Брекзит“, каза той. \n  \nАко британският парламент не одобри споразумението с Европейския съюз до 12 април, никаква отсрочка не е възможна. Това заяви председателят на Европейската комисия Жан-Клод Юнкер пред европейските депутати в Брюксел. \n  \n„След 12 април рискуваме да поставим в опасност нормалното провеждане на европейските парламентарни избори и правилното функциониране на европейските институции“, коментира той. \n  \nЮнкер изрази готовността на Брюксел да прояви допълнителна гъвкавост при договарянето на бъдещите отношения с Лондон. \n \n", "date": "2019.04.03", "title": "Тереза Мей насрочи нова дата за Брекзит"}
{"url": "https://www.blitz.bg/zdrave/zdravni-novini/elena-marinova-tryabva-da-opitam-vsichko-za-da-izlekuvam-viki-razchitam-na-dobrinata-na-khorata_news666406.html", "text": "\n Елена Маринова от София е майка на 4-годишната Виктория, която от бебе е с болест на Хиршпрунг - вродено заболяване, при което част или цялото дебело черво няма нормалната инервация и не може да функционира. Дефектът се проявява при 1 на 5000 новородени.  \nСлед три операции проблемите за Вики продължават, но в България липсва адекватно лечение. Ето защо майката се обръща към болница “Сейнт Йозеф Кранкенхаус” в Берлин, откъдето й е изпратена оферта за изследвания и операция на 38 290 евро. Сумата е непосилна за родителите на Вики и те разчитат на всички съпричастни хора.  \n", "date": "2019.04.03", "title": "Елена Маринова: Трябва да опитам всичко, за да излекувам Вики - разчитам на добрината на хората"}
{"url": "https://www.blitz.bg/zdrave/zdravni-novini/inovatsii-v-lechenieto-na-altskhaymer-i-parkinson_news666401.html", "text": "\n Нови методологии за приложението на природни продукти от растителен и животински произход от България за подпомагане на терапията на някои инфекциозни, злокачествени и нервнодегенеративни заболявания разработват учени от 7 института от БАН и 5 висши училища. Научното сътрудничество е в рамките на първата по рода си Национална научна програма за биомедицински изследвания в България “Иновативни нискотоксични биологичноактивни средства за прецизна медицина (БиоАктивМед)”.  \n Очакванията след нейното реализиране са свързани с разработването на нови подходи в лечението на социалнозначими заболявания и намаляване на разходите за тяхното лечение.  \n", "date": "2019.04.03", "title": "Иновации в лечението на алцхаймер и паркинсон"}
{"url": "https://www.blitz.bg/zdrave/sled-tazi-novina-za-vinoto-nezabavno-shche-sprete-da-go-piete_news666150.html", "text": "\n Ново проучване на учени от университета в Саутхямптън, както и на този в индийския град Бангор са открили нова голяма опасност от консумацията на вино. \nИзследването е проведено с участието на 1000 мъже и 1000 жени, които пиели ежеседмично по 3 бутилки вино. \nОказало се, че алкохолът е не по-малко опасен от никотина при развиване на рак на гърдата, на черния дроб, на червата и на хранопровода.  \n \n", "date": "2019.04.03", "title": "След тази новина за виното незабавно ще спрете да го пиете!"}
{"url": "https://www.blitz.bg/zdrave/kolko-chesto-i-kak-tryabva-da-perem-dnkite-si-obyasnikha-eksperti_news666201.html", "text": "\n Дънките са едно от най-честото облекло в днешно време. Дали на работа, вкъщи, с повод и без повод, хора от цял свят носят дънки.  \n Специалисти от световноизвестна марка посочиха оптималния срок за прането на дънките - веднъж месечно, пише в. \"Индипендънт\". Експертите припомниха, че когато били изобретени тези панталони през 1873 г., те били носени от работници и миньори в американския запад. \n \n", "date": "2019.04.03", "title": "Колко често и как трябва да перем дънките си, обясниха експерти"}
{"url": "https://www.blitz.bg/zdrave/bilkata-na-tutankamon-i-nefertiti-koyato-lekuva-vsichko_news666156.html", "text": "\n Хората са вярвали, че Бог е създал тази билка, за да излекува всичко, което мъчи хората. Археолози са намерили семена от нея в разкопки, които датират от периода на мезолита и неолита, което показва, че се е употребявал още преди 8000 години. \nЕгиптологът Хауърд Картър открива сред вещите на Тутанкамон масло, което никой не знаел какво точно е. Скоро става ясно, че това е масло от тази билка. Самата Нефертити  го е използвала, за да запази своята красота и младост. \nБилката се е използвала в Древен Египет за подобряване на храносмилането, справяне с настинки, главоболие, инфекции и зъбобол. \nРастението е било известно и на римляните, които го наричали гръцки кориандър. Древногръцкият лекар Диоскоридис го използвал като лек за зъбобол, главоболие и общи здравословни неразположения. \n \n", "date": "2019.04.03", "title": "Билката на Тутанкамон и Нефертити, която лекува всичко"}
{"url": "https://www.blitz.bg/zdrave/srbezh-kikhane-slzi-izvesten-alergolog-posochi-prichinata_news666162.html", "text": "\n Пролетната картина не носи радост на всички. За тези от нас, които страдат от сенна хрема, се появяват неразположения като сърбеж, кихане, сълзене на очите и отпадналост. Алергологът и имунолог акад. д-р Богдан Петрунов даде съвети как да ограничим нежеланите реакции на алергиите, цитиран от Bulgaria on air. \n\"Днес медицината разполага с чудесни средства. Най-различни, от най-различен характер - с капки, назални спрейове, които дават възможност напълно да се контролира това състояние\", каза той. \nПетрунов допълни, че поленовата алергия е сериозен проблем, защото не става въпрос само за сенната хрема, която е първата проява на хрема, но ако се задълбочи, може да се превърне в поленова бронхиална астма, изискваща много сериозно лечение. \n", "date": "2019.04.03", "title": "Сърбеж, кихане, сълзи - известен алерголог посочи причината"}
{"url": "https://www.blitz.bg/zdrave/eto-kakvo-shche-se-sluchi-s-tyaloto-vi-ako-yadete-karamfil-vseki-den_news666462.html", "text": "\n Подправката карамфил - една от най-популярните в света, представлява сушени неотворени цветни пъпки на вечнозелено дърво, родом от Индонезия. \nОсвен сладкия вкус, който придава на ястията, към които се добавя, карамфилът е добре известен и с лечебните си свойства. \nОт Bright Side посочват някои от впечатляващите ползи за здравето, които ще ви донесе карамфилът, ако хапвате само по две пъпки от него всеки ден. \n \n", "date": "2019.04.03", "title": "Ето какво ще се случи с тялото ви, ако ядете карамфил всеки ден"}
{"url": "https://www.blitz.bg/zdrave/lesen-nachin-za-predotvratyavane-na-rak-na-grdata-otkrikha-avstraliyski-ucheni_news666185.html", "text": "\n Австралийски експерти откриха лесен начин да се предотврати рак на гърдата.  \nИзследователите са провели серия от проучвания и след анализ на резултатите установиха, че около 30 000 случая на рак на гърдата могат да бъдат предотвратени в първите години. \nТова може да се случи при едно условие. \n \n", "date": "2019.04.03", "title": "Лесен начин за предотвратяване на рак на гърдата откриха австралийски учени"}
{"url": "https://www.blitz.bg/zdrave/13-simptoma-na-tyaloto-koito-shche-se-okazhat-fatalni-ako-ne-otidete-na-lekar_news666168.html", "text": "\n Често пренебрегваме симптоми на тялото, които впоследствие се оказват фатални. Това се дължи на незнанието или дори на незаинтересованост към здравословния проблем. \nДнес ще ви изброим 13 предупредителни симптома, които не трябва да пренебрегвате в абсолютно никакъв случай. \nТрябва задължително да посетите лекар за преглед, ако ги имате.  \n", "date": "2019.04.03", "title": "13 симптома на тялото, които ще се окажат фатални, ако не отидете на лекар"}
{"url": "https://www.blitz.bg/zdrave/blagosloveno-ot-vatikana-bilkovo-maslo-dava-nadezhda-pri-naranyavaniya_news666182.html", "text": "Рецептата на билковото масло Терезиенойл се пази от семейство в Австрийските Алпи и се предава от поколение на поколение вече над 650 години. В основния му състав е извлек от чудодейно цвете от Тирол.\nСвойствата на маслото се дължат на натуралните мазнини и билкови екстракти, които стимулират естествената способност на тялото да се възстановява и да се самолекува. Многобройните качества на продукта дават основание на \nПапския институт към Ватикана през 2009 да благослови в официално писмо. \nТерезиенойл като „скъпоценен дар за човечеството“, който е помогнал на хиляди хора да се възстановят. \n \n", "date": "2019.04.03", "title": "Благословено от Ватикана билково масло дава надежда при наранявания"}
{"url": "https://www.blitz.bg/zdrave/zdravni-novini/kak-da-se-spasim-ot-konservantite-v-khranata-obyasnyava-prof-baykova_news666335.html", "text": "\n В края на 20 век количествата на консумация на плодове и зеленчуци бяха сходни със сегашните. Сега количествата възлизат на 130 грама плодове дневно на човек и 200 грама зеленчуци на ден. Минималната потребност на зеленчуци и плодове на ден е 300 грама, а оптималното 700 грама. Това заяви специалистът по хранене и диетика проф. Донка Байкова в сутрешния блок на БНТ. \n \n \n", "date": "2019.04.03", "title": "Как да се спасим от консервантите в храната - обяснява проф. Байкова"}
{"url": "https://www.blitz.bg/zdrave/za-nishcho-na-sveta-ne-pravete-tezi-neshcha-na-prazen-stomakh_news666354.html", "text": "\n Дори и да се придържате към принципите на здравословното хранене, бързаме да ви предупредим: В този свят има твърде много неща, които не трябва да се правят на празен стомах. \nВ тази статията ще ви разкажем за 5-те най-популярни действия, които много хора правят на празен стомах, но са изключително вредни! \nНо нека започнем с едно нещо, което е добре да правите на празен стомах. \nЕкспертите съветват да се отдадете на науките. Преди важен изпит не е добре притеснен човек да се натъпче с храна. Освен това при силен глад нивото на хормона грелин рязко се увеличава, а с него и броят на нервните връзки между мозъчните клетки.  \n", "date": "2019.04.03", "title": "За нищо на света не правете тези неща на празен стомах"}
{"url": "https://www.blitz.bg/analizi-i-komentari/nash-diplomat-obyasni-zashcho-politicheskoto-naprezhenie-razksva-balkanite_news666340.html", "text": "\n Балканският полуостров е разкъсван от политическо напрежение в последните години, а това влияе негативно на всички страни намиращи се там. Това заяви в \"Денят ON AIR\" бившият посланик в Албания и Косово д-р Боби Бобев. Според него много трудно ще бъде осъществена идеята за зона подобна на Шенген, в която да участват Албания, Косово, Черна гора и Северна Македония. \nД-р Бобев също така сподели, че идеята за свободен обмен на хора, капитали и стоки на Балканския полуостров няма как да бъде реализирана, докато страните не изчистят проблемите помежду си. \n\"Прищина и Белград са на нож. В последните месеци диалогът между двете страни спря. В Косово се разклати правителствената коалиция - министър-председателят казва едно, а президентът и председателят на парламента друго. Сърбия и Косово трябва да седнат на масата за преговори. Това ще е доста трудно, но в края на краищата трябва да го направят. Не мисля, че Албания, Черна гора, Косово и Северна Македония ще формират конфедерация. Те искат да направят минипространство  подобно на Шенген, което да е за обмен на стоки, хора и капитали. Това обаче е малко вероятно, тъй като на Балканите цари политическо напрежение\", обясни Бобев. \nТой също така допълни, че извинението от страна на Турция, за изказването на Мевлют Чавушоглу относно родната политика, е начин да бъдат изгладени отношенията между двете държави. \n\"Това, което каза говорителят на външното министерство на Турция, е извинение с половин уста. Те не искат да възникне напрежение в нашите взаимоотношения. За момента не се говори за отлагане на посещението на Чавушоглу. Това означава, че ще има финализиране на случая\", каза бившият посланик. \n \n", "date": "2019.04.03", "title": "Наш дипломат обясни защо политическото напрежение разкъсва Балканите"}
{"url": "https://www.blitz.bg/lyubopitno/nauka-i-tekhnologii/zukrbrg-prizna-feysbuk-ne-mozhe-da-garantira-che-nyama-da-ima-namesa-v-evroizborite_news666328.html", "text": "\n Корпорацията Фейсбук има добри постижения в предотвратяването на опити за намеса в избори в сравнение с 2016 г., но не може да гарантира, че сайтът й няма да бъде използван за въздействие над изборите за Европейски парламент през май, заяви нейният шеф Марк Зукърбърг, цитиран от Ройтерс. \n След критиките, че вероятно руски представители са използвали Фейсбук и други социални медии, за да повлияят на изборите, които изненадващо издигнаха на власт Доналд Тръмп в Съединените щати, Фейсбук мобилизира ресурси и служители, за да подобри сигурността на изборите за европарламент през май. \n Зукърбърг каза, че след 2016 г. е имало редица важни избори, протекли \"относително чисто\" и при ефикасни мерки за защита на честността им. \n \"Със сигурност постигнахме значителен напредък. Но не, според мен никой не може да даде гаранции в свят, в който има държави, опитващи се да влияят на избори и да каже, че сме решили проблема\", каза шефът на Фейсбук в интервю пред ирландската национална радиотелевизионна компания Ар Ти И. \n \"Това е постоянна надпревара във въоръжаването, в която непрекъснато изграждаме защити, но и правителствата с напреднали възможности също развиват тактиките си\", добави той. \n Под натиска на регулаторите на ЕС за по-ефикасни действия срещу чужда намеса в предстоящите избори за европарламент, Фейсбук миналата седмица затегна правилата за политическа реклама в Европа. \n Компанията освен това обяви планове за засилване на борбата с дезинформацията преди изборите и ще партнира с германската осведомителна агенция ДПА за по-стриктна проверка на фактите. \n \"Тук, в ЕС преди предстоящите избори ние задействаме целия спектър от стратегии и инструменти, които доказаха ефикасността си при редица важни избори досега и затова очакванията ми са добри\", каза Зукърбърг в Дъблин, където е международната централа на Фейсбук. \"Но според мен трябва да сме наясно, че някои от страните, които се опитват да се намесват, ще продължат да го правят и затова трябва да сме готови да се справим, да работим, за да успеем да се справим\", добави той. \n", "date": "2019.04.03", "title": "Зукърбърг призна: Фейсбук не може да гарантира, че няма да има намеса в евроизборите"}
