{"url": "https://www.blitz.bg/layfstayl/svetski/ekskluzivno-v-blits-krasavitsata-kristin-trogna-mrezhata-s-prvi-raztrsvashchi-dumi-sled-zhivotospasyavashchata-operatsiya-v-turtsiya-snimka_news604127.html", "text": "Моделът Кристин Илиева, която катастрофира тежко преди месеци с певицата Дивна, трогна мрежата със силни думи, с които изразява благодарността си към хората. Както БЛИЦ писа, вчера от модната агенция на моделката съобщиха прекрасната вест, че всички необходими средства по лечението на Кристин Илиева са събрани.  Припомняме, че вследствие на костна инфекция Кристин вдигна висока температура и спешно се върна в Турция. Там тя бе подложена на операция за овладяване на инфекцията.   В знак на благодарност Илиева публикува прочувствено обръщение към хората, които й помогнаха в този труден момент.    Скъпи приятели,   Искам да изкажа цялата си благодарност към вас за подкрепата, която получавам, за всяко едно дарение, което сте направили!!!   Имам страхотна новина- СУМАТА Е СЪБРАНА, благодарение на добрите ви души. Толкова съм развълнувана, не знам как да изкажа благодарността си. Просто сте страхотни! Нека Бъдете Благословени!   Амин!    На Кристин също така й предстоят пластични операции, които на този етап зависят от възстановяването й. Поне две години оттук насетне моделът ще се бори за пълното си възстановяване.       ", "date": "2018.06.01", "title": "Ексклузивно в БЛИЦ: Красавицата Кристин трогна мрежата с първи разтърсващи думи след животоспасяващата операция в Турция (СНИМКА)"}
{"url": "https://www.blitz.bg/layfstayl/shoubiznes/mis-lyato-prezhivya-strakhovit-koshmar-v-sofiyska-gradinka-speshna-pomoshch-ne-prashcha-lineyka-snimka-18_news604146.html", "text": "Хъски е разкъсал лявата ръка на най-известната носителка на Мис Лято - Алина Дуарте. Това се ожали самата тя във \"Фейсбук\", публикувайки снимка на бинтованата си ръка, от която се виждат кървящи рани, пише в. \"Телеграф\". Инцидентът станал по време на разходка с нейното куче Шпак в столичен парк в близост до дома й. Хъскито първо е нападнало Шпак.  \"Започва да му къса ушите, Шпек изплака и тогава хванах за нашийника хъскито, а то се извъртя и ме захапа, стискайки 10-ина секунди. В общи линии ми проби ръката\", разказа блондинката. Тя уточни, че няма счупена кост или скъсано сухожилие, но се притеснява да не стане инфекция.   \"Имам нужда да знам, че утре ръката няма да ми я ампутират вследствие на гангрена. Другото е търпимо\", добави Алина.   На път за \"Пирогов\" красавицата припаднала цели два пъти. Добре, че по това време с нея е бил Владимир Иванов от Сатиричния театър.  \"Проблемът беше после. Като припаднах, Влади се обади на 112 и като им обясни какво е станало и че в момента лежа на тревата, диспечeрката отговори, че нямали кола да ми пратят от спешното\", разказа още пострадалата. Тя моли нейна приятелка да не казва за инцидента на майка й.  \"Ако ми види ръката, ще припадне. Ако й кажа - ще иска да види и ще се притеснява и плаче\", пише още Алина. ", "date": "2018.06.01", "title": "Мис Лято преживя страховит кошмар в софийска градинка, Спешна помощ не праща линейка (СНИМКА 18+)"}
{"url": "https://www.blitz.bg/layfstayl/shoubiznes/navrkh-denya-na-deteto-stefan-vrna-gala-v-treti-klas-ne-znaela_news604165.html", "text": "Навръх Деня на детето любимият на Гала - Стефан, изложи половинката си в ефира на предаването \"На кафе\", което двамата водят. Той тръгна да разказва новина, свързана с Единбург.  \"Този град е известен с това, че от там е актьорът Шон Пен. Както и с факта, че е столица на Шотландия, а не както ти си мислиш, че това е Глазгоу\", каза Стефан, което видимо смути половинката му.       ", "date": "2018.06.01", "title": "Навръх Деня на детето: Стефан върна Гала в трети клас, не знаела..."}
{"url": "https://www.blitz.bg/kriminalni/nakazanie/ekskluzivno-i-samo-v-blits-pusnakha-tikhomlkom-na-svoboda-edin-ot-nay-opasnite-banditi-v-stranata-izkaral-s-lekota-110-bona-ot_news604179.html", "text": "Един от най-опасните бандити в страната е пуснат тихомълком от ареста по решение на Софийски апелативен съд, научи ексклузивно БЛИЦ. Става въпрос за Юлиян Ценев - Байката. Той е от свитата на Иван Янински - Шумахера, като основната професия на двамата е грабежи на коли и банкомати.  Байката е оставен на свобода срещу гаранция от 5 000 лева миналия петък. Той остана зад решетките само два месеца. Ценев и аверите му бяха задържани на втори март за взрив на банкомат на столичния булевард \"Рожен\".   Байката се е занимавал и с точене на кредитни карти със скимиращи устройства.  Шумахера и Байката решили да влязат мощно в бизнеса с взривяването на банкомати в началото на годината. Първият им опит според разследващите е бил на 15 януари. Тогава вдигнали във въздуха машина за пари на супермаркет в кв. \"Дружба. От нея бандитите свили 70 000 лева изчислили разследващите.  Вторият им удар бил на 9 февруари, когато с газ под налягане успели да отворят банкомат в друг супермаркет в кв. \"Люлин\". Плячката им оттам била 40 000 лева. Камери засекли, че пускането на газта правел Шумахера, като рядко се сменял с Байката.  Ръкспина и Пламен им били помощници и дебнели като отцепка за нежелани свидетели. Записите обаче били с лошо качество, а автоджамбазите носили маски, обясниха преди време от прокуратурата. Окрилени от факта, че без никакъв труд изкарали 110 бона, Шумахера и сие решили да направят нов удар. На 12 февруари първи взривили банкомат в \"Орландовци\", но не успели да изкарат касетите. Затова същият ден вдигнали във въздуха и машина в кв. \"Хаджи Димитър\".  И  там обаче ударили на камък. Последвал трети неуспешен опит на 26 февруари на АТМ устройство в супермаркет в столичния кв. \"Левски\". \"очевидно не са си взели поука, защото пристъпват към банкомата в \"Илиянци\", където е имало 17 000, но са оцветени. В тях открихме 12 5000 лева целите в синя боя, останалите бяха пръснати около АТМ-а\", коментираха тогава разследващи. Явор БЕЛЧЕВ, БЛИЦ    ", "date": "2018.06.01", "title": "Ексклузивно и само в БЛИЦ! Пуснаха тихомълком на свобода един от най-опасните бандити в страната, изкарал с лекота 110 бона от..."}
{"url": "https://www.blitz.bg/ikonomika/skoro-shche-stane-rabota-ima-khora-nyama-bezrabotnite-u-nas-namalyavat-otnovo-s-desetki-khilyadi_news604029.html", "text": "Bce пo-мaлĸo бeзpaбoтни в Бългapия. Πpeз aпpил т.г., cпpямo пpeдxoдния мeceц, бeзpaбoтицaтa e нaмaлялa c oщe 0,1%, cлeдвaйĸи тeндeнциятa oт пocлeднитe мeceци. Дaннитe нa Eвpocтaт coчaт, чe бpoят нa бeзpaбoтнитe y нac e 177 xил. (5,1%) пpeз aпpил - или c 34 xил. пo-мaлĸo oт cъщия мeceц нa минaлaтa гoдинa. Дeлът нa xopaтa y нac, ĸoитo тъpcят, нo нe нaмиpaт paбoтa, e дaлeч пo-ниcъĸ oт cpeдния зa eвpoзoнaтa, ĸъдeтo e 8,5%. Bce пaĸ и в дъpжaвитe oт вaлyтния cъюз ce нaблюдaвa cпaд, ĸaтo пpeз мapт 2018 г. тя бe 8,6%, a пpeз aпpил 2017 г. - 9,2%. Дaннитe oт aпpил т.г. coчaт нaй-ниcĸa бeзpaбoтицa в peгиoнa oт дeĸeмвpи 2008 г. нacaм.  B цeлия Eвpoпeйcĸи cъюз бeзpaбoтнитe ca 7,1% - бeз пpoмянa cпpямo мapт и c 0,7 пpoцeнтни пyнĸтa пo-мaлĸo oт aпpил 2017 г. Aбcoлютният им бpoй в EC дocтигa 17,462 милиoнa. Haй-ниcĸa бeзpaбoтицa имa в Чexия (2,2%), Maлтa (3%) и Гepмaния (3,4%), a нaй-виcoĸa в Гъpция (20,8% пo дaнни oт фeвpyapи) и Иcпaния (15,9%). ", "date": "2018.06.01", "title": "Скоро ще стане \"работа има-хора няма\"! Безработните у нас намаляват отново с десетки хиляди"}
{"url": "https://www.blitz.bg/obshtestvo/izsledvane-na-sova-kharis-dokaza-nuzhen-e-debat-po-temata-za-lotariynite-igri_news604187.html", "text": "В периода 18 - 22 май 2018 г. агенция \"Сова Харис\" проведе проучване по метода на стандартизираното телефонно интервю сред 760 души на възраст над 18 години. Респондентите бяха подбрани чрез извадка от стационарни телефонни номера сред пълнолетното население на страната, с квота по пол и възраст. Въпросът за разпространението и регулацията на лотарийни игри у нас не се оказва централен за общественото внимание в страната. Все пак темата е достатъчно значима, за да заслужава обществен дебат, коментира Васил Тончев от \"Сова Харис\". Атаката срещу рекламата и начина на разпространение се оказва елитарна, а не масова.  Около една трета от гражданите у нас не изразяват позиция. Хората, които са против идеята да се забрани непряката реклама в медиите, са почти два пъти повече от тези, които са съгласни това да стане. Пропорцията нараства до почти 3 към 1 при гражданите, които са против забраната за свободно разпространение на лотариите в търговската мрежа спрямо тези, които подкрепят подобни мерки.  Виж ощеБългария днес: цял един народ търка талончета  Интерес представляват мотивите, които карат толкова големи групи да играят на числови и моментни лотарийни игри. Резултатите показват, че малко повече от половината пълнолетни граждани на страната са участници в това забавление. От тези данни можем да преценим, че оборотите на операторите са се увеличили не толкова с привличането на нови участници, а по-скоро с увеличаване на интензивността сред традиционните играчи. Просто игрите са станали по-достъпни. Основният мотив изглежда естествен - това е възможността за разрешаване на финансовите проблеми. На второ място хората изтъкват забавлението от играта. В съчетание тези два мотива изграждат феномена на надеждата (колкото и химерна да е тя), който прави играта привлекателна за толкова значима аудитория. Хазартната тръпка е водещ мотив за 3% от хората, което корелира с данни от изследвания в други страни, показва изследването на \"Сова Харис\".  Основната част от участниците в лотарийните игри у нас са хора със средни лични доходи - между 400 и 1000 месечно. Участието на най-бедните и най-богати слоеве е редуцирано. Това показва, че играта се е превърнала в нещо като ритуал, като социален отдушник за средната класа в България. На този фон забраните и репресивните мерки в стил грижа за светлото бъдеще, пренебрегвайки настоящето, изглеждат неадекватни. Тази постановка сме я гледали в продължение на много години. Имаме добър повод да повдигнем обществен дебат за регулациите и контрола от страна на държавата, което би могло да ни е от полза. Да разрушим с лека ръка нещо, което е социално ефективно и носи същевременно значителни приходи в бюджета, е, меко казано, недалновидно, коментира Васил Тончев от \"Сова Харис\".    Резултати от проучването:  1. Съгласни ли сте с предложението да се забрани непряката реклама на лотарийни игри в медиите?  Да - 25%  Не - 43%  Не мога да преценя - 32%     2. Съгласни ли сте с предложението да се забрани свободното разпространение на лотарията в търговската мрежа?  Да - 19 %  Не - 53 %  Не мога да преценя - 29%      3. Основно какво ви мотивира да играете на числови и моментни лотарийни игри?  Възможност да разреша финансовите си проблеми - 32 %  За забавление - 21 %  Хазартна тръпка - 3 %  Не играя - 44 %.       ", "date": "2018.06.01", "title": "Изследване на \"Сова Харис\" доказа: Нужен е дебат по темата за лотарийните игри!"}
{"url": "https://www.blitz.bg/kriminalni/nenormalna-istoriya-piyano-momiche-iskashe-da-nakazhe-priyatelya-si-no-ubi-7-mesechnoto-si-bebe-snimki_news603867.html", "text": "19-годишната Сара Мари Гомес от Онтарио, Калифорния, САЩ, беше арестувана по обвинение в убийството на собственото си дете. В навечерието на ужасния инцидент момичето и любовникът й, който e баща на 7-месечното бебе, пиха на обща семейна вечеря. След това двойката се готвеще да се прибере вкъщи и се качи в колата. Това предават световните медии.         21-годишният баща излезе от \"Шевролет\" с детето в прегръдките си, а ядосаното момиче реши да му \"даде урок\" - тя натисна газта и ги блъсна. Според сержант Джеф Хигби момичето най-вероятно е било пияно.               ", "date": "2018.06.01", "title": "Ненормална история! Пияно момиче искаше да накаже приятеля си, но уби 7-месечното си бебе (СНИМКИ)"}
{"url": "https://www.blitz.bg/politika/prvo-v-blits-boyko-vzrivi-mrezhata-s-tazi-unikalna-snimka_news604293.html", "text": "Премиерът Бойко Борисов поздрави всички дечица за днешния празник. Той пусна снимка с внука си в профила си в социалната мрежа. Над нея министър-председателят написа \"Честит празник на всички деца! Бъдете здрави и усмихнати.\"  Само за минута снимката бе събрала близо 200 харесвания, а коментарите се нижеха лавинообразно с поздравления и честитки към Борисов и малкия му внук Бойко. ", "date": "2018.06.01", "title": "Първо в БЛИЦ! Бойко взриви мрежата с тази уникална СНИМКА!"}
{"url": "https://www.blitz.bg/svyat/seksi-politsayka-zakhvrli-uniformata-i-nagazi-v-sveta-na-sado-mazoto-snimki-18_news603334.html", "text": "29-годишна германска полицайка смени униформата с латексови дрехи. Младата дама от Дуисбург, Северен Рейн-Вестфалия, имала много успешна кариера. На 20 години вече била комисар, но един ден решила да зареже всичко и да нагази в света на нетрадиционните сексуални отношения.На новото си работно място, където управлява собствена секс тъмница, всички я познават като Калея Токсик, съобщава \"Дейли стар\".       Колегите й от полицията започнали да шушукат зад гърба й, след като увеличила гръдната си обиколка и започнала да качва в социалната мрежа снимки, на които позира в предизвикателни дрехи. Първоначално 29-годишната германка се примирявала с укорителните погледи. Но всичко се променило, след като една вечер приятелка я поканила на фетиш парти. Там Калея веднага разбрала, че това е нещото, което й е липсвало цял живот.  Известно време Калея водела двойнствен живот, но колегите й бързо научили за увлеченията й. Наложило се да подаде оставка. Сега ръководи своя секс тъмница, в която приема клиенти.  Превод: БЛИЦ  ", "date": "2018.06.01", "title": "Секси полицайка захвърли униформата и нагази в света на садо-мазото (СНИМКИ 18+)"}
{"url": "https://www.blitz.bg/ikonomika/samo-v-blits-bmf-port-burgas-razpolaga-s-edinstvenata-sistema-za-vtechnyavane-na-gaz_news604281.html", "text": "Уникална система за втечняване на въглеводородни газове е разположена на „БМФ Порт Бургас“. Това е единственият пристанищен оператор у нас, който разполага с подобна иновация. За изграждането й са вложени над 1 милион лева и тя функционира от януари месец 2016-та – година след откриването на терминала. Системата за обработка на въглеводородни газове е разположена на единият от двата терминала - Корабно място МБ и чрез нея пристанищният оператор съумява да разтовари абсолютно цялото количество газ, доставено от корабите.   „Корабът като започне да разтоварва течната газ с помпи, тя влиза в жп вагоните. Като приключи с разтоварването, остава газова фаза в резервоарите – невтечнена газ, която обаче се равнява, според зависи от вместимостта на корабния резервоар – от 20 и нагоре, а понякога и 60 тона втечнена газ“, обясни пред БЛИЦ мениджърът на терминала Златин Щуров.   И добави, че когато приключи разтоварването на течната газ с помпи, корабните компресори започват да подават към терминала газовата фаза, която е под високо налягане.  „Освен високото налягане е нужна и много ниска температура, за да се осъществи процесът на втечняване. Именно нашата система я осигурява. Когато въглеводородният газ се втечни, се донатоварва в резервоарите на превозните средства на жп везните или на автовезната“, разясни Щуров.   По думите му с подобни системи са оборудване някои кораби, но на брега няма друг пристанищен оператор, който да разполага с подобна иновация. Това бе потвърдено пред БЛИЦ и от изпълнителния директор на порта Борис Балев.  „Абсолютно е така. Инвестирали сме в изграждането на тази система 1 милион лева“, уточни той.    Както първо БЛИЦ писа,   Още преди изменението на Закона за акцизите и данъчните складове през август 2017 година, „БМФ Порт Бургас“ вече е бил внедрил автоматизирана система за контрол на горивата, чиято основна цел е борбата с контрабандата. Гратисният период, който е бил даден за другите пристанищни оператори е бил използван от „БМФ Порт Бургас“ за доусъвършенстване на вече изградената система.    На двата терминала - корабните места МА и МВ са разположени разходомери с контролни точки, които предават в реално време данни до Митница Бургас. На корабно място МА има разположени четири разходомера, като в момента функционират три от тях (за четвъртия се чака инспекция от метрологията, за да може да бъде пуснат в експлоатация). На този терминал се разтоварват дизел и газьол, които се извозват с четири жп вагона. Има и отделен тръбопровод, през който минава гориво, също под контрола на митницата в реално време и той отива в данъчен склад.   Корабно място МВ е оборудвано с шест разходомера със съответните контролни точки за следене на разтоварването на газ в реално време, както е според изискванията на митницата. Газта се натоварва на превозни средства, като преди това минава през жп везни и една авто везна.    Софтуерът, с който работи новата система, е избран от митниците и изискванията да се припокриват напълно с тези на данъчните складове. Всички технологични процеси на порта се наблюдават в реално време от оператор в командна зала. Системата функционира при строги мерки за пожарна и аварийна безопасност, като в нея допълнително са вложени половин милион лева, като са осигурени всички възможни предпазни средства. Близо 100 милиона евро е цялата инвестиция в порта от началото на концесията през 2012 година досега.     Орлин ФИЛИПОВСКИ, БЛИЦ", "date": "2018.06.01", "title": "Само в БЛИЦ: „БМФ Порт Бургас“ разполага с единствената система за втечняване на газ!"}
