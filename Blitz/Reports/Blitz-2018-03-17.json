{"url": "https://www.blitz.bg/obshtestvo/tomislav-donchev-progovori-za-drzhavata-v-chez-tsenata-na-toka-i-koi-sa-gadovete-v-rodnata-politika_news586699.html", "text": "\"Самата технология на сделката с ЧЕЗ не предполага участие на властта в нея. Нали знаете, че историята се повтаря или само като фарс, или като трагедия. Има какви опасения да имаме, това е услуга с висока потребителност. Ако някой насажда и развива страхове, че цената ще се вдигне, хората няма да са равнодушни и спокойни\". Това каза зам. министър-председателят Томислав Дончев в предаването \"Офанзива\" по Канал 3. Той допълни, че играта със страховете може да помогне на някого да бъде добра опозиция, но не и управленец.  \"Няма да мога да изброя гадовете поименно, но всеки, който прави политика с партизански методи, е гад. За мен, най-големият проблем не е ляво-дясно, а правенето на политика с неполитически средства, чрез които се подхранват обществени истерии. Когато един токсин се пусне в обществото, той не изчезва\", каза Дончев пред Любо Огнянов.  \"Енергетиката и енергоразпределението, както е решено, ще бъде частно. Не можем да кажем по дефиниция дали това е лошо или добро. Има добри и лоши примери. Ние няма как да вземаме решение с хоризонт от 4-5 години и да пишем тепърва закони. Има извънредни ситуации, като тази. Напълно нормално е сега да се водят разговори и преговори. Ако този, който продава, е склонен, ние бихме участвали в сделката\", обясни още заместник министър-председателя.   \"Общественият холестерол се е вдигнал много. Често говорим за стабилност, което вдига кръвното на някои хора. Политическата ситуация в момента е нажежена. Боя се, че често е ирационален дебатът тук. Най-големият проблем е когато колективно, с помощ на опозицията, пълним главите на хората с  глупости\", заключи той.    ", "date": "2018.03.17", "title": "Томислав Дончев проговори за държавата в ЧЕЗ, цената на тока и кои са гадовете в родната политика"}
{"url": "https://www.blitz.bg/politika/deputat-ot-bsp-obyasni-kakvo-se-krie-zad-koremnoto-na-prezidenta-radev_news586697.html", "text": "”Идва времето за отговори! Скандалът с ЧЕЗ се разрасна до международно ниво. Някой трябва да отговори, откъде се появи тази изрезка от вестник, който премиерът входира в Народното събрание”. Това каза Атанас Костадинов от БСП в ефира на предаването ”Офанзива с Любо Огнянов” по Канал 3.”На този етап влизането на държавата в сделката за ЧЕЗ няма как да се случи, защото държавата ще стане съучастник в неясни капитали. Не сме очаквали, че нещата ще стигнат дъното”, коментира още той.  ”Парламентарната комисия, освен фактите и обстоятелствата около продажбата, ще установи и как ЧЕЗ е раздържавяван в годините”, заяви Костадинов. ”Преди дни с колегите Таско Ерменков и Жельо Бойчев направихме запитване на КЕВР, оттам ни отговориха, че при тях не е постъпвала официална информация за сделката с ЧЕЗ. Сега ще питаме прокуратурата дали има действие и бездействие от страна на регулатора”, заяви социалистът. ”Коремното на Радев е намигване към премиера на България. Президентът е с безпрецедентно висок рейтинг. Хареса ми коремното, то ми каза да се взема в ръце и да подобря формата си.”, каза още Атанас Костадинов.", "date": "2018.03.17", "title": "Депутат от БСП обясни какво се крие зад коремното на президента Радев"}
{"url": "https://www.blitz.bg/svyat/generalniyat-sekretar-na-nato-kaza-gotov-li-e-alianst-za-nova-studena-voyna_news586724.html", "text": "Генералният секретар на НАТО Йенс Столтенберг призова днес Русия да сътрудничи по \"аферата Скрипал\" и каза, че Алиансът не иска нова Студена война, предаде Франс прес. По отношение на Русия разполагаме с това, което аз наричам \"двустранен подход\". \"От една страна, разубеждаване, защита, от друга страна - диалог, защото не искаме една нова Студена война, не искаме нова надпревара във въоръжаването\", каза Столтенберг.  \"Русия е наш съсед, следователно трябва да продължаваме да се опитваме да подобрим нашите отношения\", каза той и допълни, че \"изолирането на Русия\" не е \"алтернатива\".  \"В даден момент Русия ще разбере, че е в неин интерес да сътрудничи с нас, да не върви към конфронтацията и ние сме готови да го направим, ако руснаците спазват определени норми и основни правила на международните отношения\", каза Столтенберг.  ", "date": "2018.03.17", "title": "Генералният секретар на НАТО каза готов ли е Алиансът за нова Студена война"}
{"url": "https://www.blitz.bg/obshtestvo/ne-na-sodom-i-gomor-v-uchilishchata-khilyadi-blgari-protestirakha-protiv-dzhendrite-i-istanbulskata-konventsiya-v-reditsa-gradove_news586703.html", "text": "В няколко града у нас бяха организирани протести срещу джендър идеологията и конкретно Истанбулската конвенция. Около 200 души се събраха на протест пред Народното събрание, обявен като насочен срещу джендър идеологията, предаде БНР. Недоволството на протестиращите е провокирано от възможността да бъде ратифицирана т. нар. Истанбулска конвенция. \"Основно право на човекът е да живее непокварен\", \"Не на Содом и Гомор в училищата\", пише на част от множеството плакати, които носят протестиращите.   \"Човек сам може да определя своя пол и да променя своя пол в противоречие с определения му при раждането му въз основа на неговите биологични характеристики. Тоест игнорират се тези характеристики и полът се определя според вътрешното усещане на човека, какъвто той се усеща, което мислим, че не почива, първо, на обективната наука, и второ - това е разрушително за идентичността на личността.\", заявиха те пред БНР.    \"Вярвам, че има само два пола - мъж и жена. Като бъдеща майка не искам децата ми да израстват в такова поколение. Като бъдеща учителка също не искам да преподавам това на децата и съм против налагането на третия пол\".   \"Аз съм против насилствения начин тази конвенция да налага определени идеи за брака, за семейството, за възпитанието на децата\".   Протестиращите ще внесат в понеделник в Народното събрание и Министерския съвет декларация срещу повторното внасяне на Истанбулската конвенция за ратифициране в парламента и налагането на джендър-идеологията в българското общество.   Митинг срещу Джендър-идеологията и нейното разпространение в учебните процеси в България се проведе и пред Катедралата във Варна. Организатори на събитието са родители от Варна, които сформираха гражданска инициатива срещу Истанбулската Конвенция.   “Не сме хомофоби, но и не искаме да се размътват главите на децата с колебания и съмнения относно тяхната идентичност и да се разрушава тяхното чувство за сигурност и нормалност”, споделят организаторите, цитирани от \"Нова Варна\".  В последно време се наблюдава тенденция на постъпателно разпространение на джендър-идеологията у нас. Покрай обществените дискусии около ратификацията на Истанбулската Конвенция излязоха на яве редица факти. Оказва се, че у нас развиват дейност редица НПО-та, които са финансирани от външни фондове и които промотират идеята, че полът на човек е социална конструкция и е въпрос на свободна комбинация от различни фактори като полова идентичност и полово изразяване. Биологичния пол се приема за най-маловажен.  Според джендър-идеологията дори сексуалната ориентация не е основен определящ признак, а най-важното е едно мъгляво понятие: джендър-идентичността. Дори представителите на ЛГБТИ-общността не са защитени и се чувстват объркани. Наскоро се проведе конференция срещу джендър-доктрината в Мадрид. Там участваха 53 организации от 17 държави. На конференцията се изказаха против джендър-идеологията хора от хомосексуалната общност.  За да илюстрираме пълната каша в джендър идеологията прилагаме извадка от сайта на НПО, спечелило награда през 2017 година за обществена мисия, и чиято дейност е насочена към тийнейджърите и към тяхното вътрешно разкриване. „Нашата сексуалност и полова идентичност не са нещо окончателно. Всъщност, идентичностите на хората могат да бъдат флуидни.  СПЕКТЪРЪТ може да ви помогне да визуализирате как се чувствате във всеки един момент. Отбележете начина, по който се определяте днес по всяка линия, но не се чувствайте ограничени нормално е да отбележите нещо различно утре!” по-долу в сайта има спектър-табличка от фактори, които, детето щом отбележи ще разбере къде е позициониран неговия джендър.”  Тези НПО действат и за промяна на номенклатурата на болестите и за изключване на половите отклонения от редицата на психическите отклонения, както е по настоящем.  Дори в Уикипедия, в определението за “пол” се е настанила джендър-идеологията. Там се говори за социалния пол. А вторичните полови белези са зададени като “обичайно характерни” за жените или мъжете. Тоест- обичайно, но не напълно. Джендър-идеологията учи децата от 5 год.възраст, че полът на човек е функция на съзнанието, а не на биологични фактори, че е въпрос на виждане, самооценка и чувстване на човека. Тя се разпространява в страните, подписали Истанбулската конвенция, чрез задължителните часове по сексуално обучение, както и по време на обучение срещу домашното насилие още от детската градина.  В детските градини и училищата обясняват на децата, че могат да си променят пола, ако не се чувстват добре в тялото си. В часовете по сексуално обучение децата се учат, че между мъжът и жената има цял спектър от състояния, които могат да си изберат! А родителите дори не могат да се противопоставят, защото могат да бъдат арестувани за дискриминация и нарушаване на правата на детето или в по-често срещания случай- децата се отнемат и се предават на джендър-политкоректни приемни семейства. В редица държави индокринацията за смяна на пола се извършва не само въпреки желанието на родителите, но дори без тяхното знание.  През 2016 г. се стигна до масови протести на родители в Германия, където в някои области е прокарано сексуално обучение. Техните лозунги са: „Спрете джендър идеологията!”, „Училищата искат да заличат брака!”, „Притискат децата да стават гейове!” В резултат от часовете по „сексуално обучение” в Британска Колумбия, Канада, при нормално 1-2 % хора с полови отклонения процентът е нарастнал до 19 % сред учениците. Отворени са редица клиники за смяна на пола, които третират деца. На децата в детската градина и в училище им се обяснява, че ако не се чувстват „добре в тялото си, могат да променят това.  Мастити професори забогатяват от това да дават „свободен избор” на децата. От 11 годишна възраст на децата се инженктират „блокери на пубертета”, за да не се развият полово, а когато станат на 15 год. започват да им дават крос-хормони за смяна на пола. Това е насилие над децата. Процентът самоубийства сред транс-джендърите е огроменЗащото с хормони не може да се промени полът на човек. Той е закодиран в ДНК-то! Според mirror.co.uk петдесет деца на седмица се изпращат да се консултират със специалисти в клиники за промяна на пола, защото са “недоволни от тялото, в което са се родили”. Някои са едва на 4 години. Тези на възраст 11 или повече години могат да бъдат лекувани с мощни хормони, за да се предотврати преминаването през пубертета.  След като стигнат до по-зряла възраст, те могат да решат дали те все още искат да продължат с пренареждането на пола си. В статията пише, че според специалистите, това било напълно безвредно! С блокери на пубертета не се лекувало, а се давало време на детето докато реши от кой пол е. Джендър-идеологията се разпространява насилствено, защото е придружена със законодателство, което наказва несъгласните. Всеки, който изрази несъгласие е обявяван за извършващ дискриминация. В Ню Йорк са официално признати 31 пола. В листовка, разпространявана от Комисията по правата на човека са предвидени големи глоби за всеки, който волно или неволно не употреби правилното обръщение съобразно джендъра на човека, като това се смята за накърняващо неговото достойнство. Има и гореща телефонна линия за оплаквания. Полицията реагира незабавно в тези случаи.  В същата тази листовка се казва, че ползването на обществени бани, съблекални и толалетни се извършва според джендър-идентичността на човек, а не според неговия биологичен пол. Наскоро се появи новина, че в САЩ учител е уволнен, защото е нарекъл две момичета „момичета”, а те се били обявили за джендър-неутрални. С нас се свързаха българи, които живеят в чужбина и разказаха, че в часовете по сексуално обучение учат децата да си разменят ролите – момичета и момчета и че в Канада децата могат да преминат към процедури за промяна на пола без знанието на родителите.  Според тях, по време на обучението против домашното насилие, внушават на децата че родителите са насилници и настройват децата да гледат на родителите си като на врагове. Например, с нас се свърза варненка, живееща в Германия на която са отнели детето- 14 годишна дъщеря преди броени дни. Дошли са с полиция и са го взели без дори да разговарят с родителите. Без никакво разследване. Причината е, че майката е карала дъщеря си “насила” да си пише домашните и детето решило на инат да се оплаче на социалните служби, че се чувства зле да учи. Сега родителите не знаят нищо за дъщеря си, нито имат право да получат информация. Не знаят дали е добре, дали съжалява. Предстои им сериозна съдебна битка за да си я върнат. Джендър образование в България се разпространява от много години, посредством фондации, които обучават педагози и педагогически съветници, както и посредством книжки, комикси и нагледни уроци за деца. От 1999 г. работи Фондация “Джендър проект в България”.  Сред спонсорите са: Фондация “Отворено общество”, Съветът на Европа, базираният в САЩ Глобален фонд на жените, Националният демократичен институт и др. Фондация “Джендър образование, изследвания и технологии” организира през 2013-2017 год. конкурси “Училище без насилие и стереотипи, определени от пола”. През 2018 е предвидено провеждане на голям юбилеен конкурс, за който директорите на училищата са информирани с писмо от 10.01.2018 г. НПО-Фондация „Български фонд зажените”, финансирана от американски джендър-фонд организира конкурс за финансиране на проекти за инициативи в подкрепа на Истанбулската Конвенция със срок 31.05.2018 г. Ние съветваме родителите да си отварят очите и да внимават за евентуални пилотни проекти по джендър-обучение в училищата. При нас пристига много информация, както от българи в чужбина, така и от българи в България.  Странно е поведението на директорите на училища, които премат всякакви инициативи на НПО, които са финансирани по т.наречените „проекти” без да проверят за какво точно става въпрос. Например наскоро беше пусната скандална джендър-анкета в училищата, за която се разбра, че е изготвена от НПО и представена на МОН, МОН я разпраща до директори на училища, а те, без да я погледнат я предоставят на децата. Те се отнасят прекалено лежерно и безконтролно към всякакви форми на „сексуалното обучение”, което основно се използва за промотиране на джендър идеологията. Например, в двора на една известна гимназия във Варна, в която учат деца от пети клас, представители на НПО раздават презервативи на деца, включително на ученици между 11 и 13 годишна възраст. Директорът вероятно се е доверил на гръмкото име на промотиращото НПО, и изобщо не е проверил какво се извършва.  Друг родител разказа, че неговото дете, 11 год. се е оплакало, че в часове по сексуално обучение /провеждани по проект в друго варненско училище/ са ги принуждавали да поставят презервативи на макет и това дете, тъй като е отказало, е било изгонено от час. За радост, на този етап сексуалното обучение не е включено в задължителната програма и се разпространява на епизодично. Но ако се ратифицира Истанбулската Конвенция, то ще стане задължително, по чл.14 от ИК. “Нашият апел към директорите на училища е да си отварят повече очите за всичко, което произтича от грантово-ориентирани НПО-та.  Тяхната цел е да си изпълнят проектите и да си усвоят парите, а не да поемат отговорност за резултатите от действията си.” “Ние сме за нормално психическо и емоционално развитие на децата. Не желаем те да бъдат притискани да приемат психическите отклонения за норма. Желаем в България да се предприемат необходимите мерки за спазване на законодателствто срещу насилието и да не се налага да подписваме международни документи с неясни цели и терминология.”, казват организаторите. На същия ден в София също се провежда митинг-протест срещу джендър-идеологията и нейното разпространение сред деца. На двата протеста ще се изчете декларация и ще се съберат подписи. За повече информация : фейсбуук група „Варна срещу Истанбулската Конвенция”    ", "date": "2018.03.17", "title": "Не на Содом и Гомор в училищата: Хиляди българи протестираха против джендърите и Истанбулската конвенция в редица градове"}
{"url": "https://www.blitz.bg/layfstayl/shoubiznes/ekskluzivno-v-blits-ruski-biznesmen-do-prikazno-krasivata-modelka-kristin-postradala-tezhko-v-katastrofa-s-divna-snimki_news586605.html", "text": "Руски бизнесмен е бил забелязан да посещава тежко пострадалата моделка Кристин Илиева в болницата, където се възстановява. Това твърди читателка на БЛИЦ на име Алекс Иванова, която изпрати и негови снимки. Тя не уточнява дали това е гаджето й или просто приятел. Името му е Велко Олексей и се занимава с цигари. Ето какво пише Алекс Иванова на редакционната поща на БЛИЦ. Публикуваме съобщението без редакторска намеса:     ", "date": "2018.03.17", "title": "Ексклузивно в БЛИЦ: Руски бизнесмен до приказно красивата моделка Кристин, пострадала тежко в катастрофа с Дивна! (СНИМКИ)"}
{"url": "https://www.blitz.bg/intsidenti/stikhii/v-nedelya-shche-stane-strashno-v-tsyalata-strana-stikhiyata-shche-e-bezposhchadna-karta_news586668.html", "text": "Оранжев код за силен вятър е в сила за цялата страна, в някои области ще вали обилен дъжд, в други ще се образуват поледици. Това показва справка на сайта на НИМХ. В 24 области на страната е в сила оранжев код за силен вятър и обилни валежи: От Видин, Монтана, Враца, Плевен, Ловеч, Габрово: Ще духа умерен до силен вятър от северната четвърт и с него температурите бързо ще се понижат.  Ще има валежи от дъжд, временно интензивни и придружени с гръмотевици. Възможни са и градушки. Сумарни количества между 15 - 25 л/кв.м, в Предбалкана ще са и повече.  Велико Търново, Търговище и Шумен: Ще има валежи от дъжд, временно интензивни и придружени с гръмотевици. Възможни са и градушки. Сумарни количества между 15 - 35 л/кв.м. Вятърът ще се ориентира от североизток и ще е със средна скорост 10 - 15 м/с и пориви до 20 м/с. Тмпературите бързо ще се понижат.  Варна: Ще духа силен и временно бурен североизточен вятър - 15-25 м/с, и с него ще нахлува студен въздух и температурите рязко ще се понижават. След обяд ще има валежи от дъжд, който вечерта в северните райони от областта ще премиват в сняг. Възможни са поледици. Има условия за значителни валежи и гръмотевици. Очаквани количества между 10 и 20 л/кв.м.  Бургас, Ямбол, Сливен, Стара Загора, Хасково: Ще духа силен, на пориви и бурен югозападен вятър със средна скорост 15 - 20 м/с, временно до 25 -27 м/с. След обяд ще има и валежи от дъжд, временно интензивни и придружени с гръмотевици. Сумарни количества между 15 - 20 л/кв.м.  Кърджали: Ще духа силен, на пориви и бурен югозападен вятър със средна скорост 15 - 20 м/с, временно до 25 -27 м/с. След обяд ще има и валежи от дъжд, временно интензивни и придружени с гръмотевици. Сумарни количества между 15 - 20 л/кв.м.  Пловдив, Смолян, Пазарджик, Благоевград, Кюстендил, Перник, София-град, София-област: Ще има валежи от дъжд, временно интензивни и придружени с гръмотевици. Възможни са и градушки. Сумарни количества между 15 - 35 л/кв.м. Ще духа умерен до силен северозападен вятър със средна скорост 10 - 15 м/с.  В 4 области е в сила оранжев код за силен вятър и поледици.   Русе, Разград, Силистра: Ще духа силен до бурен североизточен вятър и него температурите значително ще се понижат. Ще ума валежи от дъжд, които с понижението на температурите ще преминат в сняг. Ще има условия за образуване на поледици. Сумарни количества между 20 и 35 л/кв.м, в отделни райони и повече.  Добрич: Ще духа силен и временно бурен североизточен вятър - 15-25 м/с, и с него ще нахлува студен въздух и температурите рязко ще се понижават. След обяд ще има валежи от дъжд, който след обяд в северните райони от областта ще премиват в сняг. Възможни са поледици. Има условия за значителни валежи и гръмотевици. Очаквани количества между 15 и 20 л/кв.м.  По Черноморието е обявен жълт код. Очаква порив на югозападен вятър до 20 м/сек.  Карта: НИМХ ", "date": "2018.03.17", "title": "В неделя ще стане страшно в цялата страна! Стихията ще е безпощадна! (КАРТА)"}
{"url": "https://www.blitz.bg/obshtestvo/stolitsa/nyama-takava-drzhava-blgariya-potna-v-boklutsi-sled-zimata_news586709.html", "text": "Купища разпилени боклуци – това е картината на много места в големите градове в края на зимата. Причината е, че в студения сезон общините чистят междублоковите пространства само веднъж седмично, съобщава bTV.В столичния квартал Витоша, чиито жители само преди няколко дни протестираха заради лоша инфраструктура, и замърсяването е един от наболелите проблеми.  Купища строителни и битови отпадъци могат да бъдат видени на почти всеки ъгъл в квартала. Вятърът пък усложнява ситуацията, защото разнася отпадъците и по улиците и дворовете на хората. Петя Алексиева живее в квартала от 8 години. Вече е свикнала с боклуците и незаконните сметища, които никнат като гъби. Вместо да се радва на идващата пролет, тя и съкварталците ѝ се разхождат из мръсни улици. Квартал Хиподрума също не отстъпва на Витоша по боклук. Черупки от яйца и стари учебници са част от находките около блоковете. Освен отпадъците по земята, такива могат да бъдат открити и по дърветата. Замърсяването се дължи на безотговорни граждани, категорични са от общината. И във Варна кварталите тънат в боклуци, а току що цъфналите дръвчета са окичени с найлонови пликчета. Пролетното чистене на община Варна ще бъде чак след Великден. Поради тази причина днес около 150 доброволци от Военноморското училище сами почистиха градинките около храмовете, за да посрещнат Цветница и Великден на чисто. Пролетното почистване в София ще започне на 26 март и ще продължи до 29 април. То ще премине на два етапа – преди Великден ще бъдат почистени основните булеварди, градинките и междублоковите пространства, а след Великден акцентът ще бъде върху засаждането на нови дръвчета. Столичният инспекторат ще раздава ръкавици, чували, лопати и дръвчета на всички желаещи да се включат в почистването.", "date": "2018.03.17", "title": "Няма такава държава! България потъна в боклуци след зимата!"}
{"url": "https://www.blitz.bg/layfstayl/ptuvane/srbite-zatvorikha-granitsata-vizhte-prichinata_news586715.html", "text": "На ГКПП \"Калотина\" на българо-сръбската граница сръбските гранични власти не пропускат товарни автомобили на вход поради проблеми с електрическото захранване. На всички останали контролно-пропускателни пунктове на границата със Сърбия трафикът е нормален. Това съобщиха от Главна дирекция (ГД) \"Гранична полиция\", цитирани от \"Фокус\".На ГКПП \"Кулата\" на българо-гръцката, на ГКПП \"Капитан Андреево\" и на ГКПП \"Лесово\" на българо-турската граница трафикът е интензивен на изход за товарни автомобили. На границите с Румъния и Македония трафикът е нормален на всички контролно-пропускателни пунктове. ", "date": "2018.03.17", "title": "Сърбите затвориха границата, вижте причината"}
{"url": "https://www.blitz.bg/obshtestvo/sgashchikha-na-kalp-41-godishna-prostitutka-ne-mozha-da-se-skrie-ot-varnenskite-politsai_news586710.html", "text": "41-годишна проститутка бе заловена край Варна в момент на предоставяне на сексуални услуги, съобщиха от пресцентъра на ОД на МВР - Варна за Moreto.net. На 15 март, около 13:00 часа, на стария път Варна - Бургас, при извършване на полицейска проверка, в момент на предоставяне на сексуални услуги срещу заплащане е задържана жена на 41 г. от Генерал Тошево, известна на МВР. По случая е образувано досъдебно производство, материалите са докладвани в Районна прокуратура – Варна.   Жената е задържана за срок до 24 часа. ", "date": "2018.03.17", "title": "Сгащиха на калъп 41-годишна проститутка, не можа да се скрие от варненските полицаи"}
{"url": "https://www.blitz.bg/ikonomika/sheft-na-turskata-asotsiatsiya-za-energiyna-ikonomika-turski-potok-mozhe-da-mine-prez-blgariya_news586655.html", "text": "Газовият проект „Турски поток“ може да мине през България. Това каза в интервю за БНР президентът на Турската асоциация за енергийна икономика Гюркан Кумбароглу. За да се стигне до това обаче, трябва да има решение на високо ниво, допълни експертът. „Разбира се, че е възможно. Първата тръба е предназначена за доставки на газ, които да задоволяват нуждите на Турция. Другата тръба ще бъде за доставки на газ за Югоизточна Европа. Засега плановете са тя да минава по турско-гръцката граница, а връзката с България да бъде правена през интерконектора между вашата страна и Гърция“, каза Кумбароглу.     „Възможно е обаче да има и промяна в плана и тръбата директно да стигне до българо-турската граница. В момента България прави всичко възможно да се превърне в газов център на Балканите и да получава синьо гориво през различни тръбопроводи, минаващи през Турция. Ето защо виждам възможността за промяна на трасето като напълно реално, но все пак трябва да има много сериозна икономическа обосновка. Крайното решение трябва да бъде взето на високо ниво“, обясни експертът.     Кумбароглу не смята, че отношенията между Атина и Анкара в момента могат да станат основна причина за промяна на трасето: „За Турция няма голямо значение, защото все пак става дума за две съседни държави. В крайна сметка говорим за проект, от който всички печелят. Затова вярвам, че той ще помогне за подобряването на отношенията между страните като цяло.“     Затоплянето на руско-турските отношения след замразяването им, предизвикано от свалянето на руски бомбардировач от турски военен самолет се случи тъкмо заради енергийните проекти, коментира Гюркан Кумбароглу.     „Първо беше сключено междуправителствено споразумение. Последва проектът за първата атомна електроцентрала в Турция. Честно казано, мисля, че енергетиката е чудесна възможност за затопляне на отношенията. Трябва да признаем обаче, че тя може да доведе и до конфликти“, каза той.     Макар енергийните експерти да търсят икономическа логика в проектите, всички признават, че понякога развоят им зависи от международната политическа ситуация. Президентът на Турската асоциация за енергийна икономика Гюркан Кумбароглу е убеден в необходимостта от изграждане на първата атомна електроцентрала в страната му, която ще посрещне нарастващото потребление на ток.    ", "date": "2018.03.17", "title": "Шефът на Турската асоциация за енергийна икономика: „Турски поток“ може да мине през България"}
{"url": "https://www.blitz.bg/obshtestvo/intervyu/skandalna-folkfuriya-ekskluzivno-pred-v-shou-khodya-v-mzhkata-toaletna-zashchoto_news586470.html", "text": "Макар до голяма степен да се различава от представителките на лекия жанр, Антонина не се обижда, когато я наричат фолкпевица. Наясно е със същността си, има самоирония и несравнимо чувство за хумор, което определено допада на нейните почитатели. Проектите й винаги са предизвиквали небивал интерес, а коментарите са на двата полюса – крайно негативни и крайно положителни. Няма фен на фолка, който да не е слушал „Шматка“ или пък „Да не се объркаме“, „Мъжки работи“, „Хубавец“…. Певицата неведнъж е изказвала своята подкрепа към различните, т.нар. хора от третия пол. Макар за гей връзки да се говори отпреди векове и едни от най-големите умове в света да са провъзгласяни за такива, едва в последните месеци темата стана доста модерна за обществено дебатиране. Решихме да направим среща с Антонина, която да ни представи една по-различна гледна точна за Истанбулската конвенция, за еднополовите отношения, осиновяването от гей връзки и т.н. А тя отново е до болка откровена и със зъби и нокти се бори за правда и смирение.- Антонина, за или против Истанбулската конвенция си?   - Твърдо съм ЗА! Тези, които са против, така и не разбраха какво гласи Истанбулската конвенция.  - Това се оказва сериозен проблем. Повечето хора не успяха да схванат за какво иде реч…   - Те не знаят нищо… Не знаят какво означава думата „джендър“, но я използват, защото е модерно. Срещнах я неправилно използвана къде ли не. Нямам думи. Ако някой си направи труда да прочете и да разбере за какво става на въпрос в Истанбулската конвенция, всички щяха да бъдат окей с нея, защото не е нещо лошо. Лайтмотивът е насилието върху жени. Това е най-важният проблем, който се засяга. Понеже беше написано на английски, а думата „джендър“ е непозната за нас и почнаха да говорят пълни глупости, че едва ли не Истанбулската конвенция казва „Да“ на Кулагин (смее се). Няма такова нещо, това е далече от истината.  Аз съм „За“ правата на всички хора на тази земята и против насилието като цяло.  - Спомням си, че през 2012 г. предприе доста смело решение, като направи песента „Да не се объркаме“, а във видеото снима трансполови хора. Тогава скочиха срещу теб, нали така?  - Пловдивски травестити бяха скочили срещу мен, че един вид им се подигравам с този проект. Това е същото като с Истанбулската конвенция – който каквото му харесва това вижда в проектите ми. Аз се радвам, че съм ги създала по този начин, за да провокирам различни неща в хората. Не мога да накарам всички да разбират това, което казвам чрез проектите си.   Няма лошо, че скочиха срещу мен. Може би са сърдити, че не съм ги поканила и тях да се снимат във видеото. Винаги съм била в подкрепа на тези хора и в песента ми няма нищо обидно. Всичко е направено така, че да е забавно и да ни накара да се замислим, че наистина всеки има право да живее живота си така, както си поиска.   Даже в една дискотека, която се посещава от хомосексуалисти, ми забраниха парчето. Поръчвали са си я хора, но от там категорично са им отказали да я пуснат. Когато някой е свикнал да бъде плют и отхвърлен, той не може да предположи, че някой иска да го подкрепи. Същото стана и с Моника Валериева, която се обиди на една моя друга песен, а тя беше в нейна защита. Намери под вола теле и отиде да говори някакви глупости при Гала.   - Има деца, които от малки са травмирани, тъй като съучениците им се обръщат към тях с грозни думи като гей и педераст. Като че ли именно те го тласкат към този избор, набивайки в съзнанието му, че е по-различен…   - Не! Не мисля, че някой може да те тласне към нещо подобно, ако не го носиш в себе си. Освен това, думата „педераст“ далеч не се използва за хората от третия пол, а за всички идиоти навън (смее се). Чувала съм деца да си говорят така, като въобще не визират това, когато използват тази дума. Човек се ражда такъв, какъвто е. Ако цял ден ми повтарят, че съм мъж, аз няма да се превърна в мъж.   Това може да повлияе по друг начин на психиката на детето – че е отхвърлено , че е обиждано, да се появи агресия и да стане лош човек. Но в никакъв случай от обиди и подигравки не може да се превърне в гей. Агресията от деца срещу деца просто ги озлобява. И един ден това мачкано дете се превръща в убиец, изнасилвач, луд, просто лош човек. Това е агресия, независимо дали са ти казали педераст, дебелак или свиня.  - И все пак, не е ли странно по улиците да виждаме мъж да се целува с мъж, или жена с жена? Какво да обяснят родителите на децата си, които виждат тази гледка?  - Не съм казала, че не е странно. Естествено, че е странно. Но не е грозно, нито е опасно за нас. Не мисля, че съм застрашена, ако на съседната маса се целуват двама мъже или две жени. Това по никакъв начин не вреди на нас. Трябва да разберем, че тези хора не ни повреждат и да се махне това схващане, че едва ли не ни трябва ваксина от заразяване. Против съм да се гледа по този начин на нещата. Не казвам, че е нормално на всеки ъгъл да се целува мъж с мъж или жена с жена. Това го няма в Библията, а нали всички са много набожни и оттам изхождат! Да не говорим, че никой не е набожен и това е абсолютен блъф. Госпожата пред Народното събрание, която беше написала на табела: „Ние сме християнска държава, не педерастка“, много ме забавлява. Със сигурност това е лозунгът, с който трябва всички да застанем пред НС. Това е проблемът, който трябва да изчистим и да бъдем щастливи, богати, живи и здрави. Това е толкова смешно! В България има толкова сериозни проблеми за решаване, които не касаят сексуални ориентации, а ние излизаме с лозунг, че сме християни, а не педерасти. Не сме никакви християни, това също е измама. Църквата отдавна не е това, което беше.   Мислех да взема и аз един лозунг с надпис: „Аз съм от третия пол“ и да се изтърся пред парламента. Ама моят екип не ми даде, иначе бях готова (смее се).   - Според теб, как влияе отглеждането на едно дете от еднополови родители? За осиновяването от такива двойки ли си?   - Аз съм твърдо „За“ всякакъв вид осиновяване. Много по-добър вариант е, отколкото да живее с още 1000 забравени от Бога, бити и малтретирани деца. Най-важното за едно дете, за да израсне пълноценно и умно, е да получи любов вкъщи, без значение кой му я дава.   Наскоро гледах филм за дете, отгледано от двама мъже. Единият му е истински баща, но го отглежда с гаджето си, който е от същия пол. Момчето стана голям мъж и тръгна да се жени за дъщерята на сенатора. Когато родителите трябваше да се запознаят, единият се преобрази като жена. На него много му личи, че е с обратна сексуална ориентация, докато на другия изобщо. Толкова добре изигра дамата, че сенаторът се влюби и започна да се закача. Накрая се разбра какво е станало, доста неудобно положение. Мацката, която искаше да се жени за момчето, което е отгледано от гей двойка, каза на майка си и баща си: „Толкова исках да бъда обичана, както са го обичали него, но уви“. Та това момче е отгледано от такава двойка с много любов, но той самият си е хетеросексуален. Любовта е най-важна и трябва да се научим как да обичаме и да го предаваме на децата си.  - Определено си закрилник на т.нар. трети пол. Спомням си, че имаше и песен „Мъжки работи“, където те видяхме с брада, още преди да се появи така нашумялата Кончита Вурст…   - Мъжко момиче съм и ходя в мъжката тоалетна! Това е истина, не се смей! Там никога няма навалица и минавам бързо. Мъжете седят и ми се хилят, ама аз си продължавам и въобще не ме интересува (бурен смях).   В моите проекти винаги има смисъл и казвам страхотни неща чрез тях. В парчето става въпрос не за сексуална ориентация, а за времето, в което живеем, където мъжете и жените си смениха ролите. Мъжете станаха суетни, а жените като мен по-недодялани. Ако преди време е било ясно разграничено, че мъжът е този, който трябва да изкарва повече пари, то сега в много случаи е точно обратното – мъжът гледа децата, а жената работи. Говорим за тази двойственост, а не кой с кого си ляга. Много жени работят мъжки професии, както и мъже бачкат професии, които сме смятали за женски. Това искахме да покажем и затова в песента пея: „Пия наравно с теб – нещо против?!“. Вече не е модерно жена ти да готви като мама, а да пие като тати (смее се).  - Доста интересни проекти пускаш, в чиито подтекст са заложени много важни и наболели теми за обществеността. Като че ли обаче малко хора вникват в същността?   - Достатъчно хора вникват в смисъла на песните ми. Аз далеч не търся масата. Всеки знае колко лесно се случват нещата, когато търсиш това. Аз не търся тази публика, а моята. Тя се развива по някакъв начин и не оставам неразбрана. Разбрана съм от точните хора, които искат да ме разберат. Ние далеч не сме избягали от комерса, не правим нещо трудно смилаемо и можем да забавляваме всеки, дори и да не вниква в смисъла на текста.   Всеки, който живее в клишето, когато види или чуе нещо, което не разбира, той казва, че това е пошло.  - В „18+“ пък засягаш темата за сексуалните проблеми между двойките, които водят до изневяра. Там пееш за Моника, но така и не разбрахме дали визираш Моника Валериева?   - А, що да е Валериева?! Само тя ли е Моника?! Използвахме това име, защото е известно покрай Моника Люински, а после чак се чу и за нашата. По този време се случиха едни неща, с които не сме съгласни с моя екип. Никой не може да излезе и да посочи някого с твърдението: „Тя е курва, проститука, най-гнусна“ (визира скандала между режисьора Люси Иларионов и Моника Валериева, която заведе дело срещу него за клевета – б.а.).   С този проект искахме да кажем, че проблемът не идва от онези момичета, които са красиви, сложили са си силикон, по цял ден висят във фризьорския салон и нормално привличат мъжкото око. Проблемът не е в Моника, а в жената вкъщи. Ако ти даваш на мъжа си това, от което той има нужда, няма да се заглежда по накипрени мацки. Нормално е, когато жена ти е 150 кила, да се загледаш по някоя мацка и да ти се прииска нещо. Сочим с пръст, но никога не търсим вината там, където е. Ние сме виновни за всичко, което ни се случва. Малко хора могат да признаят това пред себе си. По-лесно е да кажеш: „Ти си виновен“. Това е най-лесното, първосигнално реагираме така, когато сме изпаднали в безизходица и така ни олеква. ", "date": "2018.03.17", "title": "Скандална фолкфурия ексклузивно пред в. \"ШОУ\": Ходя в мъжката тоалетна, защото..."}
{"url": "https://www.blitz.bg/layfstayl/ne-se-doveryavayte-na-mzhe-ot-tezi-tri-zodii-te-shche-razbiyat-doma-i-srtseto-vi-a-posle-nyama-da-chuete-poveche-za-tyakh_news586670.html", "text": "Ще кажете, че всичко зависи от човека, а не от зодията, но всъщност има няколко представители на зодиите от мъжки пол, които са по-изявени в разбиването на сърца от останалите и е много вероятно вече да сте опитали отровните стрели на любовта му. Колкото и добре да познавате хората, колкото и да сте внимателни в любовните си отношения, няма начин поне веднъж да не се окажете с разбито сърце.Просто животът е така устроен. И все пак има зодии, на които им се носи славата на \"сърцеразбивачи\".   Близнаци Никога няма да разберете какво точно ви се случва с Близнаците.  В един момент ви засипват с любов и цветя, в следващия сякаш напълно забравят за вас. Дори да не е напълно изненадващ мигът, в който късат с вас, пак боли ужасно. Смятахте, че те наистина ви разбират и с никого не са разговаряли така дълбоко, както с вас. Близнаците са умни и чаровни, но са смъртоносни за сърцето. Те са склонни да изчезнат без обяснения и чак след това да скъсат официално с вас, което боли още повече – защото изчезването все пак оставя място за малко надежда. Водолей   Дори не се налага Водолеите да се разделят с вас, за да ви разбият сърцето. Те ще флиртуват с други хора пред очите ви с ясното съзнание какво правят, а в следващия момент ще ви заявят, че ви обичат и не искат да се разделяте. Когато скъсат с вас, те ще го направят с чувство на интелектуално превъзходство – като че не сте могли да задоволите възвишените им потребности. Стрелец    Стрелците винаги поставят собствените си нужди и желания преди всичко. Искате да останат с вас? Това е много лошо, тъй като те вече са си направили собствени планове. Те са изключително егоцентрични и са своят най-важен приоритет. И което е по-лошо – след като са ви разбили сърцето, не разбират защо страдате толкова. Стрелците нямат способността да погледнат нещата от чужда гледна точка, затова се чудят как може да ви боли и защо просто не го преодолеете.", "date": "2018.03.17", "title": "Не се доверявайте на мъже от тези ТРИ зодии! Те ще разбият дома и сърцето ви, а после няма да чуете повече за тях"}
{"url": "https://www.blitz.bg/layfstayl/kakva-e-taynata-na-uspekha-i-kakvo-se-krie-zad-stranitsite-na-predpriemacht_news586712.html", "text": "В поредния епизод на предаването „Дами Канят” по Code Fashion TV, Ива Екимова и Юлияна Дончева срещат зрителите с един от про-активните и успешни млади българи, автор на книгата „Предприемачът” и създател на кампанията „Аз събуждам България” - Пламен Попов. „Запознах се с г-н Пламен П. Попов по повод на проекта „Аз събуждам България“. Впечатли ме със своя ентусиазъм, напоритост, организационен хъс, стремеж да осъществи поставените цели и решителност да го реализира успешно.”- споделя на страниците на книгата проф. Д-р Атанас Атанасов. Какво трябва да преживее човек, за да открие пътя в живота си? Каква е ролята на личният пример в „събуждането” на повече хора за идеята да инвестират в себе си?. Нужна ли е страст в пътуването към себе си? - са само част от любопитните въпроси, на които зрителите ще имат възможността да чуят отговор от младия експерт. Пламен Попов също ще разкрие какво вдъхновява желанието му да стартира най-мащабната и безплатна информационно-образователна програма за личностно развитие и предприемачество провеждана в България, - „Аз събуждам България” и към кого е насочена тя. А за предварително продадените стотици копия на ‘Предприемачът’ и защо е различна книга от всички останали книги за личностно развитие, - също отговор в студиото на „Дами Канят”, тази неделя.   Предаването отбелязва деня на мозъка с интересни факти за мозъчната дейност на човек и дискусия, която засяга въпроси като какво всъщност е човешкият мозък и как функционира той? Каква е разликата между мозъка на малко дете и възрастен? Защо когато трябва да вземем решение, понякога се влияем от емоции, а друг път мислим прагматично?     За да получат отговор, Ива и Юлияна посрещат в студиото психолога и бивш председател на Дискусионен клуб „280” и част от управителния съвет на Сдружение на младите психолози в България \"4-ти Април”, Петя Илиева. За всеки, който е любопитен как мислят едни от най-успешните личности в света като Бил Гейтс, Стив Джобс, Мартин Зукърбърг и няма ли да е интересно да се изследва мозъка на един такъв човек, младият специалист ще сподели в предаването. Зрителите ще разберат също има ли научно обяснение за твърдението, че благодарение на определени тонове, които се вкарват в музиката и въздействат върху хората, хитове като ‘Despacito’ постигат феноменален успех.   Ива среща специално привържениците на китайски бойни изкуства с Чавдар Черногоров, тай чи инструктор на организацията ‘Body Mind And Soul Training’. Какво всъщност е тай чи, какво се крие в основата на философията му, как то може да помогне в нашето динамично ежедневие и има ли възраст, в която да започнеш да практикуваш това изкуство? Полезна информация и ценни съвети в дискусията за всички, които желаят да разберат повече за една от най-оздравителните гимнастики в градска среда.  Какво е общото между медитацията и подправките, разкрива Силвия, в компанията на Аделина Кирилова, Пария ни среща с Полина Билоконна, с която обсъждат най-чаканото модно събитие – SFW. В рубриката на д-р Смилов ще разберем всичко за зъбния камък.   Сезон 2 на предаването „Дами канят” се излъчва всяка неделя, точно в 10.00 часа.  „Дами канят”, както и всички предавания на Code Fashion TV, публиката може да гледа в мрежата на Vivacom, Mtel, Bulsat fusion, Виора Интерактив, Норт Вест Юнион, Силистра кабел и, а вече и в цяла Европа, благодарение на Intelsat 904 45.0 и, разбира се, 24 часа, 7 дни в седмицата, в сайта на медията  http://tv.codefashion.bg/.”", "date": "2018.03.17", "title": "Каква е тайната на успеха и какво се крие зад страниците на „Предприемачът”?"}
{"url": "https://www.blitz.bg/ikonomika/lilyana-arsova-ot-ministerstvo-na-turizma-opisanite-ot-kzp-nerednosti-izobshcho-ne-predpolagat-zatvaryane-na-khotela-neshcho-poveche-te-syakash-ne-se-otnasyat-za-khotela-na-uzhasite_news586665.html", "text": "Изключително много се радваме, че след като министър Николина Ангелкова разпореди незабавна проверка на хотел “Чифлика палас ризорт и релакс” и заяви, че ще направи всичко възможно хотелът веднага да бъде затворен, и други отговорни институции започнаха да откликват. Положително е, че в действията, които трябва да защитят интересите на потребителите ще ни подкрепи и Комисията за защита на потребителите (КЗП). Това е органът, който в момента осъществява последващия контрол по Закона за туризма. Председателят на КЗП г- н Маргаритов обяви, че експертите му са сигнализирал и МТ през 2015 и 2016  за нередности в хотела в Чифлик.  Описаните тогава от КЗП нередности обаче изобщо не предполагат затваряне на хотела, нещо повече те  като че ли не се отнасят за  “хотела на ужасите” в Чифлика, който МТ инспектира преди дни. В нарушенията, установени от КЗП през 2015 г се казва, че в хотела  няма фризьорски салон, портиер не посреща гостите, пиколо не взема багажа им, а в сигнала от 2016 г е упоменато дори, че в едната дневна на апартамент няма поставена ваза, което се изисква за категорията. Липсвали са и хавлиени кърпи.  Никъде в сигналите не са описани падащи плоскости, мухлясали стаи, апартаменти в мазето и всякаква липса на отопление. А точно това и опасността за здравето на туристите,  са основанията на министъра на туризма да иска отнемане на всичките звезди на хотела и по този начин пълното му затваряне.  Обръщам внимание на колегите от КЗП, че съгласно чл. 176, от Закона за туризма, министърът на туризма със заповед понижава категорията на категоризираните от него туристически обекти ( в случаите на неизпълнение на изискванията на наредбата за категоризация) по предложение на Комисията за защита на потребителите. Към предложението се прилага цялата административна преписка по установяване на съответното административно нарушение. В Министерство на туризма не е постъпвало предложение от КЗП за понижаване на категорията. Не е представяно копие на административната преписка на министъра на туризма по установяване на административните нарушения. ", "date": "2018.03.17", "title": "Лиляна Арсова от Министерство на туризма: Описаните  от КЗП нередности  изобщо не предполагат затваряне на хотела, нещо повече - те  сякаш не се отнасят за  “хотела на ужасите”"}
{"url": "https://www.blitz.bg/layfstayl/svetski/petya-dikova-otstrelya-oshche-s-prviya-vpros-khiv-pozitivniya-ivo-dimchev-ti-dzhendr-li-si_news586637.html", "text": "„Ти джендър ли си?“ – с този въпрос водещата на предаването “Cool…T” по bTV Петя Дикова започна интервюто си с артиста Иво Димчев, който не крие хомосексуалната си ориентация. Той почти се разсмя и отговори, че такова понятие реално не съществува и е нелепо да се използва, въпреки че в България това масово се прави. „Може би всички сме джендъри“, пошегува се той. „Можем само да се гаврим с това ново понятие, което съществува единствено в България. То е смешно, но и тъжно“, добави той.     Иво Димчев е певец, актьор, преподавател, но и артист, който от 12 години живее с диагнозата ХИВ позитивен.     Пред Петя Дикова Димчев разказа как се е заразил: „Една вечер се напих и правих секс със случаен партньор без презерватив. През това време имах отворена връзка. С приятеля ми, с когото бяхме, продължихме да бъдем заедно още 4 години. Той беше ХИВ негативен, а аз бях на терапия, така че не е имало проблем за него“.     Димчев е готов с книга, която разказва за живота му с вируса на СПИН „ХИВ+Kiss”. Заглавието идва от псевдонима на артиста в сайтовете за запознанства – когато научава за диагнозата, променя името си в интернет, за да е открит с потенциалните си партньори и да ги остави сами да направят своя избор.     „Не съм от тези, които крият. Има много хора, които крият, аз ги разбирам напълно защо крият, някой път ги подкрепям, стига да правят безопасен секс.”     „Нещата тук са се завлачили с 30-40 години назад” – споделя артистът. „Хубаво е хората в България, ако не са го разбрали, досега, да разберат, че ХИВ не се прихваща от въздуха и не се умира за 6 месеца. Аз искам хората, които са ХИВ позитивни в България, това са хиляди хора, да имат повече смелост, да им вдъхна повече смелост. Да им кажа, че няма от какво да се срамуват. От други неща трябва да се срамуват хората, а не от това дали имат ХИВ, хепатит, диабет, или каквото и да било. От други неща трябва да се срамува човек.     Пoзнавам хора, които са ХИВ позитивни от 35 – 40 години и все още живеят съвсем спокойно, нормално, просто взимат терапия. Има и много случаи в момента, хората имат партньори, които са ХИВ негативни, правят секс без презерватив и няма опасност от заразяване. Вече се е доказало това“.    ", "date": "2018.03.17", "title": "Петя Дикова отстреля още с първия въпрос ХИВ-позитивния Иво Димчев: Ти джендър ли си?"}
{"url": "https://www.blitz.bg/layfstayl/svetski/andzhelina-dzholi-otkroveno-za-ostaryavaneto-kharesva-mi_news586646.html", "text": "Актрисата Анджелина Джоли сподели откровено размислите си за остаряването. 42-годишната звезда заяви пред „Инстайл“, че колкото повече остарява, толкова повече вижда приликата между себе си и майка си – покойната Маршелин Бертран. „Поглеждам в огледалото и виждам, че изглеждам като майка ми, и това ме стопля. Освен това виждам, че остарявам, и това ми харесва, защото означава, че съм жива – живея и остарявам“, сподели тя в интервюто.     „Не ми харесвам да имам случайни тъмни петна от бременността, със сигурност. Виждам недостатъците си. Но това, което виждам и ми харесва, не е свързано със структурата ми или външния вид. По-скоро това, че виждам семейството си в лицето си. Виждам възрастта си“, добавя тя.     Тя признава, че като тийнейджър-бунтар е боядисвала косата си с маркер. „Бях малко мъжкарана. И бях малко пънкарка. В днешно време е често срещано да си боядисваш косата синя, например. По мое време се избелваше и се използваше Шарпи (вид маркери)“, казва актрисата.     Докато била момиче, тя никога не се прехласвала по грима. Но сега с удоволствие наблюдава 13-годишната си осиновена дъщеря Захара да се забавлява с приятелките си по този начин. „Купувам много, особено за З (Захара). Тя мина през период на пробване на различни неща, но е доста естествена. Помня, че имаше преспиване у приятелка една вечер и те си говореха, че ще се облекат специално и ме питаха дали имам грим. Дадох им грим, но аз нося само едно червено и черна очна линия и спирала – имам най-скучния комплект за грим. А с дъщеря ми сме с различни нюанси на кафявото. Сега имам резервен комплект, в случай, че някой иска да си играе“, разкрива Джоли.     Тя се надява, че децата ѝ ще се научат как да бъдат себе си, вместо да позволява на социалните медии да им налагат вкусовете си.    Превод и редакция: БЛИЦ       ", "date": "2018.03.17", "title": "Анджелина Джоли откровено за остаряването: Харесва ми"}
{"url": "https://www.blitz.bg/obshtestvo/rzi-stara-zagora-bie-trevoga-zabrani-upotrebata-na-piteynata-voda-v-selo-kazanka_news586691.html", "text": "Регионална здравна инспекция (РЗИ) – Стара Загора забранява временно употребата на питейната вода в село Казанка за пиене и за приготвяне на храна, съобщиха от пресцентъра на регионалната здравна инспекция. При мониторинг на водата, извършен на централен водоизточник в село Казанка, община Стара Загора, е установено отклонение в химичните показатели на водата за питейно-битови цели (съгласно Приложение №1 на Наредба №9 на Министерството на здравеопазването). Направени анализи в лаборатория на Институт за ядрени изследвания и ядрена енергетика към Българска академия на науките - София от два водоизточника показват концентрации 0,055 mg/l за ниска зона и резултат 0,045 mg/l за висока зона, които стойности са над максималната от 0,03 mg/l на естествен уран в питейна вода в село Казанка.  Във връзка с това РЗИ – Стара Загора направи предписание (до подобряване качествата на питейната вода) за временно ограничаване на ползването за питейни нужди и за готвене, което влиза в сила веднага.  Издаденото предписание е изпратено днес, 17 март 2018 г., за изпълнение от ВиК – Стара Загора. Водоснабдителното дружество трябва да достави на населението в село Казанка вода за питейно-битови цели, отговаряща на изискването на Наредба №9 на МЗ. ВиК има задължение също и да уведоми хората за временното ограничение. Нови проби от два водоизточника и взети от домакинство ще бъдат изпратени в Национален център по радиобиология и радиационна защита, за да бъде изследвана отново концентрацията на естествен уран. ", "date": "2018.03.17", "title": "РЗИ-Стара Загора бие тревога, забрани употребата на питейната вода в село Казанка"}
{"url": "https://www.blitz.bg/obshtestvo/plasheshcha-statistika-tova-opasno-neshcho-se-sluchva-na-vsyako-treto-dete-v-blgariya-i-nikoy-ne-razbira_news586683.html", "text": "Всяко трето дете в България е общувало онлайн с непознат. Оказва се, че 94% от българчетата влизат във Facebook, като 40% от тях са с публичен профил, а това довежда и до редица проблеми, свързани с тяхната безопасност, защото обикновено лъжат за истинската си възраст в социалните мрежи. Тези данни бяха представени днес на родителската среща \"От нас зависи\" от Георги Апостолов от Център за безопасен интернет, предаде БГНЕС.По време на форума беше представено изследването, според което през последните шест години се е увеличил драстично тормозът както в интернет, така и извън него, тъй като  21 % от децата са споделили, че са получавали съобщения със сексуални намеци в дигиталното пространство. 80% от децата заявяват, че знаят как да направят и да качат в интернет собствено видео, но едва 48% от тях знаят кое съдържание е вярно в интернет.  Над 4000 изображения с детски порнографски изображения са докладвани за миналата година в Центъра за безопасен интернет. Но за разлика от вярванията на възрастните, че най-големият и често срещан риск за децата в интернет са педофилските посегателства, Апостолов, съобщи, че всъщност най-често децата са травмирани от действия на техни връстници. Чрез създаване на фалшиви профили, разпространяване на унизителни или деформирани снимки и видеоматериали или на клюки, слухове и обиди, злонамерени коментари под подобно съдържание или в профили на детето-жертва, се извършва групово издевателство над отделни деца. Често потърпевши са същите деца, към които има подобно отношение от връстниците им и в реалния живот. Съвременните дигитални деца са доста по-добре информирани за рисковете и опасностите, които могат да срещнат в интернет в сравнение с децата отпреди 10-ина години. Те са също така и свидетели на онлайн-тормоза над техни връстници – подобно съдържание най-често се възприема като \"забавно\".  Според Георги Апостолов е необходимо родителите стриктно да наблюдават децата си и действията им в социалните мрежи, но не тайно, а да бъде обсъдено предварително - защо е необходимо да влизат в профилите им, но и същевременно с това да запазят доверието в тях. Мисията на родителската среща \"От нас зависи\" е да се стимулират обществени дебати за ползите и вредите от технологиите сред децата, но и да популяризират методиките и инструментите, които ще помогнат на родителите да създадат една по-сигурна дигитална среда за своите деца. Това е първият родителски форум, посветен на детската онлайн безопасност.", "date": "2018.03.17", "title": "Плашеща статистика: Това опасно нещо се случва на всяко трето дете в България и никой не разбира!"}
{"url": "https://www.blitz.bg/obshtestvo/regioni/gavra-v-gradskiya-transport-shofor-pushi-i-kara-s-kraka-konduktorka-kreshchi-i-nalita-na-boy-snimki_news586653.html", "text": "Истински кошмар е преживяла пътничка от автобус номер 17 в Пловдив по време на пътуването си. Тя разказва историятат във Фейсбук, където описва недопустимото отношение на шофьора и кондукторката към работата, която вършат и към пътниците. Ето и разказа на жената:     „На 15 март около 11:00 часа преди обед се качих в автобус номер 17 от спирката пред детската градина в кв. „Прослав“. Това е трета или четвърта спирка от началото на маршрута на въпросния автобус. Кондуктор нямаше, шофьорът пушеше, говореше по телефона и тъй като и двете му ръце бяха заети с по-важни неща, позволяваше си да пуска волана и да управлява рейса, подпирайки кормилото с крака отдолу.   Едно от момичетата, които се качиха с мен, се опита да си купи билет от него - той я игнорира и се повозихме така до някъде. На спирка след гребната база спря (преди това изхвърли фаса си през прозореца), за да отиде по малка нужда на 5-10 метра от возилото, като отлично се виждаше в гръб, а окъснялата кондукторка се качи от същото място, помота се минута-две и дойде да ме попита дали съм там за билети. Ами, не, за домати дойдох.     Както и да е, продължихме си по пътя, но след спирка-две се качиха две възрастни дами, на които внимание беше обърнато след дълго чакане. Едната дама си позволи да направи забележка и в отговор получи... крясъци. Кондукторката заяви с все глас, че ще си става когато си поиска и ще си прави каквото си поиска, а на възрастната дама извика: \"Аре млъквай вече! Няма да се занимаваш с мен! Млъквай!\"     Не издържах и се намесих (доста културно, защото така смятам, че е редно), направих забележка за тона, който държеше да пътниците, в отговор на което и аз получих крясъци. Обясних, че не може да се толерира такова отношение - шофьорът да пуши и всички да дишат, да говори по телефона, превозвайки пътници, да ходи по малка нужда пред тях, кондукторите да не обръщат внимание на новокачилите се, а после да им крещят и че ще потърся съдействие от работодателите им... В отговор получих крясък: „Където искаш звъни, само не ме занимавай, забранявам да се занимаваш с мен! Коя си ти, че да ми държиш сметка?! Няма да издържа и ще ударя някой накрая!“   Изключително е тъжно, че повечето съграждани не взимат отношение в подобни ситуации. А те са ежедневие. Не ми е приятно да вредя на когото и да било, да подавам сигнали и да застрашавам нечия работа и репутация, но очевидно е, че по друг начин няма как да се превъзпита този грозен, грозен манталитет“.     Прави впечатление, че подобни горзни сцени в градския транспорт на Пловдив зачестяват. Само преди дни пътници се оплакаха от пушеща в автобуск ондукторка, а малко преди това друга нейна колежка направи нещо още по-грозно – уринира в превозното средство.       ", "date": "2018.03.17", "title": "Гавра в градския транспорт: Шофьор пуши и кара с крака, кондукторка крещи и налита на бой (СНИМКИ)"}
{"url": "https://www.blitz.bg/obshtestvo/regioni/radost-za-burgas-proektt-za-zhp-vrzkata-mezhdu-grada-i-letishcheto-e-gotov-prite-sa-nalitse_news586657.html", "text": "55,6 млн.лева ще струва изграждането на жп връзката между Бургас и летището. Това стана ясно, след като проектантът ДЗЗД „Тракия консулт“ („Трансгео“ и „Екип 2000“, б.а.) изготвиха план сметката за СМР-ата и утвърдиха окончателното трасе, съобщава „Флагман“. Добрата новина е, че вече има осигурено финансиране.     Връзката до аеропорта е фаза 2 от проекта за жп линията Пловдив-Бургас, съобщават от Националната компания \"Железопътна инфраструктура\"(НКЖИ).     Целият проект от Пловдив до Бургас и отклонението до летището е на обща стойност 425 млн.евро, разделен е на 13 позиции, а средствата ще дойдат от Оперативната програма \"Транспорт и транспортна инфраструктура\". Крайният срок за завършването е 2023 година, уточняват от националната компания, но се смята, че участъците, които касаят Бургас ще се реализират до 2-3 години.     В момента се строи по лотовете Скутаре – Оризово и Стралджа – Церковски, предстои да се проведат и другите процедури за избор на изпълнител, след което да започне изграждането на трасето на скоростния влак. В същото време стана ясно, че сериозни спънки са получени от екозащитни организации и НПО-а, което е наложило препроектиране и залагане на защитен лесопояс край Айтос.     Още преди няколко месеца стана ясно, че по проекта, за който се говори от години има раздвижване.     За Бургас това ще бъде т.нар. градска железница и освен до летището, ще се използва и за по-добра свързаност между комплексите. Проектът за жп линията е приоритетен в Оперативната програма \"Транспорт и транспортна инфраструктура\".       ", "date": "2018.03.17", "title": "Радост за Бургас! Проектът за жп връзката между града и летището е готов, прите са налице!"}
{"url": "https://www.blitz.bg/obshtestvo/samo-v-blits-chisto-gol-mzh-vsyava-panika-i-shok-na-vitosha-snimka-18_news586682.html", "text": "Софиянци решиха да се отдадат на отдих в планината в първите топли пролетни дни. Шокирана гражданка се натъкна на нещо, което втрещи всички потребители на Фейсбук. Докато се е разхождала спокойно в планината, пред нея изкача чисто гол мъж с две торби, който се наслаждава на природата, вървейки към Боянския водопад. Няколко души отбелязват в коментарите, че не виждат този човек за пръв път и той често всява смут в планината, разхождайки се чисто гол.  Снимката е публикувана в страницата на \"Забелязано в София\":", "date": "2018.03.17", "title": "Само в БЛИЦ! Чисто гол мъж всява паника и шок на Витоша (СНИМКА 18+)"}
{"url": "https://www.blitz.bg/svyat/tsyala-srbiya-se-smee-na-tazi-snimka-na-piyan-pop-zaspal-do-kovchega-na-mrtvets_news586508.html", "text": "Снимка от погребение в сръбското село Друговац, община Смедерево, буквално взриви социалните медии в съседна Сърбия. Причината – на нея е заснет поп Ненад, който след солидна почерпка с алкохол е заспал до ковчега на мъртвеца, съобщава \"Фокус\", позовавайки се на скопската електронна медия „Инфомакс“. Свещеникът се напил на погребението до степен, в която не е можел да ходи. Допълнително го зашеметило и силното мартенско слънце. На местните хора не им останало нищо друго, освен да го сложат да легне в ремаркето на трактора, в което бил положен и ковчегът на покойния.  Необичайната случка се е разиграла съвсем скоро – в неделя, 11 март.  Така и не става ясно дали поп Ненад е успял да отслужи молитва за покойника.  ", "date": "2018.03.17", "title": "Цяла Сърбия се смее на тази СНИМКА на пиян поп, заспал до ковчега на мъртвец"}
{"url": "https://www.blitz.bg/svyat/solsbri-se-prevrna-v-grad-prizrak-sled-otravyaneto-na-skripal_news586648.html", "text": "Солсбъри се превърна в град-призрак, а местният бизнес се бори за оцеляване заради шпионския скандал. Именно в това британско градче бившият двоен руски агент Скрипал и дъщеря му бяха отровени, съобщава „Индипендънт“. Градът е блокиран от присъствието на много полицаи и разследващи, които взимат проби от места, на които се смята, че може да е била разпръсната отровата.     Кръчмата „Мил” и ресторантът „Зизи”, където двойката вечеряла преди трагедията, както и близконамиращи се магазинчета, са затворени след инцидента. Другите намиращи се на близо места за забавление са отворени, но клиентите се страхуват да влизат вътре.   Местната община предвижда да отпусне 20 хиляди паунда дарение за подпомагане на бизнеса.     Преди ден Тереза Мей посети града, като местните жители й се оплакаха, че бизнесът и препитанията им са замрели.     38 души от града са под медицински грижи заради възможно излагане в различна степен на химическия агент, който отрови бившия руски агент и дъщеря му. Затова местните хора не желаят да рискуват живота си и този на децата си.     Вики Блийни, която ръководи група за майки и бебета в градчето, обясни: „Има много майки, които са наистина притеснени и стресирани и не ходят в Солсбъри изобщо. Мисля, че се паникьосват, защото не се знае много. Много от майките са разстроени и ядосани. Искат повече информация. Нищо не се казва за това как да се прави с бебетата. Наистина съжалявам за местния бизнес тук. Мъжът ми има малък бизнес и знам колко е трудно, но също така не искам д поставям децата си в риск. Очевидно е, че децата са по-уязвими от възрастните на такива химикали“.    ", "date": "2018.03.17", "title": "Солсбъри се превърна в град-призрак след отравянето на Скрипал"}
{"url": "https://www.blitz.bg/svyat/sheft-na-fifa-otgovori-na-london-i-obyavi-ofitsialno-shche-se-provede-li-svetovnoto-po-futbol-v-rusiya_news586593.html", "text": "Хората в Русия не обръщат внимание на политическата ситуация и чакат пристигането на чуждестранни фенове на Световната купа 2018 във футбола. Това становище изрази пред журналисти ръководителят на Международната футболна федерация (ФИФА) Джани Инфантино след срещата на организационния съвет, предаде ТАСС. В сряда британският премиер Тереза ​​Мей направи специално изявление в Камарата на общините по повод изказванети на бившия ГРУ полковник Сергей Скрипал, който заяви, че членове на британското правителство и кралското семейство не присъстваха на Световната купа на футбола в Русия. В този случай Футболната асоциация на Англия заяви, че в момента не подкрепя идеята за бойкот на турнира.  \"Ние не се притеснявате за това, че някои политически проблеми могат да повлияят на поведението на турнира\", каза Инфантино. \"Ние организираме спортно събитие. Освен най-важното спортно събитие, то е и социално. Хората в Русия с нетърпение очакват пристигането на феновете от целия свят. Ще оставим политическите проблеми на политиците\", добави той.  Според ръководителя на ФИФА проблемите във връзката между Русия и Великобритания няма да засегнат провеждането на Световната купа. На въпрос дали отношенията между страните биха могли да повлияят на поведението на турнира той отвърна с \"не\".  Състезанията на Световната купа на ФИФА ще се проведат от 14 юни до 15 юли на 12 стадиона в 11 града на Русия. Превод: БЛИЦ", "date": "2018.03.17", "title": "Шефът на ФИФА отговори на Лондон и обяви официално ще се проведе ли Световното по футбол в Русия"}
{"url": "https://www.blitz.bg/svyat/erdogan-s-mnogo-vazhna-novina-za-siriya_news586661.html", "text": "Турският президент Реджеп Ердоган заяви, че подкрепяните от турската армия Сирийски демократични сили са обградили центъра на град Африн и „всеки момент“ ще предприемат офанзива, съобщи Анадолската агенция.На 20 януари турските въоръжени сили започнаха операция „Маслинова клонка“, за да освободят град Африн и околностите му от присъствието на Отряда за народна самоотбрана – кюрдски бойни милиции, които Анкара разглежда като крило на Кюрдската работническа партия.  „Всеки момент влизаме в Африн“, заяви турският лидер. Той посочи, че от началото на бойната офанзива са били убити 3569 терористи. Генералният щаб на турската армия посочи, че не иска сирийска територия, а единствено да прочисти Северна Сирия от кюрдските бойци. Междувременно турската армия обяви, че обвиненията срещу въоръжените сили за нападение срещу болница в Африн не отговарят на истината. Турция посочи, че основна цел на армията е избягване на цивилните жертви в конфликта срещу сирийските кюрди.", "date": "2018.03.17", "title": "Ердоган с много важна новина за Сирия"}
{"url": "https://www.blitz.bg/svyat/lavrov-izrigna-sashch-velikobritaniya-i-frantsiya-sa-pryako-zameseni-vv-voynata-v-siriya_news586666.html", "text": "Руският външен министър Сергей Лавров осъди незаконното присъствие на водените от САЩ коалиционни войски в Сирия, отбелязвайки, че дислоцирането на западни войски на територията представлява \"пряка намеса във войната\". \"Има специални сухопътни сили в Сирия от САЩ - те повече не отричат, Великобритания, Франция и други държави\", каза Лавров в интервю за държавната медия на Казахстан.Това е не толкова \"прокси война\", а пряка намеса във войната, подчерта той.  Според него американската коалиция е \"нелегитимна\" от гледна точка на международното право и Хартата на ООН. \"Но ние сме реалисти и разбираме, че не можем да се борим с тях. Така че ние координираме действията си най-малко, за да предотвратим нежелани сблъсъци. Нашите военни постоянно са във връзка с американските командири, които водят операцията на сирийска територия\", каза още Лавров. Междувременно \"Ройтерс\" съобщава, че хиляди цивилни бягат от градовете си заради ожесточени сблъсъци на две различни места в Сирия. Най-малко 10 000 души са избягали заради въздушни удари на сирийската армия над Източна Гута до столицата Дамаск. Най-малко 30 цивилни са загинали при въздушни удари в анклава Източна Гута, заявиха от Сирийския център за наблюдение на човешките права. В северния регион Африн повече от 150 000 души са избягали през последните дни заради офанзивата на турската армия срещу сирийските кюрди.", "date": "2018.03.17", "title": "Лавров изригна: САЩ, Великобритания и Франция са пряко замесени във войната в Сирия"}
{"url": "https://www.blitz.bg/layfstayl/svetski/vlado-karamazov-brutalen-km-kolegite-si-bikh-im-dal-2-godishna-prisda-v-sofiyskiya-zatvor_news586632.html", "text": "Владимир Карамазов се изказа безпощадно остро срещу колегите си актьори, които навлизат в занаята без нужното образование и опит и по този начин обезценяват актьорството си. Той избухна в предаването “Cool…T” по bTV пред Петя Дикова. Водещата го попита дали се дразни на хората, които се опитват да бъдат актьори без да имат тапия и ценз. „Ужасно много. И освен това такива хора хора си позволяват да отварят свои театрални школи. Бих им дал 2-годишна присъда в Софийския затвор“.     По думите му, по този начин те пилеят времето и усилията на хората, записали се в тези школи.     „Актьор се става с опита. Ние учим, започваме да ставаме добри на десетата година. Изведнъж някакви хора идват, стават звезди от някакви пошли телевизонни предавания“, възмути се Карамазов.     Повод за коментара стана обсъждането на новото му хоби – фотографията. Любимецът на жените обясни, че много се е запалил, но е абсолютен аматьор и не смята да взема хляба на професионалистите и да се опитва да изкарва пари със снимане.     Карамазов и Петя Дикова си размениха шеговити закачки в края на интервюто. Светската водеща не пропусна да го пита дали има приятелка. „10 пъти идвам и всеки път – имаш ли си гадже. По традиция – хайде следващия път ще ти кажа истината“, измъкна се Карамазов.     А след това не пропусна да захапе Петя: „А ти специално ли така си се направила като тигрица“ заради блузката ѝ с животниски принт. „Добре, върна ми го. Шегата е за моя сметка“, примири се водещата.             ", "date": "2018.03.17", "title": "Владо Карамазов брутален към колегите си: Бих им дал 2-годишна присъда в Софийския затвор"}
{"url": "https://www.blitz.bg/layfstayl/za-damite/tezi-krasivi-i-gotini-babi-shche-vi-skriyat-shapkata-snimki_news586611.html", "text": "В България има КГБ. Агентите му са дами, при това красиви. А зад абревиатурата КГБ не се крият шпиони, а \"Клубът на готините баби\". Това са: Капка Амзина, първата \"Мисис баба\" на България, Ваня Георгиева, \"Мисис баба\" за 2012 г. и Анета Паскалева, \"Мисис баба\" на 2018 г., съобщава bTV. Обединява ги обаче не само физическата красота. Готините баби се опитват да направят по-приятен животът на едни прекрасни млади хора – помагат на студенти с увреждания.     Първа зад каузата застава Ваня. „През 2012 г., когато грабнах короната, реших че ако не се изпълни със съдържание, ще си остане една суета, която събира прах по етажерката. И ми дойде идеята да обединя всички съмишленици и желаещи да творят добро баби в тази фондация – фондация КГБ - \"Клуб на готините баби\", разказва Ваня Георгиева.     „Самият конкурс \"Мисис баба\" дава една идея по-голяма популярност на всяка една от нас. И ние точно това искаме да направим – да използваме тази подарена ни светска популярност, за да отворим врати“, допълва Капка Амзина.     „В моят живот, аз така съм възпитана, на благородство и на благотворителност. И моят живот така е започнал, благодарение на моята прекрасна баба“, споделя Анета Паскалева, която грабна титлата най-красива баба преди месец.     Но не си мислете, че тези дами се занимават с благотворителност от скука. Те просто имат добри сърца. ", "date": "2018.03.17", "title": "Тези красиви и готини баби ще ви скрият шапката (СНИМКИ)"}
{"url": "https://www.blitz.bg/obshtestvo/kultura/priznanie-vasil-mikhaylov-poluchi-nagradata-na-sofiya-za-prinos-km-blgarskoto-kino-snimki_news586614.html", "text": "Актьорът Васил Михайлов получи „Наградата на София” за принос към българското кино и своята 80-годишнина. Преди време Михайлов отказа почетния „Икар“ на Съюза на артистите, но прие Наградата на София за принос към киното – и използва повода да покани публиката за наградите „Аскеер”, информира „Булфото“. Отличието му връчиха заместник-кметът Тодор Чобанов и Стефан Китанов на церемония в зала 1 на НДК, където снощи бяха раздадени наградите на 22-орото издание на „София филм фест“.     Голямата награда „София град на киното“ получи филмът „Три четвърти“, на режисьора Илиян Метев. Два други български филма получиха по две награди.     Филмът „Възвишение“ на Виктор Божинов получи наградата на Domain Boyar за най-добър балкански филм също и награда на гилдия „Критика“ при СБФД за най-добър балкански филм.     „Вездесъщият“ получи наградите на Международната асоциация на филмовите критици (ФИПРЕССИ) и и награда на гилдия „Критика“ при СБФД. Награда Jameson за най-добър български късометражен филм получи режисьорът Стефан Ганов за „Преображение“, а Награда за най-добър игрален филм на Младежкото жури получи Арпад Богдан за филма си „Генезис“, Унгария. Този филм получи и Специална награда на журито за филм от Международния конкурс за първи и втори филми.     Награда на публиката за най-добър игрален филм грабна „Радиограмофон“ с режисьор Рузие Хасанова и участието на Стефан Щерев в една от ролите. Щерев, като водещ на церемонията обяви наградата заедно с Мария Габриел. Награда за документален филм отиде за „Миниатюра за пиано“ на Елдора Трайкова, а Награда за режисура получи Бану Шиваци за лентата си „Гълъбът”.    ", "date": "2018.03.17", "title": "Признание: Васил Михайлов получи „Наградата на София” за принос към българското кино (СНИМКИ)"}
{"url": "https://www.blitz.bg/goreshtite-novini/zhestoka-novina-za-azis-kralyat-na-folka-e-ssipan-dshcherya-mu-raya_news586610.html", "text": "Родителските права на фолкпевеца Азис са отнети със съдебно решение, предаде \"Телеграф\". Майката на единствената му щерка Рая - Гала, го е осъдила наскоро след разрив в отношенията им, макар че през дългогодишната си връзка така и не стигнаха до брак. Софийският районен съд е предоставил родителските права на Галина Георгиева, както е името на Гала по лична карта, и е постановил детето да живее при майка си. Решението е от 15 декември 2017 г. и е определило и режима на личните отношения между бащата Азис и 11-годишната му наследница. Той може да я взима всяка четна събота и неделя от 10 часа в събота до 17 часа в неделя с преспиване в дома му, както и 15 дни през лятото и по 5 дни през коледната и великденската ваканция. Съдът уточни, че това не бива да е по време, съвпадащо с годишния отпуск на майката.  Кралят на фолка е осъден да заплаща и на малолетното дете чрез майка й издръжка от 1000 лева. Тя трябва да бъде платима от 10 до 20 число на всеки текущ месец, начиная от влизане в сила на решението до настъпване на причина за нейното увеличаване или прекратяване, заедно със законната лихва за забава върху всяка просрочена вноска, считано от датата на забава до окончателното й изплащане, пише още в документа. Азис е осъден и да изплати по сметка на Софийския районен съд 720 лева, представляващи държавна такса по делото. Решението не подлежи на обжалване, заключва районният съд.  ", "date": "2018.03.17", "title": "Жестока новина за Азис! Кралят на фолка е съсипан, дъщеря му Рая..."}
{"url": "https://www.blitz.bg/svyat/zemetresenie-predizvika-strakhovito-tsunami-na-ezeroto-baykal-video_news586562.html", "text": "Рибар засне „цунами” на езерото Байкал. Огромните вълни се появили след земетресение, регистрирано по-рано днес в Иркутска област. На кадрите се вижда как ледът, покрил водоема, започва да се пропуква и надига.  Наложило се авторът на видеото бързо да \"отстъпи\" пред надигащата се вълна. В далечината е имало още няколко  ентусиасти на подводния риболов, които също били изненадани от „цунамито”.     На сайта на Байкалския филиал на геофизичната служба на Руската академия на науките бе съобщени, че в12:28 часа в петък в Иркутска област е регистрирано земетресение. Магнитудът на земния трус е бил от  3-4 степен.       Превод: БЛИЦ    ", "date": "2018.03.17", "title": "Земетресение предизвика страховито \"цунами\" на езерото Байкал (ВИДЕО)"}
{"url": "https://www.blitz.bg/svyat/edna-ot-nay-aktivnite-feministki-v-kholandiya-s-pokrtitelna-lichna-istoriya-za-seksualno-nasilie_news586633.html", "text": "Тя е една от най-младите и най-активните феминистки в Холандия. Само на 28 години Хаджар Бенмилулд има зад гърба си над десетилетие журналистически опит. Преди няколко години създава онлайн платформа, насочена към интересите на младите и умни жени. Място, където правата на им няма да бъдат потъпквани. Каузата за някои жени е да имат семейство. За други – да градят кариера. За Хаджар каузата е да не зависи от заплатата на мъжа до нея, а от своята. Да получава наравно с мъжете право да работи това, което иска. Да избере на кого да отдаде тялото си.     „Родена съм в Амстердам, живях в Париж, после в Холивуд, т.е. видях шоубизнеса на доста крехка възраст, след това се върнах в едно много малко градче в Нидерландия. Видяла съм крайно религиозни насилие. Видяла съм изключителна порнография – всичко това, когато бях доста малка. В моята държава имаш шанс 1 към 3 да бъдеш изнасилена. Сериозно. Но не става въпрос само за сексуално насилие. Огромният проблем е, че голяма част от изнасилвачите са близки на жертвата.     Не са емигранти или бездомници. Това е истински проблем на обществото. За съжаление аз съм тази 1 от 3 жени, които са преживяли изнасилване. Имам нараняване на гръбнака от тогава – то никога няма да се оправи. Имах избор – да усещам болката в гърба и да бъда жертва. Или да се събуждам всеки ден и да виждам себе си като част от много голяма група, която има съшия проблем. Това ми даде право на глас”, разказва Хаджар Бенмилулд.      Изнасилена е преди 5 години, когато е само на 23.     „Беше човек, който познавах, разбира се. Комедиант. Тогава аз също се занимавах със стендъп комедия. След шоуто той пожела да ме целуне. Аз казах „Не”. Той ме вдигна и ме хвърли през една ограда и ме изнасили. Изнасилвачът, за когото говоря, е гост в телевизионни предавания по 3 пъти на седмица. Аз трябва да живея и работя в среда, в която неговият глас винаги ще бъде взиман по-сериозно от моя”, споделя младата жена.     Хаджар не се примирява. Цялата ѝ сила, амбиция и мечти са в името на това да промени мнението на обществото за това какво точно значи феминизмът.     „Феминизъм не означава да мразиш мъжете, не значи да бъдеш мъж, не значи, че жените трябва да бъдат защитавани. Жените не са слаби! Ние имаме много таланти и идеи, ние носим смисъл в обществото. Не може да живеем в общество, управлявано само от мъже. Ще ви кажа само няколко числа от моята родина, Холандия, 53% от жените могат да си плащат сметките. Значи другата половина от жените в държавата трябва да разчитат на мъжете или на правителството, за да живеят.     Знаете ли как стояха нещата преди 10 години? 49%. Мръднали сме с 4 процента за тези години. Движим се твърде бавно. Как можем да бъдем свободни и да правим своите избори ако нямаме дори възможност да плащаме сметките си? Не съм сигурна, че мъжете мислят \"О, ние сме нещо повече от жените\". Това е състояние на ума, в което мъжете си казват \"О, всичко е наред. Прави каквото искаш. Бъди уверена! Ще успееш!”, казва още Хаджар.     Посланието на една 28-годишна жена към света е само едно – можеш да постигнеш целите си. Сама!          ", "date": "2018.03.17", "title": "Една от най-активните феминистки в Холандия с покъртителна лична история за сексуално насилие"}
{"url": "https://www.blitz.bg/svyat/amerikanka-izvadi-sobstvenoto-si-bebe-sled-tsezarovo-sechenie-unikalni-snimki_news586487.html", "text": "Родилка сама извади бебето от утробата си след цезарово сечение. По данни на Fox News, жената е помолила приятелката си фотограф да заснеме целия процес на камера. Емили Дайл от щата Кентъки работела като акушерка. Преди няколко години загубила първата си рожба по време на раждане. Затова, след като разбрала, че отново е бременна, тя твърдо решила, че ще изроди второто си бебе сама.  Нейни колеги се съгласили да й помагат по време на раждането, а фотографката Сара Хил запечатала всичко, което се случва в залата.  Емили била под местна упойка и сама извадила бебето. „Чувството не може да се опише. Това бе един от най-щастливите моменти в живота ми”, разказа акушерката пред журналисти.  По думите й, стаята била изпълнена с любов. Всички колеги я поздравявали и се радвали за нея. Превод: БЛИЦ", "date": "2018.03.17", "title": "Американка извади собственото си бебе след цезарово сечение (УНИКАЛНИ СНИМКИ)"}
{"url": "https://www.blitz.bg/svyat/prezidentt-na-republika-srbska-poiska-prekroyavane-na-balkanskite-granitsi_news586597.html", "text": "Президентът на босненската Република Сръбска поиска мирна промяна на границите в Западните Балкани. „Трябва да започнем преговори“ за присъединяване на босненските и косовските сърби към Сърбия, заяви Милорад Додик в интервю за белградската телевизия „Пинк“, цитиран от БНР.     Според Додик за ревизията на Дейтънските мирни споразумения не е нужна нова война, а териториалните промени могат да бъдат постигнати с политически средства.     Сръбският политик подкрепи идеята на хърватските националисти за отделяне на босненските хървати от федерацията с мюсюлманите.     Междувременно министърът на външните работи на Сърбия Ивица Дачич потвърди, че Сърбия зачита териториалната цялост на Босна и Херцеговина.    ", "date": "2018.03.17", "title": "Президентът на Република Сръбска поиска прекрояване на балканските граници"}
{"url": "https://www.blitz.bg/svyat/roditeli-se-skarakha-na-12-godishniya-im-sin-toy-vze-klyuchovete-za-kolata-na-mayka-si-i_news586596.html", "text": "Полицията в Нова Аугуста, Мисисипи, задържа дете, управляващо откраднат автомобил. Според WWLP 12-годишното момче, което живее в Алабама, след скандал с родителите си, решило да напусне родния си щат. Тийнейджърът откраднал ключовете на колата на майка си и след това отпрашил за съседния щат. Младежът бил задържан на бензиностанция, когато решил да напълни празния резервоар. Според правоприлагащите органи, той пропътувал 120 километра за час и половина. Превод: БЛИЦ    ", "date": "2018.03.17", "title": "Родители се скараха на 12-годишния им син, той взе ключовете за колата на майка си и ..."}
{"url": "https://www.blitz.bg/stsena/skandalt-grmna-i-na-vrkha-obvinikha-shefa-na-oskarite-v-seks-tormoz_news586604.html", "text": "Ръководителят наорганизацията, стояща зад наградите „Оскар“ е изправен пред няколко обвинения в сексуален тормоз. „Холивуд рипортър“ и „Върайъти“ цитиран неназовани източници, твърдящи, че има три обвинения срещу Джон Бейли. Кинематографът Джон Бейли е ръководител на Академията за филмово изкуство и наука от миналата година.     „Академията разглежда всичките жалби при пълна поверителност, за да защити всички страни (на спора). Отказваме да даваме коментар по тази тема, докато процедурата по разследването не бъде изцяло завършена“, гласи част от изявлението на академията.     Позовавайки се на свои източници от престижната институция, списанието разкрива, че разследването се води от специален подкомитет на киноакадемията, ръководен от Дейвид Рубин.     Самият Бейли отказа да коментира ситуацията. 75-годишният оператор и режисьор Джон Бейли е избран за президент на Академията през август миналата година, бидейки неин дългогодишен член. Той е известен с операторската си работа във филмите \"Омагьосан ден\" (1993), \"Американско жиголо\" (1980) и \"Обикновени хора\" (1980).    ", "date": "2018.03.17", "title": "Скандалът гръмна и на върха! Обвиниха шефа на Оскарите в секс тормоз"}
{"url": "https://www.blitz.bg/svyat/za-vtori-pt-tazi-sedmitsa-privikakha-britanskiya-poslanik-v-moskva-za-obyasneniya_news586618.html", "text": "Посланикът на Великобритания в Русия Лори Бристоу е повикан днес на разговор в руското министерство на външните работи, съобщават местни медии. Не се посочва каква ще е темата на разговора, но се очаква той да бъде уведомен какви са ответните мерки на Русия на изгонването от Великобритания на 23 руски дипломати във връзка със скандала с отравянето на бившия руски шпионин Сергей Скрипал и дъщеря му, за което Лондон обвини Москва, отбелязват информационните агенции.     Бристоу посещава ведомството за втори път тази седмица заради скандала.    , руският бизнесмен в изгнание Николай Глушков беше открит мъртъв в дома си в югозападната част на Лондон в понеделник вечерта. Това се случва само седмица след нападението върху бившия шпионин Сергей Скрипал и дъщеря му Юлия.       ", "date": "2018.03.17", "title": "За втори път тази седмица: Привикаха британския посланик в Москва за обяснения"}
{"url": "https://www.blitz.bg/svyat/vodoprovodchitsi-otushvakha-trbi-v-kholandiya-i-se-natknakha-na-neshcho-mnogo-tsenno-snimka_news586624.html", "text": "Водопроводчици в градчето Хегестайн в холандската провинция Утрехт при ремонт на тръби отриха глинен съд, който се оказал истинско съкровище. Вътре имало почти 500 монети, 12 от които бяха златни. Това предаде life.ru. Извикани на място експерти от историческия музей са разкрили, че повечето монети датират от последната четвърт на 15 век. Някои от тях изобразяват английския крал Хенри VI, папа Павел II и епископ Дейвид от Бургундия. Археолозите са уверени, че съкровището ще помогне да се научат още повече за градчето Хегестайн, където е намерен. Превод: БЛИЦ", "date": "2018.03.17", "title": "Водопроводчици отушваха тръби в Холандия и се натъкнаха на нещо много ценно (СНИМКА)"}
{"url": "https://www.blitz.bg/svyat/uzhast-sled-samoletnata-katastrofa-vv-filipinite-prodlzhava_news586641.html", "text": "Жертвите от самолетната катастрофа във Филипините са се увеличили до 10 души, предаде рен.тв. По-рано съобщихме за 7 мъртви, от които шестима пътници и пилот. Самолетът падна върху жилищна сграда в провинция Булакан. В резултат на падането жителите на къщата бяха убити.  Самолетът следвал маршрута Плеридел - Лаоаг. Известно е, че Piper PA-23 Apache е управлявана от Lite Air Express. Превод: БЛИЦ    ", "date": "2018.03.17", "title": "Ужасът след самолетната катастрофа във Филипините продължава!"}
{"url": "https://www.blitz.bg/lyubopitno/nauka-i-tekhnologii/poyavi-se-video-na-noviya-iphone-se_news586599.html", "text": "В мрежата се появи видео на новия iPhone SE от Apple, въпреки факта, че американската компания все още не е обявила появата на наследника на iPhone X. На кадрите можете да видите, че устройството е получило един и същ \"моноброй\", който има флагманът. Освен това устройството има технология с двойна камера и технология Face ID.  Независимо от това тялото на новия iPhone SE запазва по-остри аспекти.  Редица експерти смятат, че притурката ще бъде представена на обществoто в близко бъдеще. Превод: БЛИЦ", "date": "2018.03.17", "title": "Появи се ВИДЕО на новия iPhone SE"}
{"url": "https://www.blitz.bg/obshtestvo/regioni/vazhno-za-plovdivchani-zatvaryat-vazhen-bulevard-promenyat-marshrutite-na-avtobusi_news586600.html", "text": "Затварят за цял ден важен булевард в Пловдив. Двете платна на бул. „Александър Стамболийски” в участъка от ул. „Околчица” до ул. „Никола Димков” се затварят за движение на днес от 09:00 ч. до 18:00 ч., информираха от ОП „Организация и контрол на транспорта“. Причината е авариен ремонт на магистрален водопровод. Маршрутите  на  автобусни линии  №1, 16 и 36 от вътрешноградския транспорт  се променят, както следва:     Линия №1/АПК „Тракия“ - кв. „Коматево“/: бул. „Ал. Стамболийски” - спирки №19 и 20, надясно  по ул. „Стефан Стамболов” – спирка №320 -пицария „Верди”, наляво  по бул. „Никола Вапцаров“ - спирка №200 – срещу „Камела”, спирка №201 – „Белия дом”, ляв завой по ул. „Коматевско шосе”, спирка №344– след КТВ, спирка№23 – Транспортна болница, и по маршрута, утвърден с общинската транспортна схема.     В обратна посока:  ул. „Коматевско шосе” - спирка №345, надясно по бул. „Никола Вапцаров” - спирка №191 – кафе „Мираж”, спирка   №192 – срещу „Белия дом”, спирка №193 – „Камела“ , надясно  по ул. „Стефан Стамболов“ - спирка №319 – преди Луна парк, наляво  по бул. „Александър Стамболийски“ и  по маршрута, утвърден с общинската транспортна схема.     Линия№ 16 /кв. „Гагарин” – бул. „Александър Стамболийски”/: бул. „Христо Ботев“ - спирка №190 – Младежки хълм, направо по ул. „Коматевско шосе ”- спирка № 344, обръщалото на бул. „Александър Стамболийски” - спирка № 1015   /последна/.     В обратна посока: спирка №1015, надясно  по ул. „Коматевско шосе” - спирки  №345, 202,  и  по маршрута утвърден с общинската транспортна схема.     Линия №36 /кв. „Изгрев” – бул. „Александър Стамболийски”/: бул. „Никола Вапцаров” – спирка №199 – баня „Русалка”, спирка №200 - срещу „Камела”, спирка №201 – „Белия дом”,   наляво по ул. „Коматевско шосе” - спирка №344, наляво по бул. „Александър Стамболийски“ - спирка №1015 /последна/.     В обратна посока: спирка №1015, надясно по ул. „Коматевско шосе” - спирка №345, надясно по бул. „Никола Вапцаров” - спирка №191 – кафе „Мираж”, спирка   №192 – срещу „Белия дом”, спирка №193 – „Камела”, спирка №194 – срещу баня „Русалка”,  и по маршрута, утвърден с общинската транспортна схема.    ", "date": "2018.03.17", "title": "Важно за пловдивчани! Затварят важен булевард, променят маршрутите на автобуси"}
{"url": "https://www.blitz.bg/svyat/london-reagira-na-izgonvaneto-na-diplomatite-si-i-kaza-neshcho-vazhno-na-naroda-na-rusiya_news586672.html", "text": "Лондон е предвидил отговора на Москва на изгонването от Великобритания на 23-мата руски дипломати. В началото на следващата седмица Националният съвет за сигурност ще обсъди стъпките в светлината на обявените от Русия мерки. Това се казва в изявление на британското външно министерство, съобщават световните медии. „Нашият сегашен приоритет е да се погрижим за нашите служители в Русия и да помогнем на онези, които се връщат във Великобритания“, заявиха от „Форин офис“.  При това британското външнополитическо ведомство продължава да твърди, че инцидентът с отравянето на бившия офицер от ГРУ Сергей Скрипал и неговата дъщеря „няма друго алтернативно обяснение, освен виновността на руската държава“.   \"Руският отговор не променя фактите по случая  - опита за убийство на двама души на британска земя, за който няма друго заключение, освен това, че е виновна руската държава\", заявиха от външното министерство.  Но, добавиха дипломатите, Великобритания няма никакви разногласия с народа на Русия и продължава да смята, че пълното разрушаване на диалога с Москва не отговаря на националните интереси.   Руският отговор на Лондон  Те трябва да напуснат Русия до една седмица. Освен това, Москва отзова разрешението си за откриване на британско консулство в Санкт Петербург и заяви, че прекратява работата на Британския съвет.      ", "date": "2018.03.17", "title": "Лондон реагира на изгонването на дипломатите си и каза нещо важно на народа на Русия"}
{"url": "https://www.blitz.bg/svyat/independent-razkaza-ot-kakva-strashna-smrt-e-zaginal-ortakt-na-berezovski-v-london-snimkivideo_news586591.html", "text": "Разследващите във Великобритания смятат, че руският бизнесмен Николай Глушков е били удушен с кучешки повод. Засега няма доказателства, че убийството на Глушков има връзка с отравянето на бившия руски шпионин Сергей Скрипал, но близостта във времето на двете събития се очаква да изостри още повече напрежението между Кремъл и Лондон само ден преди президентските избори в Русия, съобщава „Индипендънт“. в дома си в югозападната част на Лондон. Това се случва само седмица след нападението върху бившия шпионин Сергей Скрипал и дъщеря му Юлия.     Първоначално Скотланд Ярд разглеждаше смъртта на 68-годишния Глушков като „необяснима“, но аутопсията е разкрила, че тя е причинена от „притискане на врата“. Сега тя се разследва като убийство и остава под юрисдикцията на звеното за контратероризъм заради връзките, които Глушков е имал, обясниха от там.     Алекс Голдфарб, който е известен критик на Владимир Путин и който е познавал Глушков казва: „Аз мисля, че той бе убит от руснаците“.     Глушков беше близък приятел на руския олигарх Борис Березовски, който пък беше приятел на убития шпионин Александър Литвиненко. През 2013 година Березовски беше открит обесен в банята в дома си в Бъркшир. Тогава Глушков заяви: „Не вярвам Борис да е умрял от естествена смърт. Твърде много са случаите на умрели руски изгнанници“.     Смъртта на Березовски е сред 14-те случая, които МИ-5 и полицията ще разследват наново след отравянето с нервнопаралитичния агент „Новичок“ на бившия руски шпионин Сергей Скрипал и дъщеря му Юлия.     Разследващите разглеждат различни версии за смъртта на Глушков, включително и лични вражди. Допуска се, че е възможно да се използва шумът, който предизвика атаката в Солсбъри от някоя руска групировка.     Междувременно стана ясно, че британската полиция се свързва с руски емигранти, за да обсъди безопасността им след убийството на Глушков.     Според информация получена от Би Би Си, полицията и службите за сигурност смятат, че руските емигранти са в ситуация на „неголям риск“.     Превод и редакция: БЛИЦ     ", "date": "2018.03.17", "title": "Independent разказа от каква страшна смърт е загинал ортакът на Березовски в Лондон (СНИМКИ/ВИДЕО)"}
{"url": "https://www.blitz.bg/obshtestvo/regioni/taka-zhivee-li-se-kvartal-v-montana-tne-v-boklutsi-a-ot-obshchinata-snimki_news586606.html", "text": "Жители на краен квартал на Монтана от 10 години тънат в боклуци. Става въпрос за няколко блока и къщи в началото на Монтана, до квартал „Огоста“, край пазара за коли, съобщава bulnews.bg. Там живеят около 50 семейства, българи и роми. За всички тях местното предприятие „Чистота“ е поставило 2 контейнера, което е крайно недостатъчно за битовите им отпадъци. На всичкото отгоре кофите се изпразват само веднъж седмично и постоянно преливат от боклуци. Жителите са принудени да оставят чувалите си край тях. Когато от „Чистота“ обаче дойдат, те изпразват кошовете, но не събират боклуците наоколо.     През лятото в района се носи адска смрад от разлагащите се цяла седмица битови отпадъци. Те събират плъхове, които от своя страна разпространяват всякакви зарази, оплакват се потърпевшите монтанчани.     По думите на живеещите в района проблемът е само при тях и никъде на друго място в града няма такава ситуация. Те многократно са търсили съдействие от институциите, но до момента резултат няма. От общинското предприятие се оправдали с липсата на пари за гориво, с което да събират отпадъците повече от един път в седмицата.     Хората настояват някой да вземе мерки за техния проблем. След като няма възможност за по-често сметоизвозване, те искат поне да им бъдат сложени повече контейнери.    ", "date": "2018.03.17", "title": "Така живее ли се? Квартал в Монтана тъне в боклуци, а от общината... (СНИМКИ)"}
{"url": "https://www.blitz.bg/daydzhest/donald-trmp-e-rus-i-byal-i-e-roden-v-afganistan-snimki_news586638.html", "text": "Дори в утробата на майка си Доналд Тръмп бил необичайно активен. Докато майка му се опитвала да си поспи през нощта той бил неспокоен, ритал и се обръщал. Месеци по-късно, в един дъждовен следобед, в прашно село с 200 сгушени къщи, той се явил на бял свят без акушерки и лекари. Съседката дошла да помогне. Той имал руса коса... Това не е Доналд Тръмп, синът на Мери и Фред Тръмп. Това е Доналд, третото дете на Джамила и Сайед Асадула, роден в окръг Шахристан, дълбоко в афганистанската провинция Дайкунди на 3 септември 2016 г., разказва „Ню Йорк Таймс“. По същото време на хиляди километри от там неговият съименник е вкопчен в разгорещена президентска надпревара.     Малкият Доналд получил името си, защото неговият баща Сайед се възхищава на американския магнат. Сайед е роден в бедно семейство, на място, в което недобрата реколта от бадеми, е разликата между глад и ситост. Той се добрал до университет, взел диплома и образованият Сайед започнал да чете книгите на Тръмп. Гледал го по телевизията, която е достъпна за семейството му заради соларни панели, осигурени в селото от организация за помощи.     Той се надявал, че кръщавайки сина си на известен бизнесмен и телевизионна звезда, някак ще се отрази на късмета на детето. Досега обаче това не се е случило. Дори обратното, заради името на детето семейството е прокудено от селото си в Дайкунди и сега живее под наем в Кабул.   „Четох книгата на Доналд Тръмп „Как да станеш богат“. После четох за произхода му, как е построил Тръмп Тауър, как е станал лидер. Разбрах, че е човек, който работи много. Мислех, че ако кръстя сина си Доналд Тръмп, ще се отрази на неговата личност, на неговото поведение\", споделя Сайед пред \"The New York Times\", държейки сина си в скута си.     Когато бебето се родило първоначалната прилика заради русата коса и бяла кожа още повече убедила бащата в правотата му.     \"Когато синът ми се роди косата му беше напълно руса, същата като на Тръмп\", разказва той. И така решил - наистина ще го кръсти Тръмп.     В първите 10 дни от раждането си обаче бебето нямало име. По традиция бабите и дядовците решават името, а родителите се съгласяват. Сайед искал да скъса с тази традиция, но това било прекалено голямо предизвикателство и не можел да каже на семейството си. Поне съпругата му Джамила се съгласила с него.     Когато решението им станало ясно семейството Асадула им се подиграло. После се ядосали.     \"Казваха ми: Как може да избереш името на неверник за твоят син?\", казва Сайед. Отношенията със семейството не били добри след това.     \"Баща ми е гневен мъж. Той ми каза, че не може да толерира факта, че съм нарекъл сина си Доналд Тръмп. Затова напуснах и преместих семейството си в Кабул\", разказва Сайед.   Историята на младия Доналд, който е вече на година и половина, си остава в семейството дори когато се местят в Кабул. Но наскоро копие на акта за раждане на детето започва да циркулира из социалните мрежи. Сайед казва, че акта е разпространен от служителите в службата за регистрация на населението без неговото разрешение.     В службата в Кабул, отговорна за легализирането на лични документи от други провинции, дори се отнесли към него с презрение. Бил заплашен, че ще бъде изпратен в афганистанската агенция за разузнаване за разпит. Просто защото е кръстил сина си Доналд Тръмп.     \"като отидох там служителите видяха името и ме попитаха: \"Какво е това? Доналд Тръмп?\". Казах: Да, има ли проблем?\", споделя Сайед. Изгледали го с присмех и после казали: \"Вижте, той е кръстил сина си Доналд Тръмп. Какви необразовани хора!\"     Критиците казват, че Сайед е дал това име на сина си просто, за да привлече внимание и да поиска убежище. Той отрича.     А откакто името на неговия син става известно и друго семейство се е \"похвалило\" с именитите си деца. Гулам Али Пайман, също от Шахристан в Дайкунди казва, че преди две години са му се родили близнаци. Единият - Владимир Путин. Другият - Барак Обама. Жена му обаче не била съгласна, искала да нарече втория Тръмп.     В документите, които представил пред \"The New York Times\" обаче не става ясно дали са оригинални и дали наистина има такива деца.     Служител в бюрото за регистрация казва, че не е чувал за такъв случай с деца, кръстени Путин и Обама.     Но за Доналд Тръмп определено е чувал: \"Неговият баща е Сайед Асадула!\"    ", "date": "2018.03.17", "title": "Доналд Тръмп е рус и бял... и е роден в Афганистан (СНИМКИ)"}
{"url": "https://www.blitz.bg/daydzhest/zhestoki-roditeli-koi-zvezdi-ostavikha-detsata-si-bez-nasledstvo_news586643.html", "text": "Някои деца имат късмета да се родят със сребърна лъжичка в уста. Това обаче не означава, че бъдещето им е осигурено. Не са малко знаменитостите, които са решени да лишат рожбите си от наследство, за да ги научат как се изкарват пари с честен труд и пот по челото. Докато някои звезди ще инжектират финансово малчуганите си, то други са напълно категорични, че ще ги оставят да оцеляват сами в житейската джунгла. Ето кои са популярните личности, които оставят децата си с празен джоб. Мила Кунис и Аштън Къчър спират привилегиите на малчуганите     Звездната двойка Мила Кунис и Аштън Къчър ще остави двете си деца без наследство. Това признаха актьорите, а като причина за решението си посочват желанието им малките да се трудят усърдно за собствените си успехи, без да разчитат на завещаните им средства. „Децата ми живеят с привилегии. Те сами не знаят това и никога няма да го разберат“, обяснява звездата от „Двама мъже и половина“. „Ако някога те имат добра идея за бизнес, бих инвестирала в него. Не бих им дала обаче парите наготово“, категорична е и Кунис. Актьорите са говорили неведнъж за опитите си да научат децата си на самостоятелност, като уточняват, че това е и причината да не им подаряват играчки за Коледа. Бившият съпруг на Деми Мур и Кунис си казаха заветното „да“ на тайна церемония през 2015 г. Познанството им обаче датира още от времето на ситкома „Шеметни години“, чийто първи епизод бе излъчен през далечната 1998 г. Съпрузите отглеждат две деца - 3-годишната Уайът и едногодишния Димитри.      Елтън Джон учи близнаците на честен труд     В края на 2005 година британската мегазвезда Елтън Джон сключи граждански съюз с дългогодишния си партньор Дейвид Фърниш. Двамата възпитават 2 деца – синът им Закари идва на бял свят през 2010 г., а 3 години по-късно се ражда и малкият Илайджа. Все пак изпълнителят на Sorry Seems To Be The Hardest Word почти изцяло ще ги лиши от шанса да наследят богатството му, равняващо се на 270 милиона паунда. По-голяма част от парите му ще отидат за благотворителност, като с това се надява да ги възпита на честен труд. Те обаче, по негови думи, са смисъла на живота му и затова наскоро той обяви, че тръгва на тригодишно турне, което ще е последното в карниерата му. Решението 70-годишният певец взе в името на мисията да е по-добър баща и съпруг. „Приоритетите ми сега са децата и семейството ми“, категоричен е той, предаде „Асошиейтед прес“. Идеята за финална световна обиколка му хрумнала през 2015 г. във Франция и оттогава планира графика си. Турнето ще стартира на 8 септември в Алънтаун, Пенсилвания, и ще включва 300 концерта в Северна Америка, Европа, Азия и Южна Америка. След това обаче изпълнителят на I'm Still Standing няма намерение да загърбва музиката. „Надявам се да продължа да творя до смъртта си“, заяви той на пресконференция в Ню Йорк.        Джордж Лукас подава ръка на образованието     Създателят на култовата сага „Междузвездни войни“ Джордж Лукас също е дал обет за възпитаване на децата чрез лишаване от наследство. Неговата кауза обаче гравитира около образованието. Именно на благотворителна организация, работеща в сектора, към момента се е спрял режисьорът, когато се повдигне въпросът на кого смята да остави състоянието си. А към 2016 г. то е оценено на малко над 5 милиарда долара. „Образованието е ключът към човешкото оцеляване. Трябва да планираме напред, за бъдещите поколения. Най-големият инструмент, с който разполага човекът, е способността да мисли и следователно – да се адаптира“, така Лукас обяснява решението си.     Той е баща на общо четири деца, три от които са осиновени. Любопитен факт е, че след като през 1981 г. се сдобива с най-възрастното от тях – Аманда, и се развежда с тогавашната си съпруга, той успява да поеме под крилото си още две. Този път, като самотен родител. Най-младата му дъщеря Еверест е и единственото му биологично дете. Тя се появи на бял свят през 2013 г. чрез сурогатство.        Джеки Чан няма да остави нищо на сина си     Кунг-фу майсторът Джеки Чан неведнъж е заявявал, че единственият му син Джейси няма да види и стотинка от състоянието му, което се оценява на над 150 милиона долара. Половината наследство на звездата от поредицата „Час пик“ ще отиде за благотворителност, а другата „няма да отиде при Джейси“, категоричен е той. „Ако е способен, може сам да изкара парите си. Ако пък не е, тогава просто би ми профукал парите“, сподели пред тв канал NewsAsia актьорът. 34-годишният син на Джеки не е примерен, но въпреки това връзката им е силна. През 2014-а Джейси беше арестуван в Китай за притежание на марихуана, което попречи на кампанията на знаменития му баща против употребата на наркотици. След неприятния случай обаче Джеки призна, че със сина му са щастливи и никога не обсъждат подобни ситуации.     Стинг ще похарчи състоянието си сам     Стинг се е появявал нееднократно в класации за най-заможните британци. На въпроса дали ще остави наследство за общо шестте си деца обаче той е категоричен – не. Подобно на останалите звезди, зарекли се да не оставят тлъсти банкови сметки на поколението си, и музикантът не желае да внушава погрешно чувство за величие у наследниците си. Има обаче и друга причина поради която изпълнителят на Shape Of My Heart няма да финансира децата си и тя е, че възнамерява сам да изхарчи състоянието си. „Имаме много задължения и ангажименти. Каквото печелим като пари, почти веднага се използва по предназначение“, лаконично обяснява Стинг, чието състояние възлиза на 300 милиона долара.        Децата на Гордън Рамзи летят във втора класа     Британският шеф готвач Гордън Рамзи ще лиши децата си от наследство, което засега се оценява на 160 милиона долара. Първият шотландец с отличие „Мишлен“ би им помогнал единствено за закупуване на жилище. „Парите ми със сигурност няма да отидат при тях, но не го казвам по злобен начин. Просто не искам да ги глезя. Единствено се съгласих със съпругата ми да покрием 25% от депозита им за апартамент“, заяви пред The Telegraph звездата от „Кухнята на ада“. 50-годишният знаменит готвач и половинката му Тана са горди родители на четирима тийнейджъри. Най-малка е дъщеря им Матилда, която е на 16 г., 2 години по-рано се раждат близнаците им Холи и Джак, а кака им Меган е на 20 г. Кулинарният експерт неведнъж е разказвал, че и при пътувания той и Тана са в първа класа, а децата са във втора, защото не работят и не заслужават същия лукс.     Андрю Лойд Уебър връща дължимото на театъра     Великият композитор Андрю Лойд Уебър ще предпочете да остави богатството си на театъра. Авторът на спектакли като „Котките“ и „Булевардът на залеза“ е говорил неведнъж за намерението си да не включва в завещанието си общо петте си деца. „Чувствам, че имам дълг към театъра за успеха си не само във Великобритания, но и в целия свят“, коментира Уебър пред The Daily Mail. Той е категоричен, че по този начин се цели да възпита у наследниците си и подходящата работна етика.     Композиторът е бил женен общо три пъти, като единствено от втория си брак - този с популярното сопрано Сара Брайтман няма наследници. Възрастта на децата му варира от 22 до 41 години. Всички те обаче към момента подкрепят решението на баща си. „Той работи наистина здраво, за да си извоюва позициите, които има днес. Затова, разбира се, цялото натрупано състояние си е единствено негово. Дори не се замислям за парите му, за мен важният е самият той“, обяснява на свой ред най-голямата му дъщеря Имоджен, която се подвизава като писателка.        Саймън Коуел не вярва в предаването на пари през поколения     Поразяващата уста в журито на британски и американски издания на формати като X Factor и „(...) търси талант“ Саймън Коуел не е много сигурен на кого ще остави натрупаното до момента състояние. Едно е ясно – няма да е на сина му Ерик. Малкият проплака за първи път през 2014 г., а раждането му бе съпроводено със скандал. Причината – майка му бе омъжена за един от най-добрите приятели на Коуел дори след като забременя.     Сред вероятните „наследници“ на популярния музикален и тв продуцент са благотворителни организации, работещи с деца или бездомни животинчета. „Вероятно ще си оставя парите на някого, но не вярвам в предаването на финансови средства от едно поколение на друго“, категоричен е той. Състоянието му към момента е оценено на 550 милиона долара. Източник: \"Монитор\"", "date": "2018.03.17", "title": "Жестоки родители: Кои звезди оставиха децата си без наследство"}
{"url": "https://www.blitz.bg/layfstayl/shoubiznes/nikoleta-se-razgrdi-v-5-zvezden-khotel-v-topla-yuzhna-strana-snimka_news586630.html", "text": "Николета Лозанова е в Лимасол, Кипър. Това научихме от профила й в социалните мрежи. Моделката не пропусна да се похвали, че е в 5-звезден хотел от прочутата верига Four Seasons, качвайки си гореща снимка от закуска и пишейки GM   Фокусът обаче определено не пада върху богатата закуска, а върху гърдите на Николета, които тя демонстративно показва с изрязаното си деколте на преден план.      ", "date": "2018.03.17", "title": "Николета се разгърди в 5-звезден хотел в топла южна страна (СНИМКА)"}
{"url": "https://www.blitz.bg/stsena/terminatort-e-vechen-bate-arni-vinagi-mlad-zashchoto-ne-misli_news586659.html", "text": "70-годишният Арнолд Шварценегер настоява, че се чувства по-млад с поне 2 десетилетия, защото все още работи усърдно и се радва на „страхотен“ живот, предаде БГНЕС. „(Възрастта ми) фигурира в паспорта и шофьорската ми книжка, но въпреки това не се чувствам по-различно, отколкото преди 20 години. Чувствам се наистина добре. Тренирам. Правя сам филмите си. Животът ми е прекрасен. Чувствам се полезен и продуктивен“, сподели актьорът в интервю за сайта news.com.au.Във връзка с тренировките си звездата от „Терминатор“ разкри пред медията, че до ден днешен тренира всеки Божи ден и се опитва постоянно да надгражда постиженията си.  „Вдигам (щанги) през цялото време. Ходя всеки ден във фитнеса. Отделно карам колело, ски, тренирам силово... правя всичко. Ставам в 5 сутринта и с мотора си стигам до залата. Там тренирам в продължение на един час, след което се връщам у дома и си правя закуска. Така изглежда денят ми. Още преди да съм стигнал кабинета си, вече съм си направил една тренировка. Направил съм нещо още от сутринта“, издаде бившият губернатор на Калифорния. Той призна обаче, че не е никак лесно да се остане във форма, но ключовият подход за него е „да не мисли“. И обясни: ''Тренировките не са трудни само в началото. Винаги са такива. Казвам на хората „не го мисли“. Просто стани, качи се на велосипеда си, покарай малко и тогава започни да го мислиш. Защото в момента, в който започнеш да размишляваш, ще си намериш поне 5000 причини да не го направиш.“ Бившият бодибилдър разкри и още една своя тайна страст – играта на шах. Шварценегер твърди, че фокусът, който тя изисква му помага да се дистанцира от стреса в ежедневието си. ", "date": "2018.03.17", "title": "Терминаторът е вечен: Бате Арни винаги млад, защото \"не мисли\""}
{"url": "https://www.blitz.bg/layfstayl/vkusotii/deset-bona-v-zeleno-za-nay-skpiya-shokoladov-bonbon-v-sveta_news586662.html", "text": "9 489 долара - толкова струва най-скъпият шоколадов бонбон в света! Творението беше показано на фестивала на шоколада в португалския град Обидос.Бонбонът, който е с формата на диамант, е част от лимитирана серия, дело на местния шоколатиер - Даниел Гомес. Той ще произведе само 1 000 такива изкушения. Цената на лакомството е толкова висока заради пълнежа му - в него има шафранови нишки, бял трюфел, мадагаскарска ванилия и златни частици.  Бонбонът е покрит с 23 каратово злато, подходящо за консумация. Не е ясно колко грама тежи шоколадовата ценност, но вече е закупена от клиенти от Русия, Бразилия, Обединените арабски емирства.", "date": "2018.03.17", "title": "Десет бона в зелено за най-скъпия шоколадов бонбон в света"}
{"url": "https://www.blitz.bg/layfstayl/skorost/dzhigitite-da-gledat-mega-neudachnitsi-s-avtomobili-pouchitelno-video_news586677.html", "text": "Една интересна компилация, циркулираща в интернет пространството, привлече вниманието ни. Става дума за куриозни случки, свързани с автомобили и техните водачи. Представяме ви я като забавно, но и същевременно поучително видео, пише Факти бг. ", "date": "2018.03.17", "title": "Джигитите да гледат! Мега неудачници с автомобили (ПОУЧИТЕЛНО ВИДЕО)"}
{"url": "https://www.blitz.bg/layfstayl/skorost/vizhte-kak-mclaren-720s-gazi-cheren-pt-video_news586679.html", "text": "С клиренс от 97 мм и базова цена €247 350 най-мощният и бърз сериен McLaren след P1 трябва да е последният автомобил за лоши пътни настилки. Ако пък асфалт изобщо липсва, собственикът категорично трябва да има или някакви психически отклонения, или нерви като корабни въжета, пише Факти бг.Мястото и датата на изпълнението от клипа по-долу не са известни. Според холандския сайт Autoblog.nl черният 720S, измъчван по сокаците, струва още повече - €393 850, а само данъкът му е €51 940. Въпреки тягостната гледка обаче, няма как да не бъде отбелязана устойчивостта на купето на усукване.        ", "date": "2018.03.17", "title": "Вижте как McLaren 720S гази черен път (ВИДЕО)"}
{"url": "https://www.blitz.bg/obshtestvo/stolitsa/vazhna-zabrana-za-shoforite-v-sofiya_news586587.html", "text": "От днес се забранява влизането на автомобили в Борисовата градина в София. Ще бъдат поставени и бариери на входовете откъм улица „Незабравка” и бул. „Драган Цанков“. Могат да влизат само линейки, полицейски и пожарни коли. Забранява се и паркирането в зелените площи, но през събота и неделя е позволено паркирането в крайна дясна лента в участъка от хотел „Москва” до кръговото на телевизионната кула.    ", "date": "2018.03.17", "title": "Важна забрана за шофьорите в София!"}
{"url": "https://www.blitz.bg/obshtestvo/stolitsa/remontirat-relsite-na-klyuchovi-tramvayni-linii-v-sofiya-eto-koi-sa-i-kak-da-ptuvate_news586598.html", "text": "Въвежда се временна организация на движението за извършване на текущ ремонт и профилактика на релсов път. Това съобщиха от пресцентъра на Столична община. Във връзка с извършването на текущ ремонт и профилактика на релсовия път временно се променя маршрутите по трамвайни линии №11, 12 и 6. На 18 март от 8.00 до 10.00 часа – по бул. “Рожен” в участъка от “Агресия груп” (завод “8-ми март”) до жп гара „София север“ по маршрута на трамвайни линии № 6, 11 и 12. От 10.00 до 12.00 часа – по бул. “Рожен” в участъка от жп гара „София север“ до ул. “Илиянско шосе” по маршрута на трамвайни линии №6, 11 и 12.     От 4.30 до 16.00 часа днес (17 март) маршрутът се променя съответно:  - трамвайна линия №11 ще се движи от кв. „Княжево“ до трамвайно обръщателно колело „Хюндай България“;  - трамвайна линия № 12 да се движи от площад „Журналист“ до трамвайно обръщателно колело „Хюндай  България“  На 18 март от 4.30 до 16.00 часа:  - трамвайна линия № 11 ще се движи от кв. „Княжево“ до надлез “Надежда” (трамвайно депо „Банишора“);  - трамвайна линия № 12 ще се движи от площад „Журналист“ до надлез “Надежда” (трамвайно депо  Банишора);     Разкрива се временна автобусна линия № 12-ТМ с маршрут: автостанция „Илиянци“, ул. “Джерман”, бул. “Рожен”, ул. “Илиянско шосе”, бул. “Рожен”, надлез „Надежда“, бул. “Княгиня Мария Луиза”, надясно по бул. “Христо Ботев”, надясно по бул. “Сливница”, надясно по ул. “Опълченска” и наляво по бул. “Княгиня Мария Луиза”.     На 18 март от 4.30 до 12.00 часа трамвайна линия №6 ще се движи от жк. „Иван Вазов“ до метростанция “Хан Кубрат”.    ", "date": "2018.03.17", "title": "Ремонтират релсите на ключови трамвайни линии в София – ето кои са и как да пътувате"}
{"url": "https://www.blitz.bg/obshtestvo/kyuchuka-iztrpna-sled-vestta-za-zverski-ubitata-v-kanada-krasimira_news586538.html", "text": "На мравката път правеше. Много добро и отзивчиво момиче. Помагаше на майка си Иванка, взимаше я там, в Канада по шест месеца, издържаше я. Това разказа през сълзи Петкана Георгиева. Възрастната жена е съседка в пловдивския квартал „Кючук Париж”, където е живяла като дете убитата в провинция Онтарио пловдивчанка Красимира Пейчиновски. 39-годишната пловдивчанка и синът й Рой Пейчиновски на 15 г. били убити на място от основния заподозрян за зверството Кори Фен. 13-годишната й дъщеря Веналия Пейчиновски била открита в много тежко състояние и починала по-късно в болницата, разказва какво се е случило приятелката на Красимира Ваня Димова.  „Аз я сънувах снощи Краси. Сънят ми бе объркан, а около нея имаше други хора, имаше деца. Дойде в съня ми, за да ме успокои и ми каза: „Всичко ще бъде ок”, разказва Ваня пред \" \".  През 90-те години на миналия век тя и семейството на Красимира живеели врата до врата в блок в „Кючук Париж”. Ваня заминала за Канада през 1992 г., а Красимира пет-шест години по-късно. И двете били част от пловдивската трупа за джаз балет, в която играели по различно време. Съдбата ги събрала отново на чужда земя и те възстановили приятелството си. Красимира била едва на 19г., когато отишла в Канада. Там изкарала курс за козметичка и започнала работа. Оженила се за македонеца Васил Пейчиновски, с когото имали три деца – две момичета и едно момче, но след време се разделили. Връзката на Красимира с Кори Фен била 2-годишна, разказа Петкана Георгиева. „Дори в най-уредените държави стават трагедии”, плачеше възрастната жена.  Според приятелката на Красимира Ваня Димова истински късмет е спасил най-голямата дъщеря на Красимира от убийство. Момичето имало шофьорски курс и затова не било вкъщи. Зверството станало по обяд. Колежка на Красимира я потърсила у тях, защото пловдивчанката не отишла на работа. Отворил й окървавеният Кори. Колежката се усъмнила и повикала полиция.  „Искаме промени в законите, така че жертвите на домашно насилие да бъдат защитени. Ще инициираме такава промяна в законите на Канада след този случай”, коментира Ваня Димова, която и в момента живее в Канада.  ", "date": "2018.03.17", "title": "Кючука изтръпна след вестта за зверски убитата в Канада Красимира"}
{"url": "https://www.blitz.bg/kriminalni/gsm-razplita-sluchaya-s-krasivata-sevinch-koyato-ubi-sebe-si-i-nerodenoto-si-bebe_news586622.html", "text": "Мобилният телефон на бременната жена, която сложи край на живота си в началото на годината, е в следствието в Кърджали. GSM-ът ще послужи на разследващите да разберат по колко пъти бившият съпруг се е обаждал на жената, какви съобщения и снимки ѝ е пращал и дали именно чрез тях кърджалийката умишлено е била тласната към самоубийство. Това съобщиха източници, близки до разследването, пред 24rodopi.com. Следствието пое ужасяващия случай на самоубилата се бременна жена в Кърджали. Разследването цели да установи дали 27-годишната Севинч Осман е била склонена да сложи край на живота си вследствие на налаган й системно физически и психически тормоз. Родителите на починалата млада жена вече са били разпитани по случая, а от прокуратурата ще трябва да преценят дали има достатъчно данни за образуване на наказателно производство спрямо бившия съпруг на кърджалийката.     Роднините пък са готови да предоставят всякакви доказателства за извършено насилие спрямо жената-документирано от властите в Австрия с подадените до тях жалби и издадени ограничителни заповеди.     Припомняме, че трагедията се разигра на 16 декември м.г. 27-годишната Севинч Осман се нагълта с хапчета. Бременната в седмия месец жена беше закарана по спешност в болницата в Кърджали. Наложи се оперативна намеса и плодът беше изваден мъртъв. Тя изпадна в кома, а на 18 декември почина.     Роднините пък обвиняват бившия й мъж и баща на детето й в склоняване към самоубийство.     7 години една безумна любов, придружена с тормоз, побоища, раздели, събирания и подкани към самоубийство. Накрая тя завършва със 120 хапчета, погълнати от бременна жена. Това разкри семейството на 27-годишната Севинч Осман, която бе погребана заедно с умъртвената й рожба.     „Ти защо не вземеш да се самоубиеш? Пий си хапчетата, умирай!”. Това няколкократно повтарял съпругът на Севинч Нурхан М., разказаха майката и бащата на жената - Неврие и Селяхтин О.     Нурхан не спирал да тормози по телефона бившата си изгора, дори и след като срещу него била издадена съдебна заповед за защита от домашно насилие.  Двамата сключили брак преди около 7 години. Живеели и работили в Австрия. Закупили си жилище в Кърджали. Отглеждали по-голямото си момченце, но скандалите не преставали, разказаха близките на Севинч.     „За тези седем години, не знам колко дни поне тя бе щастлива. Той я биеше, тормозеше я и психически, но в името на детето тя му прощаваше. Веднъж ми показа на компютъра как я бие. Завъртя монитора, за да гледам и аз - как я гони из стаята, налага и дори ръга с вилица. На следващия ден бях в Австрия, където щях да го…”, разказа през сълзи дни след смъртта на Севинч бащата на младата жена.     По думите му, австрийските власти са издали заповед за закрила от домашно насилие. Момичето обаче все прощавало на съпруга си.     „Все заради детето. Прибирал съм я от Австрия със счупени ръце след побоища. Пак прошка, пак искаше да са заедно. В същото време той започна и връзка с друга жена. Накара Севинч да продадат жилището им на майка му. Седмица по-късно той се разведе с нея и заживя с другата. От повече от година бяха разделени, но той продължи да я търси и тормози. Постоянно звънеше по телефона и на нас. Севинч отново забременя от него. Започна да й повтаря, че не я иска, да махне детето. В петия месец ходиха по лекари, за да прави аборт, дори в Хасково. Лекарите им казаха „Вие, луди ли сте?”, разказва бащата Селяхтин.     Семейството подавало многократно жалби срещу Нурхан. На 15 декември м.г. се явили в съда за издаване на мярка за защита от домашно насилие. По думите на бащата, бившият вече мъж бил предупреден дори да спре с позвъняванията си. В съдебната зала в своя защита Нурхан показал удостоверение за сключен брак от 13 декември с новата си приятелка.  „Севинч го прие много тежко. На 16 декември се прибрахме от гостуване при роднини в Свиленград. Беше около обяд. Казах, че ще изляза малко с таксито, за да поработя. В ранния следобед Севинч получава на телефона си снимки от Нурхан. На едната той позира с костюм и новата си жена, която е със сватбена рокля. На другата е венчалната им халка с изписани имената им… Малко по-късно тя ми се обади, че й е лошо. Когато се върнах, видях, че е повърнала. Повиках 112, но не изчаках, а я заведох до Бърза помощ”, разказва бащата.     27-годишната жена е погълнала около 120 хапчета от лекарствата на родителите й за диабет, сърце и нервна система. Севинч е приета по спешност. На следващия ден изпада в кома. Бебето в утробата й не показва сърдечна дейност и се налага операция. Лекарите изваждат мъртъв плода. На 18 декември Севинч също губи живота си.     6-годишният син на Севинч и Нурхан в момента живее при родителите на баща си в Кърджали. 25-годишният бивш съпруг пък отново е в чужбина. По думите на бащата Селяхтин, той е избягал от Австрия в Англия.     „Искаме да получим справедливост, искаме да видим, че нашето правосъдие може да се справи с подобни случаи на насилие, дори след като са завършили фатално. Аз и съпругата ми не знаем дали сме живи или мъртви. Много ни е тежко, искаме справедливост”, категоричен е бащата на Севинч.    ", "date": "2018.03.17", "title": "GSM разплита случая с красивата Севинч, която уби себе си и нероденото си бебе"}
{"url": "https://www.blitz.bg/kriminalni/pokrtitelni-podrobnosti-za-kasapnitsata-v-plovdiv-radi-otryazal-glavata-na-zhena-si-predi-da-si-zabie-nozh-v-grklyana_news586602.html", "text": "32-годишният Ради Енев е убил жена си Илияна, след което е отрязъл главата й с кухненски нож. Секунди по-късно се заклал в дома им на ул.\"Димо Хаджидимов\" 11 в Пловдив, забивайки хладното оръжие във врата си. Това предаде \"Телеграф\". 29-годишната Илияна се опитала към 9,30 ч. сутринта на 15 март да се спаси, като се обадила на брат му, но той не й вдигнал телефона. Зверството станало пред очите на 13-месечната дъщеря на двойката, която плакала цяла нощ над труповете им. Криминалистите разкриха, че Ради е имал психични проблеми, но не е търсил лекарска помощ. Разследващите изясняват дали младият мъж е лежал в клиника и какво точно е било психическото му заболяване.   Ради и Илияна не били женени, а живеели на семейни начала. Според съседи от дома им не се чували кавги, били тихи и кротки хора. Ради работел, а Илияна била в майчинство. Към 8,30 ч. на 15 март тя звъннала на брата на Ради, но той не й вдигнал и това предопределило трагедията. Според криминалисти случилото се на 5-ия етаж било като от филм на ужасите. Ради гонел из всички стаи жена си с кухненски нож. Тя имала десетки рани по ръцете и цялото тяло. Била кълцана буквално навсякъде. Имала порезни рани и по лицето. Най-дълбоките удари с нож били по врата й. Едната дълбока рана била странична на шията й, а втората била отпред на гърлото. Смъртта я настигнала в кухнята. Ради първо я заклал, а после, когато тя вече била мъртва, се опитал да й отреже главата. Младата жена била почти обезглавена и трупът й лежал в локва кръв.   През цялото това време момиченцето им щъкало навсякъде из жилището. Малката вече ходела и станала свидетел на зверството.   След убийството на Илияна Ради отишъл в хола и там забучил кухненския нож с дървената дръжка в гръкляна си. Раната на смъртта му е много дълбока, ножът влязъл в предната част на шията. Мъртвият бил открит с ръка върху забития в гърлото му нож.   Часове по-късно детенцето било намерено да плаче от брата на Ради в хола край трупа на татко си. Малката също била цялата в кръв, но не от рани. Детето не пострадало от лудостта на баща си, но заради това, че ходело от стая в стая, се изцапало.  ", "date": "2018.03.17", "title": "Покъртителни подробности за касапницата в Пловдив: Ради отрязал главата на жена си преди да си забие нож в гръкляна!"}
{"url": "https://www.blitz.bg/obshtestvo/regioni/samo-v-blits-v-kyuchuka-v-plovdiv-palyat-sveshchi-sreshchu-cherna-prokoba-blizkite-na-ubietsa-radi-i-ubitata-iliyana-se-krstyat_news586635.html", "text": "Не сме знаели, че Ради има сериозни психически проблеми. Илиана ни спомена, но Ради приемаше настояването ѝ да иде на лекар несериозно, казваше, че нищо му няма. Това разказаха пред БЛИЦ роднини на младото семейство, което беше открито мъртво в апартамента им в Пловдив. Те се кръстят и благодарят на Бог, че лудостта на бащата е пожалила 13-месечната му дъщеричка. Обикновено, когато някой превърти, той коли и трепе наред. Добре, че агресията му не се е насочила към детето, иначе сега щеше да има три трупа.     Други се ядосват и казват: „Като е искал да се трепе, защо уби майката на детето си, да се трепе сам?“     Близки разказаха още, че доскоро Ради не е имал признаци на каквито и да е проблеми. Обичали се с Илиана, имали планове за още едно дете, когато поотрасне малката. Илиана преди работила в ЕВН, казаха пък други източници. Сега била в майчинство, но смятала скоро да се върне на работа.     Полицията категорично отхвърли да има данни за любовен триъгълник от страна и на мъжа, и на жената. Нещо обаче трябва да е провокирало агресията, която се е отключила в Ради. Какво е то не спират да се питат близките. Според тях, Ради е изпадал в кризи, по думите на Илиана, но те не са били нещо шокиращо. Младата жена обаче била притеснена от тези внезапни изблици. Никой не е очаквал такава развръзка.     Убил е жена си с яд, касапницата е била пълна. Дори ченгетата се втрещили, когато влезли в жилището на двойката. Детето, за щастие, не е наранено, но вече е във възраст, когато малко или много се впечатлява и всички се молят то да не запази зловещия спомен от този ден, коментираха още роднини. Според криминалисти, убийството не е било планирано и е станала инцидентно. Нещо е запалило искрата и отключило агресията на Ради, тепърва ще се установява какво.     Преди няколко години обаче сержант Георги Тепавичаров планира и изби цялото си семейство - жена си и двете им деца, после се самоуби. Тогава разследването установи, че младият мъж от същия квартал „Кючук Париж“, е имал психически проблеми и не е издържал на напрежението. Семейството е имало огромни кредити от 250 хиляди лева, което е провокирало сержанта да изпозастреля най-близките си и после себе си. Тази екзекуция е била планирана, тъй като седмица преди зверството Георги Тепавичаров е прехвърлил колата си на своя брат, а малко преди да хване пистолета занесъл храната от дома си в своя роднина. После е убил жертвите си, докато спят в леглата.     Кичука помни още едно зверство. През 2016 година 35-годишният Благой Сапунджиев уби съпругата си Йорданка и 5-годишната си дъщеричка. После се самоуби с незаконно притежаван пистолет. Причината-ревност от страна на мъжа, който искал да запази семейството си, но от месеци бил разделен с Йорданка.     Какво става в Кичука - серия от кървави престъпления и смърт на млади хора има от няколко години при нас, притеснени са в квартала. Те се чудят как да спре тази кървава вакханалия. Много от възрастните жени вече палят свещи и се молят цялата тази ужасия да спре.    Кристина ИВАНОВА, БЛИЦ       ", "date": "2018.03.17", "title": "Само в БЛИЦ! В \"Кючука\" в Пловдив палят свещи срещу черна прокоба, близките на убиеца Ради и убитата Илияна се кръстят!"}
{"url": "https://www.blitz.bg/kriminalni/prestplenie/yavor-kolev-se-obyavi-za-szdavane-na-registr-na-pedofilite-te-sa-edni-ot-nas_news586651.html", "text": "Трябва да бъдат направени законодателни промени, така че да бъде създаден регистър на педофилите, защото в момента излежават конкретна присъда лишаване от свобода и след като я излежат - органите на реда не знаят къде работят и какво правят. В другите държави това се следи и е изрично вписано къде работят, за да не може да продължават да експлоатират сексуално деца. Това становище изрази Явор Колев, който е началник на отдел „Компютърни престъпления” към ГДБОП- МВР на родителската среща „От нас зависи”, която се проведе днес, съобщава БГНЕС. „Децата между 8 и 14 години са най-застрашената група потребители в Интернет пространството, поради крехката си възраст и липса на житейски опит. Затова и най-често виртуалното блудство, сексуалното изнудване, разпространението на материали със сексуална експлоатация, а дори и кибер-тормоз, са свързани с деца, живеещи в проблемна семейна среда, с един родител или пък в семейство, в което има липса на контрол и заинтересованост за това какво се случва с техните деца, докато са пред компютъра. Фактът, че родителят е в съседната стая, а детето е на компютъра, не означава, че то е защитено“, заяви Колев.     Оказва се, че едва 52% от родителите са били осведомявани затова, че техните деца са получавали съобщения от хора, които са искали да ги експлоатират сексуално. Момчетата по-рядко споделят на родителите си, както и на органите за реда, че са станали жертва на подобен вид посегателство в социалните мрежи. Докато момичетата, от своя страна, често се „влюбват” в насилника си. Според Колев преди е имало около 200 сайта за запознанства, където педофилите са „върлували”, докато сега техните основни канали са: Facebook, Youtube, Snapchat, Viber, jivotnoto.com и пр.     „Педофилът е един от нас, хора като вас, имат добро образование, добър начин на живот и обикновено се стремят да работят професия, която е свързана с деца“, съобщи началникът на отдел „Кибер престъпления”. Но според него, вече педофилите не са само т. нар. „просто гледащи”, а и производители на порнографско съдържание с деца, онлайн груминг и сексторшън, затова и родителите трябва да вземат активна роля в процеса на дигитално ограмотяване. Колев, съобщи също така, че тази седмица са заловили двама души от Дупница за педофилия.    ", "date": "2018.03.17", "title": "Явор Колев се обяви за създаване на регистър на педофилите: Те са едни от нас"}
{"url": "https://www.blitz.bg/goreshtite-novini/malko-predi-da-bde-ubita-ot-mzha-si-iliyana-spodelila-pred-priyatelki-che-radi-ima_news586542.html", "text": "От два месеца Ради Енев, който умъртви половинката си Илияна в пловдивския квартал „Кючук Париж”, а после сложи край и на собствения си живот, е изпадал в психични кризи, но е отказвал да се лекува. Това е споделила неговата съпруга пред приятелки, преди да бъде убита, съобщава Нова телевизия. Илияна и Ради са живеели на семейни начала от  две години. Имат бебе на годинка. Около 8:30 вчера сутринта двамата се скарали. Според полицията мъжът е убил съпругата си с кухненски нож и след това се е самоубил.  29-годишната Илияна позвънила за помощ на брата на съпруга си, но той не отговорил. Когато решил да върне обаждането, не успял да се свърже нито с Илияна, нито със съпруга й Ради. Затова решил да ги посети в апартамента.  Мъжът и жената са открити мъртви, а до тях плачело бебето.  Детето вече е при баба си и дядо си по бащина линия.   Хората в блока са в шок. Описват младото семейство като мили и възпитани. Ради, който израснал пред очите им работел във фирма за кабели, а съпругата му Илияна била в майчинство. Никой във входа не знае мъжът да има психически проблеми.  Полицията отхвърли версиите финансов проблем или ревност да са в основата на трагедията.", "date": "2018.03.17", "title": "Малко преди да бъде убита от мъжа си, Илияна споделила пред приятелки, че Ради има..."}
{"url": "https://www.blitz.bg/kriminalni/izvnredno-v-blits-zakopchakha-top-bandita-mito-debeliya-i-12-ot-averite-mu_news586652.html", "text": "Известният пловдивски фалшификатор Димитър Димитров - Митьо Дебелия и още 12 души от неговата престъпна група са били задържани снощи, научи БЛИЦ от източници на разследването. Дебелият е арестуван в Пловдив по непотвърдена информация на БЛИЦ в дома му, а останалите са били закопчани на територията на цялата страна. При обиските са открити множество заготовки и готови фалшиви документи, сред които и лични карти и паспорти, нъучи още БЛИЦ от своите източници. Всички задържани ще престоят в ареста 24 часа. Митьо Дебелият е тартор на престъпната група и пипалата на скандалния фалшификатор са се разпрострели из цялата страна. Има последователи, които работят усърдно за него срещу солидно заплащане, разказаха още разследващи.  Преди години Дебелия бе арестуван заедно с други трима мъже в ресторант \"Ла Рива\". Бяха намерени и иззети мобилни телефони и сим-карти, флаш памети, фалшиви паспорти и др. Дебелият има няколко присъди, които са свързани основно с фалшифициране на документи. Последните години се бе кротнал или поне нямаше информация с какво се занимава, но сега полицията е действала след дълго време следене.   Когато го съдеха през 2012 г., комисията Кушлев поиска да му бъде отнето част от имуществото в полза на държавата, но удари на камък. Дебелият бе прехвърлил всичките си имоти на други лица. Очаква се след това престъпление, тъй като се води рецидивист, да лежи отново в затвора.   Кристина ИВАНОВА, БЛИЦ    ", "date": "2018.03.17", "title": "Извънредно в БЛИЦ! Закопчаха топ бандита Митьо Дебелия и 12 oт аверите му"}
{"url": "https://www.blitz.bg/kriminalni/ralitsa-nikolova-otide-v-tsentra-na-sofiya-i-izchezna-bezsledno-diryat-ya-pod-drvo-i-kamk-snimki_news586660.html", "text": "Издирва се Ралица Николова (обявена и за общонационално издирване), която е в неизвестност от 15-ти март, 18:30 часа, пише Нова Варна. За последно се е намирала в центъра на София и от тогава няма връзка с нея.Ако някой я види или има информация за местонахождението и’, моля да се обади на органите на реда или на следните телефони:  0888002382 0887718557  ", "date": "2018.03.17", "title": "Ралица Николова отиде в центъра на София и изчезна безследно, дирят я под дърво и камък (СНИМКИ)"}
{"url": "https://www.blitz.bg/kriminalni/nakazanie/streletsa-i-negovite-averi-diplikha-pachki-ot-droga-no-sega-im-se-stzhni-v-sda-vv-varna_news586658.html", "text": "Уважено е искането на Окръжната прокуратура във Варна от състав на Варненския окръжен съд да бъдат взети мерки за неотклонение „Задържане под стража“ спрямо 40-годишния Мартин Е., 21-годишния му син, който също се казва Мартин, и 40-годишния Светослав П. Тримата са били привлечени като обвиняеми по досъдебно производство за разпространение на високорискови наркотични вещества в съучастие – престъпление по член 354а, ал. 1, във връзка с член 20, ал. 2 от НК. Престъпната дейност на триото е била установена по време на проведена специализирана операция на ОД на МВР във Варна срещу разпространението на наркотици в морския град. При нея са били задържани 11 души, сред които и 3 жени. След преценка на събраните по делото доказателства тримата активни участници в наркоразпространението в морския град, които са известни с прякорите Стрелеца и Фантата, са били задържани от прокуратурата за срок до 72 часа.  По време на специализираната полицейска операция били претърсени пет жилища и автомобили, които обвиняемите използвали. На три адреса и в един автомобил са намерени и иззети близо 300 грама кокаин, 142 грама амфетамини и малко над 50 грама марихуана. В обвиняемите лица са намерени и над 4000 лева и 1000 евро, 17 мобилни телефона и електронни везни.  Мартин Стрелеца е бил изправен пред съда като участник в организирана престъпна група за извършване на различни престъпления в големия процес през 2009 г., когато Окръжната прокуратура във Варна предаде на съд 24 лица. 19 от тях сключиха споразумения с прокуратурата, които са били одобрени от съда. Един от тях е бил и Мартин Е. Той признал вината си за участие в организираната престъпна група и приел наказание 3 години лишаване от свобода с 5-годишен изпитателен срок. Илка Катрева експерт „Връзки с обществеността“ в Апелативна прокуратура – Варна.  ", "date": "2018.03.17", "title": "Стрелеца и неговите авери диплиха пачки от дрога, но сега им се стъжни в съда във Варна"}
{"url": "https://www.blitz.bg/svyat/eto-koi-spomeni-zalichavame-po-vreme-na-sn_news586687.html", "text": "Учени от университета в Кембридж, изследвайки невронните връзки в мозъка, установиха кои спомени хората най- често заличават по време на сън, съобщава сайтът Медикъл експрес. Връзките между невроните, съдържащи актуална информация, по време на сън се засилват. А онези, които са заети с факти от второстепенно значение, отслабват и впоследствие се заличават. Изследователите провели експерименти, за да изяснят какви процеси протичат в мозъка по време на сън. Те стимулирали невронните връзки при опитни мишки, докато те се намирали в състояние, подобно на фазата на бавния сън при хората.  По думите на автора на изследването Ана Гонсалес Руеда, заличаването на спомените помага да се предотврати превъзбуждане на нервната система. Мозъкът може да съхранява важната информация в продължение на дълъг период, без да губи необходимите факти. ", "date": "2018.03.17", "title": "Ето кои спомени заличаваме по време на сън!"}
{"url": "https://www.blitz.bg/svyat/moskva-s-iznenadvashcho-razkritie-za-novichok-mariya-zakharova-kaza-koi-4-strani-sa-nay-veroyatnite-iztochnitsi-na-otrovata_news586696.html", "text": "Великобритания, Словакия, Швеция и Чехия са сред най-вероятните източници на химическия агент \"Новичок\". Това заяви говорителят на руското външно министерство Мария Захарова, цитирана от местни медии. Тя увери, че газът никога не е бил произвеждан в Русия или СССР.Използваното за отравянето на Сергей Скрипал вещество може да е от държави, които са проучвали новичока, включително Великобритания, Словакия, Чехия и Швеция, поясни тя.  По думите й тези държави са имали програма за новичок от края на 90-те години на XX век до днес.  САЩ също трябва да бъдат \"поставени под въпрос\", смята Захарова. \"Как достигнаха до заключението за руски \"отпечатък\", след като не са ни предоставили тези проби? Логично е да не притежават това вещество. С какви проби са сравнили, за да достигнат до това заключение\", зачуди се тя. Според Захарова Западът лъжи от самото начало. \"Ако британският премиер и други британски експерти предоставят формулата, ще стане ясно в кои държави са разработени тези агенти\", поясни говорителят на ведомството. Вчера Александър Шулгин, представителят на Русия в Организацията за забрана на химическите оръжия в Хага, заяви, че потенциалният нервнопаралитичен газ, свързан с отравянето на бивш руски шпионин във Великобритания, може да е разработен в САЩ и Великобритания, а не в Русия.  По-рано тази седмица руският експерт Игор Никулин пък каза, че всички запаси от химическия агент новичок са унищожени с помощта на САЩ. Никулин поясни, че САЩ са финансирали програмата за унищожение на запасите от новичок в изследователски обект в Узбекистан в края на 90-те години на XX век. Обектът в Нукус е използван от СССР за разработване на химически оръжия.", "date": "2018.03.17", "title": "Москва с изненадващо разкритие за \"Новичок\"! Мария Захарова каза кои 4 страни са най-вероятните източници на отровата"}
{"url": "https://www.blitz.bg/obshtestvo/tsigani-podludikha-tsyal-kvartal-v-karnobat-chengetata-sa-bezsilni-video_news586649.html", "text": "Цигани подлудиха карнобатския квартал „Люляците“, сигнализират потърпевши, цитирани от \"Флагман\". От рано тази сутрин голяма ромска фамилия е извадила мощни тонклони навън и надува яко кючеците и циганската музика, алармира Николай Т.Той и негови съседи са сигнализирали на телефон 112, от полицията са дошли, но му казали, че нямат уред за измерване на звука и си тръгнали, а и в този час нямало нарушение на наредбата, казали му униформените и посъветвали да се оплаче в Общината.  „Сигнализирам ви, защото това не се случва за първи път. Дори напротив – често явление е, но стават все по-нахални. Днес са обърнали тонклоните към града, сякаш нарочно, за да ехти навсякъде. Бог знае кога ще приключат, но със сигурност уикенда няма да е лек“, коментира карнобатлията.  В 13:30 часа жена от същия квартал засне потресаващо видео, на което се чува до каква степен са децибелите. \"Не се търпи\", оплака се карнобатлийката.  ", "date": "2018.03.17", "title": "Цигани подлудиха цял квартал в Карнобат, ченгетата са безсилни (ВИДЕО)"}
{"url": "https://www.blitz.bg/svyat/reka-chikago-svetna-v-zeleno-za-denya-na-sveti-patrik-snimkivideo_news586705.html", "text": "Река Чикаго в едноименния американски град бе оцветена в зелено по случай Деня на свети Патрик, националния празник на Ирландия, предаде АП. Хиляди хора се събраха по протежение на реката в центъра на Чикаго, за да наблюдават оцветяването - традиция, която датира от 1962 г. Предвиден е и парад. Очаква се в него да се включат кметът на Чикаго, демократът Рам Еманюъл, републиканският губернатор на щата Илинойс Брус Раунър и много кандидати на предстоящите тази година в САЩ избори за Конгрес и местни органи на властта. \"Маршал на парада\" ще е членът на градския съвет Патрик О'Конър . Той определи проявата като възможност за п рославяне на \"здраво работещите ирландски мъже и жени\" в Чикаго.  Традицията за оцветяване в зелено на реката е поставена от браншовата организация на водопроводчиците в Чикаго, отбелязва АП. За целта се използва материал, употребяван някога за откриване на течове в сгради. Организаторите уверяват, че прахът, който се прави по тайна рецепта, е екологично чист.   ", "date": "2018.03.17", "title": "Река Чикаго \"светна\" в зелено за Деня на свети Патрик (СНИМКИ/ВИДЕО)"}
{"url": "https://www.blitz.bg/ikonomika/the-washington-examiner-republikantsi-i-demokrati-v-sashch-se-obedinikha-i-nastoyakha-trmp-da-nanese-zhestok-energien-udar-po-rusiya_news586667.html", "text": "Група сенатори от Републиканската и Демократическата партия в САЩ настояха администрацията на президента на САЩ Доналд Тръмп да блокира проекта за газопровода „Северен поток 2“. Това съобщава изданието The Washington Examiner. „Обезпокоени сме, че продължава работата по проекта за строителството на тръбопровода „Северен поток 2“. Обявяваме се против „Северен поток 2“ и настояваме администрацията на да използва всичките налични ѝ средства за предотвратяването на строителството на този тръбопровод“, се казва в послание на парламентаристите до министъра на финансите Стивън Мнучин и заместник-държавния секретар Джон Съливан.  Сенаторите са убедени, че ако газопроводът бъде построен, то „американските съюзници и партньори в Европа ще се окажат под още по-голямо злонамерено влияние на Русия“.  Проектът „Северен поток 2“ предвижда строителството на две тръби на газопровода с обща мощност 55 милиарда кубични метра газ годишно от крайбрежието на Русия през балтийско море до Германия. Стройността на проекта се оценява на 9.5 милиарда евро.    Помощник държавният секретар на САЩ Сандра Оудкирк заяви, че реализирането на този проект ще доведе до мащабни геополитически последствия за САЩ и ЕС. Най-лошият за САЩ ще е сценарият, по думите ѝ, в който „ще бъде затворен пазарът за алтернативния втечнен газ и засилването на позициите на руския „Газпром““, което може да доведе до монополизиране на пазара. Превод и редакция: БЛИЦ    ", "date": "2018.03.17", "title": "The Washington Examiner: Републиканци и демократи в САЩ се обединиха и настояха Тръмп да нанесе жесток енергиен удар по Русия"}
{"url": "https://www.blitz.bg/svyat/i-v-makedoniya-e-strashno-skorostta-na-vyatra-e-90-kmch-okhridskoto-ezero-udavya-vsichko-okolo-sebe-si_news586701.html", "text": "Огромни вълни в Охридското езеро, предизвикани от силен вятър, заляха градини и плажове по крайбрежието, съобщава македонският информационен сайт Фокус. Вятърът със скорост около 90 километра в час носи всичко пред себе си и предизвика големи щети в град Охрид. \"По плажовете е ужасно. Всичко покрай езерото е под вода. Вятърът направи поразии, като че ли е паднала атомна бомба. В опасност са и закотвените кораби\", казва за сайта охридски жител.  От няколко часа охридчани споделят снимки и клипове от лошото време в социалните мрежи.  Метеоролозите предвиждат за утре пороен дъжд и силен вятър в района. ", "date": "2018.03.17", "title": "И в Македония е страшно! Скоростта на вятъра е 90 км/ч, Охридското езеро удавя всичко около себе си"}
{"url": "https://www.blitz.bg/svyat/skotland-yard-pokaza-snimka-na-kolata-na-skripal-i-otpravi-goreshcha-molba_news586714.html", "text": "Скотланд Ярд отправи гореща молба към всички очевидци да съобщят къде те са видели автомобила на Сергей Скрипал в деня на отравянето му. Британската полиция разпространи и снимка на колата на бившия офицер от ГРУ, съобщават световните медии. Това се прави с цел да се установи точно придвижването на пострадалия и дъщеря му във фаталния ден, се казва в изявление на полицията.  „Трябва да установим придвижването на Сергей и Юлия през първата половина на деня, преди те да отидат в търговския център. Виждали ли сте тази кола в деня на инцидента? В частност, нас ни интересуват вашите данни, ако вие сте видели колата преди 13:30 часа. Ако имате някаква информация, моля, позвънете в полицията“, се казва в съобщението.  В момента е известно, че Юлия Скрипал е пристигнала във Великобритания от Русия на 3 март през деня. На полицията също е известно къде е била колата на Скрипал на 4 март в 09:00 часа сутринта и в 13:30 часа: през това време Сергей и Юлия са отишли в центъра на Солсбъри, за да обядват в пицарията, до която впоследствие те бяха намерени изпаднали в безсъзнание. Превод и редакция: БЛИЦ    ", "date": "2018.03.17", "title": "Скотланд Ярд показа СНИМКА на колата на Скрипал и отправи гореща молба"}
{"url": "https://www.blitz.bg/svyat/kim-kardashiyan-pusna-prva-snimka-na-malkata-chikago-bez-filtri-i-efekti_news586717.html", "text": "Риалити звездата Ким Кардашиян сподели първа снимка на третото си отроче, без филтри и без ефекти. Малката Чикаго се роди на 15 януари от сурогатна майка. Тя озаглави снимката \"Morning cutie\".Ким споделя, че се чувства много изморена заради майчинството, но това не я спира, а я амбицира да бъде още по-добра.   ", "date": "2018.03.17", "title": "Ким Кардашиян пусна първа СНИМКА на малката Чикаго без филтри и ефекти"}
{"url": "https://www.blitz.bg/stsena/kakvo-se-sluchva-s-areta-franklin-znamenitata-pevitsa-otmenya-kontserti-zaradi-zdravoslovni-problemi_news586722.html", "text": "Кралицата на соул музиката Арета Франклин отмени два свои концерта по съвет на лекарите. Представители на соул легендата съобщиха, че Франклин няма да се появи пред публиката в Нюарк в щата Ню Джърси на 25 март. Шоуто бе посветено на 76-ия рожден ден на певицата. Франклин отмени концерта си и на 28 април в рамките на джаз фестивала в Ню Орлиънс. Нейното място на хедлайнер ще бъде заето от Род Стюарт. Лекарите са посъветвали Арета Франклин да си вземе пълна почивка най-малко два месеца и да избягва всякакви пътувания и сценични изяви. ", "date": "2018.03.17", "title": "Какво се случва с Арета Франклин?! Знаменитата певица отменя концерти заради здравословни проблеми"}
{"url": "https://www.blitz.bg/svyat/skandalt-nabira-sila-boris-dzhonsn-otkaza-da-podade-rka-na-ruskiya-poslanik_news586556.html", "text": "Министърът на външните работи на Великобритания Борис Джонсън се срещна с руския посланик в Англия Александър Яковенко, но не му подаде ръка - нещо, което се изисква от дипломатическия протокол. Това съобщи самият Яковенко. „Съществува определен протокол, когато посланикът е извикан в Министерството на външните работи. Естествено, че с цялото си поведение той (Джонсън) демонстрира възмущението си от политиката на Русия. Той трябваше да ми каже неприятни неща и затова в неговите представи посланикът не заслужава ръкостискане”, коментира Яковенко пред руска медия.  Дипломатът добави, че възприема нещата „спокойно” и разглежда разговора \"дори по такъв неприятен повод\" като \"възможност да се поговори и да се задават тези въпроси\", които той е искал да зададе.  Припомняме, че напрежението между Великобритания и Русия ескалира след отравянето на бившия полковник от ГРУ Сергей Скрипал и дъщеря му Юлия. Британският премиер Тереза Мей заяви, че Русия е виновна за отравянето на Скрипал и обяви като ответна мярка експулсирането на 23-ма руски дипломати. Мей съобщи също \"временно преустановяване на двустранните контакти\" с Москва. Превод: БЛИЦ", "date": "2018.03.17", "title": "Скандалът набира сила: Борис Джонсън отказа да подаде ръка на руския посланик"}
{"url": "https://www.blitz.bg/ikonomika/strakhotna-novina-za-onlayn-pazaruvaneto_news586640.html", "text": "От декември тази година ще отпадне т.нар. геоблокиране, което означава, че вече няма да може сайтове, които не желаят да изпращат стока до България, да си го позволяват. Ние ще можем спокойно да пазаруваме онлайн от всяка страна от ЕС. Това каза Константин Арабаджиев, член на Комисията за защита на потребителите на откриването на нов информационен магазин по повод Световния ден на потребителите на 15 март, съобщава „Фокус“. „Организираме събитието днес, за да може все повече потребители да получат информация, да ги стимулираме да научат повече за правата си при използването на дигиталните услуги и всякакъв друг тип услуги, предлагани им от търговците“, обясни той.     „Готови сме да отговаряме на въпроси и да консултираме потребителите. Бихме могли да получим сигнал или жалба в днешния ден. Тук сме, за да бъдем в помощ на потребителите“, заяви Константин Арабаджиев.     „Ние сме единственият контролен орган, който отговаря за защита на потребителите. Логично е на Световния ден на потребителите ние да сме сред потребителите. Основният акцент е дигиталният пазар да бъде по-справедлив за потребителите“, изтъкна той.     ", "date": "2018.03.17", "title": "Страхотна новина за онлайн пазаруването!"}
{"url": "https://www.blitz.bg/svyat/uvolnikha-zamestnik-direktora-na-fbr-dva-dni-predi-da-izleze-v-pensiya_news586608.html", "text": "Американският министър на правосъдието и главен прокурор Джеф Сешънс уволни заместник-директора на ФБР Андрю Маккейб само два дни преди пенсионирането му, съобщава Би Би Си. В официално изявление Сешънс посочи, че освобождаването на Маккейб от поста е било наложително, тъй като вътрешна проверка е установила, че от него системно е изтичала информация към медиите и че умишлено е заблуждавал следователите за действията си.     Малко след официалното оповестяване на новината американският президент Доналд Тръмп заяви в \"Туитър\", че отстраняването на Маккейб е \"страхотен ден за работещите във ФБР и страхотен ден за демокрацията\".     От своя страна Маккейб обяви, че е жертва на войната на администрацията, насочена срещу ФБР и специалния прокурор, разследващ намесата на Русия в победата на Тръмп на изборите. ", "date": "2018.03.17", "title": "Уволниха заместник-директора на ФБР два дни преди да излезе в пенсия"}
{"url": "https://www.blitz.bg/politika/volen-siderov-s-prvi-snimki-ot-moskva-eto-s-kogo-se-sreshchna-i-kakvo-sledva-vv-vizitata-na-ataka_news586694.html", "text": "Волен Сидеров пусна първи снимки от визитата си в Москва. Придружаван от Явор Нотев и Десислав Чуколов, лидерът на \"Атака\" посети общя среща на международните наблюдатели на президентските избори. Вижте какво сподели самият той във Фейсбук: \"Заедно с моите колеги от ПП АТАКА присъствахме на обща среща на международните наблюдатели на президентските избори в Москва. По време на срещата разговарях с депутата от Държавната дума Леонид Слуцкий, който бе един от инициаторите, народни представители от цял свят да проследят отблизо избирателния процес в Русия. В качеството си на наблюдател и лидер на ПП АТАКА разговарях с множество колеги от Германия, Франция, Белгия, Сърбия, Бразилия, Аржентина и други. Радвам се, че по покана на председателя на Държавната дума Вячеслав Володин ще бъда част от демократичния процес по избирането на президента на Руската Федерация.  В утрешния ден ще посетим няколко избирателни секции в Москва, където ще видя пряко как гласува руския народ.\"", "date": "2018.03.17", "title": "Волен Сидеров с първи СНИМКИ от Москва! Ето с кого се срещна и какво следва във визитата на \"Атака\""}
{"url": "https://www.blitz.bg/zdrave/diagnostika-i-lechenie/ne-si-igrayte-samolechenieto-pri-problemi-ss-snya-e-opasno_news586595.html", "text": "Ако страдаме от сънна апнея, изразяваща се в задушаващи пристъпи по време на сън, то приемът на всяко едно лекарство, което подобрява съня, оказва още по-голяма вреда върху нашия организъм. За това предупреди в Световния ден на съня един от най-добрите невролози у нас проф. Иван Стайков. Специалистът, който ръководи Клиниката по неврология и медицина на съня в столичната болница „Токуда”, посочи, че нарушенията на съня наброяват над 100 вида. Оказва се, че от тях страда огромен процент от населението или 1/3 от всички хора, на възраст между 18 и 80 години, съобщава Дарик.     „Медицината на съня е сравнително нов клон от общата медицина. Развива се в последните пет шест десетилетия по-интензивно, в България - последните три-четири. Обхваща всички нарушения на съня, които според последната класификация - те са в шест големи групи - наброяват над сто вида. Медицината на съня се занимава именно с всички тях, като някои от тях са много по-чести, а други са по-екзотични“, обясни проф. Славейков.     „Много хора в световен мащаб страдат от някакъв вид нарушение на съня. Много голяма част страдат от първата група, която е общо т.нар. безсъние. Горе-долу около една трета от популацията в световен мащаб между 18 и 80-годишна възраст страда от някакво нарушение на съня или се е сблъсквало с такова нарушение“, казва неврологът.     Относно самолечение от типа на билковите успокоителни проф. Иван Стайков е категоричен: „При нито един пациент няма как да стане със самолечение. Всеки медикамент, който подобрява съня, е вреден при обструктивната сънна апнея, тъй като той още повече я влошава. Той дава възможност за още по-голяма релаксация на мускулатурата и сънната апнея всъщност вместо да се подобри се задълбочава и честотата се увеличава“.     Събуждането вечерно време с чувство на паника, сърцебиене, много често е един от симптомите на обструктивната сънна апнея, защото в тези моменти, когато човек не може да си поеме въздух, в по-тежките случаи, той се събужда от това. Това му се струва като паническа атака, така че самолечението е доста вредно, предупреди ръководителят на Клиниката по неврология и медицина на съня в „Токуда”.       ", "date": "2018.03.17", "title": "Не си играйте! Самолечението при проблеми със съня е опасно"}
{"url": "https://www.blitz.bg/obshtestvo/asya-yordanova-koyato-iska-dete-ot-mrtviya-si-sprug-moga-da-rodya-6-bebeta_news586628.html", "text": "Ася Йорданова е вдовица, която мечтае да има деца от починалия си съпруг. Докато той е жив, те двамата дават съгласието си за започване на инвитро процедура. Внезапната смърт на потенциалния баща променя всичко, защото здравна наредба не позволява ембрионите да бъдат използвани при кончината на единия от партньорите. Здравна наредба проваля инвитро процедура, като по този начин обрича вдовица да остане без деца.     Към днешна дата Ася очаква отговор от Министерството на здравеопазването, където беше сформирана работна група по нейния казус. Ася има шест живи ембриона, които могат да се съхраняват най-много пет години.     Омбудсманът Мая Манолова също се застъпва за нея и препоръчва на здравното министерство да се промени Наредба 28.     „Зная, че ако имам дете, мога да го отгледам сама с помощта на моите близки, то ще живее в любов. Засега се боря да имам дете от моя съпруг и нямам резервен вариант”, каза в предаването „Тази събота” по bTV Ася Йорданова. „Аз мога да родя 6 деца“, добави тя.     „От медицинска гледна точка няма да има проблем Аса Йорданова да роди дете от починалия си съпруг, но съгласно наредбата това е забранено, защото влиза в колизия с други закони“, обяви д-р Георги Николов, председател на Асоциация по регенеративна медицина и съавтор на Наредба 28. Той напомни, че има предложения за промени в наредбата, но заради честата смяна на здравни министри всичко започва отначало и никой от тях не стига до промените в Наредба 28.     Ако медицински център прескочи наредбата, ще бъде глобен от 25 хил. до 50 хил. лв.     Когато беше заместник-министър на здравеопазването д-р Мирослав Ненков се застъпи за нейното право да има дете от починалия си съпруг. Чисто в човешки план продължавам да застъпвам това виждане, казва към днешна дата д-р Ненков.     „Юристите бяха резервирани към промяна на наредбата. Важно е промяната да не отвори врата на недобронамерените хора, юристите могат да кажат кака, работна група трябва да измисли умен начин, за да се реши този казус”, коментира д-р Ненков.     Той призова институциите да дадат някакъв отговор на жената, дори и отрицателен, защото сега тя е във вакуум. На Ася той препоръча да мисли и за резервен вариант, защото при толкова чести смени на ръководството на здравното министерство не се знае дали до пет години наредба 28 ще се промени.     За прокурорската проверка в седем болници Мирослав Ненков коментира, че това би било добра вест, ако не е само за „изкарване на парата от свирката”. „Нека видим какво ще се случи с тази проверка, дано не е само за веене на знамената“, уточни лекарят.    ", "date": "2018.03.17", "title": "Ася Йорданова, която иска дете от мъртвия си съпруг: Мога да родя 6 бебета"}
{"url": "https://www.blitz.bg/svyat/uzhas-samolet-se-razbi-vv-filipinite-ima-zhertvi-snimki_news586612.html", "text": "Самолет се разби във Филипините. Вследствие на катастрофата шестима пътници и един пилот бяха убити. Това предаде CNN.Според представителя на Организацията за гражданска авиация Ерик Аполонио се извършва разследване на случая.  Всички обстоятелства и причини за трагедията са изяснени. Превод: БЛИЦ  ", "date": "2018.03.17", "title": "Ужас! Самолет се разби във Филипините, има жертви (СНИМКИ)"}
{"url": "https://www.blitz.bg/intsidenti/katastrofi/izvnredno-v-blits-dete-postrada-pri-mele-na-okolovrstnoto_news586621.html", "text": "Катастрофа между автобус и лека кола е станала в столичния ж.к. \"Младост\", на кръговото кръстовище на Околовръстен път и ул.\"Проф. Александър Танев\". Това научи БЛИЦ от очевидци на инцидента. Пострадало е дете, което се е возило в колата.  На  БЛИЦ очаква новини, снимки и видео от своите читатели в цяла България и по света    ", "date": "2018.03.17", "title": "Извънредно в БЛИЦ: Дете пострада при меле на Околовръстното!"}
{"url": "https://www.blitz.bg/obshtestvo/nepodozirani-khrani-za-zdravi-kosti-khapvayte-smelo_news586676.html", "text": "Костите са сравними с основите, върху които лежи къщата ни, затова е от съществено значение те да са здрави. И въпреки широко разпространеното твърдение, че млякото и сиренето са много полезни за костите, има, оказва се, и храни, за чиято полза не подозираме. Ето кои са те:   ", "date": "2018.03.17", "title": "Неподозирани храни за здрави кости, хапвайте смело!"}
{"url": "https://www.blitz.bg/obshtestvo/stolitsa/prvo-v-blits-uzhasen-intsident-s-kucheta-i-mzh-v-stolichniya-kvartal-druzhba_news586629.html", "text": "Кучета са нахапали жестоко възрастен мъж. Инцидентът е станал в ж.к.\"Дружба\", близо до ул. \"Иван Арабаджията\" № 141. Това научи БЛИЦ от очевидци. Мъжът е на около 70-годишна възраст. Ръцете и краката му са в много лошо състояние. Откаран е в болница. ОЧАКВАЙТЕ ПОДРОБНОСТИ В БЛИЦ!  На   БЛИЦ очаква новини, снимки и видео от своите читатели в цяла България и по света    ", "date": "2018.03.17", "title": "Първо в БЛИЦ: Ужасен инцидент с кучета и мъж в столичния квартал \"Дружба\""}
{"url": "https://www.blitz.bg/intsidenti/zrelishchna-kaskada-mototsikletist-vika-lineyka-direktno-ot-pokriva-na-kolata-koyato-go-blska-video_news586645.html", "text": "28-годишeн мотоциклетист попадна в авария на пътя в Жандира, Бразилия. В резултат на катастрофа Гилерме Соуза-де-Оливейра попада на покрива на колата, която го е блъснала, но той не губи сцеплението си и директно вика линейка оттам, съобщава The Sun. Моментът на злополуката е записан на камера за видеонаблюдение.  Съобщено е, че след инцидента колата продължава да се движи още няколко минути. Вероятно водачът не забеляза странния пътник. Превод: БЛИЦ  ", "date": "2018.03.17", "title": "Зрелищна каскада: Мотоциклетист вика линейка директно от покрива на колата, която го блъска (ВИДЕО)"}
{"url": "https://www.blitz.bg/svyat/stikhiyata-udari-i-london-desetki-poleti-sa-otmeneni-zaradi-loshoto-vreme-snimkivideo_news586685.html", "text": "Авиокомпаниите са отменили десетки полети в Лондон заради снеговалежите и силния вятър, връхлетели британската столица, предава www.standard.co.uk.  На летище „Хийтроу“ са отменени полетите към континентална Европа и към Единбург, засегнати са и някои от полетите на \"British Airways\" за Ню Йорк и Чикаго. След относително топлото време тази седмица във Великобритания в събота се отбелязва рязко захлаждане. В много части на страната вали сняг и вятърът се е усилил. Температурите в Лондон паднаха до нула градуса. Очаква се снежна покривка от 5-10 см.  ", "date": "2018.03.17", "title": "Стихията удари и Лондон, десетки полети са отменени заради лошото време (СНИМКИ/ВИДЕО)"}
{"url": "https://www.blitz.bg/obshtestvo/stolichna-obshchina-napomnya-pribirayte-si-saksiite-i-se-pazete-vyatrt-e-strashen_news586656.html", "text": "Във връзка с обявения жълт код и прогноза за пориви на силен вятър в София напомняме на гражданите да обезопасят незакрепени предмети на тераси или прозорци на жилища, офиси и търговски обекти и да бъдат внимателни при придвижването си. Това съобщиха от пресцентъра на Столична община. От Общината призоваха изпълнителите на строителни обекти да проверят състоянието на строителните оградите, крановете, скелета и да предприемат действия по обезопасяването им, а собствениците на търговски и рекламно информационни елементи също да проверят обектите си.     Четири екипа на дирекция „Аварийна помощ и превенция” към Столична община са на терен и реагират на място при сигнали.       ", "date": "2018.03.17", "title": "Столична община напомня: Прибирайте си саксиите и се пазете – вятърът е страшен"}
{"url": "https://www.blitz.bg/intsidenti/stikhii/stikhiyata-udari-i-kyustendil-valyat-signali-za-padnali-drveta-i-kloni_news586690.html", "text": "На над десет сигнала за паднали дървета и клони от силния вятър са реагирали екипи на „Пожарна безопасност и защита на населението” – Кюстендил. Това съобщиха от пресцентъра на Областна дирекция на МВР – Кюстендил, цитирани от \"Фокус\". При възникналите инциденти няма пострадали хора или нанесени материални щети. Екипи на Община Кюстендил също са отстранявали клони на дървета от уличните настилки.  Пожарникари и горски служители гасят пожар в землището на село Каменичка Скакавица. Горят сухи треви и храсти. Огнеборци са потушили пожар и в землището на град Кюстендил. ", "date": "2018.03.17", "title": "Стихията удари и Кюстендил! Валят сигнали за паднали дървета и клони"}
{"url": "https://www.blitz.bg/obshtestvo/zapochna-li-se-burgazliyka-vdiga-prvata-dzhendr-svatba-u-nas-dovedenata-y-sestra-i-lelya-y-sshcho-s-khomovrzki-snimki_news586721.html", "text": "Бургазлийката Диляна се готви да направи нещо нечувано – да разбие стереотипа и напук на всички закони, канони и обществени нагласи да се ожени за своята приятелка Вяра. Двете се канят да направят истинска сватба, на която да поканят всичките си приятели. Това разбира се ще е само тържество. Историята ѝ бе разказана тази вечер в „Ничия земя“.Диляна разказа пред Флагман.бг преди месец вълнуващата си история.  Тя е на 25 години, а партньорката й е на 41 години.  Диляна споделя, че е имала сериозен приятел, но и духовно, и сексуално й харесва да е повече с жена. По думите й мъжете не се старали достатъчно и с жена било много по-вълнуващо.  От своя страна Вяра имала голям опит с мъжете, но е разочарована от силния пол. Вяра дори има голямо дете, на 21 години от първата си неуспешна връзка с мъж.  „С жена се живее по-спокойно“, споделя тя и признава, че едновеременно е имала връзка и с мъж, и с жена. Нейният дрескод определено е мъжки, но тя твърди, че е „унисекс“. Вяра е избрала красив бял костюм за сватбата, докато Диляна ще заложи на красива ефирна рокля.  На сватбата им ще има и други хомодвойки. Доведената сестра на Диляна също има приятелка, а в семейството си има и 70-годишна леля, която от 50 години живее на семейни начела с друга жена.  Вяра и Диляна разказват, че са преминали през различни стихийни житейски бедствия, за да открият голямата си любов. Мечтата им е да имат дете, което да бъде отгледано не от майка и баща, а от две любящи жени – мама 1 и мама 2.  \"По-добре две добри майки, отколкото един лош баща\", казват те. Диляна ще бъде майката, дори от няколко месеца ходила в инвитро клиника, но до този момент имала два неуспешни опита да зачене. \"Няма да възпитаваме нашето дете да бъде хомосексуално, то само да си избере какво ще е. Това е природа\", философски отсичат и Вяра, и Диляна.  „Еднополовите връзки са по-стабилни, по-отговорни и двойките си изневеряват по-малко“, категорични са и двете.  Любовта между двете пламнала преди няколко години. Диляна работила в чужбина и в една от социалните мрежи се запознала с Вяра. Наясно била със сексуалната си ориентация, Вяра също не криела, че харесва жени. 7-8 месеца двете комуникирали във фейсбук, докато не се срещнали в България.  Вяра била по-смелата и предложила брак, преди година дала годежен пръстен на Диляна, защото била убедена, че това е любовта на живота й. Наскоро й подарила още един годежен пръстен, за да потвърди любовта си.  Сватбата ще е в Русе, а двете дами ще поканят и свещеник, който да ги благослови. Ще проведат празничният ден, така, както би изглеждала една истинска сватба. ", "date": "2018.03.17", "title": "Започна ли се? Бургазлийка вдига първата джендър сватба у нас, доведената й сестра и леля й също с хомовръзки (СНИМКИ)"}
{"url": "https://www.blitz.bg/obshtestvo/obrazovanie/romchetata-prvolatsi-shche-se-kpyat-v-privilegii_news586727.html", "text": "Ще бъдат прецизирани текстовете, които дават привилегии на малцинствата при записване в първи клас, така че да не бъдат ощетени останалите деца. Това обеща образователният министър Красимир Вълчев в отговор на недоволството, че това е дискриминационно и създава привилегии на база етнически произход.По-рано тази седмица и групата на Патриотите в Столичния общински съвет се обяви срещу спорната промяна на Наредба 10 на МОН, пише днес.бг.  \"Ще прецизираме текста, така че да не бъде за сметка на останалите деца. Тези деца ще бъдат насочвани след класирането, само в училища, където няма неприети деца от прилежащия район\", успокои Красимир Вълчев.  По думите на просветния министър не става въпрос за дискриминация, а по-скоро за административна мярка. Той допълни, че трябва да се провеждат политики за десегрегация, за да не се увеличава броя на сегрегираните училища.  \"Много общини провеждат такава политика. Тя предотвратява това едни училища да бъдат нежелани и целият район да се превърне в нежелан\", обясни Вълчев.  Образователният министър отговори и на притесненията, че децата ще могат да учат само в определено училище заради принципа на уседналостта.  \"Детето може да бъде записано във всяко едно училище. Но когато в едно училище има повече желаещи, отколкото са местата, трябва да има принцип, по който да бъдат избрани децата - тези които живеят в прилежащия район са с предимство\", обясни Вълчев.  Той коментира и закупуването на шкафчета за училищата, за да не носят децата тежки раници. По думите му е възможно реализацията на тази програма да започне през следващата учебна година и да завърши за около 2 години.  \"Учениците от 1 до 7 клас са около 450 хил., ние прогнозираме, че между 150 и 200 хил. шкафчета ще бъдат закупени със средствата за тази година. В момента в част от училищата има шкафчета, тъй че не тръгваме от нулата\", каза Красимир Вълчев.", "date": "2018.03.17", "title": "Ромчетата първолаци ще се къпят в привилегии"}
{"url": "https://www.blitz.bg/intsidenti/stikhii/s-ochite-na-ochevidets-vizhte-shchetite-ot-stikhiyniya-vyatr-obrulil-sofiya-galeriya_news586693.html", "text": "Около 40 сигнала за паднали от силния вятър предмети са подадени на телефон 112 до момента. В София покрив на магазин се срути върху паркирана кола в квартал \"Младост 4\". При инцидента няма пострадали, предава БНР.Поривите на вятъра днес надхвърлиха 90 км в час в Кюстендил. 83 бяха измерени в столицата, 72 км в час в Кърджали. Ветровито беше в цялата страна. Ще продължава да духа силно и в следващите и в нощните часове. А вятърът днес нанесе  материални щети, съобщава Нова телевизия.    Те са за паднал билборд и за покрив от супермаркет, откъснал се от силния вятър и паднал върху лека кола. Очевидци сигнализираха и за паднали пътни знаци.   До момента в МВР няма информация за пострадали хора.    Оттам призовават хората да бъдат внимателни, когато минават покрай високи сгради, както и да приберат от терасите си всички предмети, които могат да паднат и да предизвикат инцидент. Същото се отнася и за собствениците на магазини и складове. Изпълнителите на строителни обекти да проверят състоянието на строителните оградите, крановете, скелета и да предприемат действия по обезопасяването им. Собствениците на търговски и рекламно-информационни елементи също да проверят обектите си.    ", "date": "2018.03.17", "title": "С очите на очевидец: Вижте щетите от стихийния вятър, обрулил София (ГАЛЕРИЯ)"}
{"url": "https://www.blitz.bg/svyat/tazi-gorila-izumi-vsichki-razkhozhda-se-kato-chovek-i-nyama-da-povyarvate-kakvo-pravi-vinagi-predi-da-yade-videosnimki_news586734.html", "text": "Горилата в Зоологическата градина на Филаделфия е истински шок за посетителите. 18-годишното животинче се мисли за човек и по цял ден ходи на два крака и никога не забравя да си измие ръцете преди да започне да се храни, точно като хората, пише Daily Mail.Когато Луис носи в ръцете си домати или друго хапване, той отива на два крака, за да си измие храната.   Стърн, мъжът който се грижи за Луис, твърди, че това което маймуната прави е много нетипично и никога до сега не го е виждал. Той дори е изработил маркуч в двора на горилата, за да има къде да се мие.    Луис е любвеобилен и винаги отива до стъклото на терариума, в който живее, за да си прави селфита с почитателите си", "date": "2018.03.17", "title": "Тази горила изуми всички! Разхожда се като човек и няма да повярвате какво прави винаги преди да яде (ВИДЕО/СНИМКИ)"}
{"url": "https://www.blitz.bg/svyat/zakhladnyava-si-makron-boykotira-ruskiya-knizhen-shchand_news586725.html", "text": "Френският президент Еманюел Макрон отказа да посети руския кът на Парижкия салон на книгата заради агресивното поведение на Русия. Изложението, което беше открито днес, ще продължи до 19 март, съобщи „Дойче Веле“.Държавният глава написа в Туитър, че с оглед на международния контекст е взел решение да не посещава официалния щанд на Русия. Очакваше се той да участва в тържествата, с които в рамките на Парижкия салон на книгата се отбелязва годината на руския език и литература във Франция и френския език и литература в Русия.  Организаторът на руското участие в изложението Евгений Резниченко съобщи пред агенция „Новости“, че в посолството на Русия е получено писмо от Елисейския дворец, че Еманюел Макрон отменя посещението си на щанда. Впоследствие френският президент публикува ново съобщение в Туитър, в което коментира, че е важно да се продължи диалогът с руската интелигенция, писателите, гражданското общество, защото „те са тези, които придават сила на този народ“. Отказът му е насочен към Кремъл. През последните дни напрежението между Русия и Великобритания достигна опасно високи нива, след като бившият двоен агент Сергей Скрипал беше отровен. Франция подкрепи британската дипломация. Солидарност към Лондон изразиха също Германия и САЩ.", "date": "2018.03.17", "title": "Захладнява си: Макрон бойкотира руския книжен щанд"}
{"url": "https://www.blitz.bg/svyat/kralskoto-semeystvo-v-shok-tsiite-na-godenitsata-na-prints-khari-lsnakha-v-mrezhata-snimkivideo-18_news586720.html", "text": "В интернет изтекоха голи снимки на годеницата на принц Хари. На някои от публикуваните фотоси Меган Маркъл е край морето и се припича на слънце на плажа, а на друга снимка пък се излежава с чаша шампанско... отново без горнище, пише celebjiad.com. ", "date": "2018.03.17", "title": "Кралското семейство в шок! Ци*ите на годеницата на принц Хари лъснаха в мрежата (СНИМКИ/ВИДЕО 18+)"}
{"url": "https://www.blitz.bg/svyat/albanskite-vlasti-izdirvat-dvama-blgari-falshifitsirali-vazhni-dokumenti-sreshchu-krupni-sumi_news586731.html", "text": "Полицията в Албания задържа 39 души в рамките на акция срещу престъпни групи, които се занимавали с трафик на хора. Престъпниците изпратили зад граница незаконно около 1000 албанци - местоназначението им е било Великобритания, САЩ и Канада. Началникът на полицията Арди Велиу съобщи, че в резултат на няколкомесечно международно разследване властите са идентифицирали седем престъпни структури в 10 държави в Европа и отвъд океана, които са помогнали на албанци да емигрират незаконно с фалшиви документи на европейски държави.   Фалшивите документи стрували между 9 750 долара и 30 000 долара.  Агенция МИА предаде по-рано, че полицейската операция в Албания е проведена в градовете Кукъс, Шкодра, Тирана, Пешкопия, Корча и Лежа.  Според МИА сред арестуваните има и полицейски служители. Централата на бандата в Албания била в град Лежа. Според информацията на МИА срещу суми от 15 до 20 хиляди долара, предимно млади албанци заминавали за САЩ или Канада с фалшива самоличност. На действителни паспорти фалшификаторите поставяли снимки на хората, които искали да заминат за САЩ, Канада или Западна Европа, но по-изгоден бил бизнесът с презокеански пътувания. ", "date": "2018.03.17", "title": "Албанските власти издирват двама българи! Фалшифицирали важни документи срещу крупни суми"}
{"url": "https://www.blitz.bg/svyat/sashch-pusnakha-na-voda-strashno-atomno-chudovishche_news586738.html", "text": "Най-новата американска ядрена подводница „Колорадо“, която струва 2,7 милиарда долара, официално бе въведена в бойния състав на ВМС на САЩ, информира БГНЕС. Церемонията по въвеждането на подводницата в строя се проведе във военноморската база в Гротън, щата Кънектикът.На събитието присъстваха сенаторът демократ от Колорадо Майкъл Бенет и министърът на военноморските сили на САЩ Ричард Спенсър, който нарече подводницата \"технологично и иновационно чудо\".  Изграждането на „Колорадо“, която принадлежи към класа многоцелеви подводници „Вирджиния“, започна през март 2012 г. Тя 15-ата подводница от този тип, на въоръжение в американския флот. Тя е с водоизместимост 7800 тона. Изградена е от корабостроителната компания General Dynamics Electric Boat. Подводниците клас \"Вирджиния\" са предназначени за борба с подводници и кораби, за разузнаване и трансфер на части от специалните сили. \"Колорадо\", чиято дължина е около 115 метра, може да побере до 134 души екипаж и може да носи на борда крилати ракети „Томахоук“.", "date": "2018.03.17", "title": "САЩ пуснаха на вода страшно атомно чудовище"}
{"url": "https://www.blitz.bg/svyat/naro-fominsk-11-ruskiyat-grad-v-koyto-nyama-da-se-glasuva-zashchoto-se-okaza-nichiy_news586730.html", "text": "На фона на разрастващия се шпионски скандал между Лондон и Москва, в Русия днес е ден за размисъл преди президентските избори. Жителите на град Наро – Фоминск 11 обаче нямат избирателна секция, защото градът е… ничий.Покрай един от блоковете в града минава границата между Московска и Калужка област, но нито една от тях не припознава града за свой.Наро – Фоминск 11 е бивш военен затворен град. Бил е със специален статут до 2010 г., след което военните се отказали от него и той се оказал ничий, пише bTV.  В домовете няма отопление, защото не е ясно коя от двете области отговаря за него. На практика няма нищо – полиция, бърза помощ и болница.  Александрина Ивановна е жена на бивш военен и живее в този град от 48 години с цялото си семейство в двустаен апартамент. „Преди когато беше закрит град имахме и болница, и лекар, и зъболекар”, казва тя, а сега нямат дори топла вода. В 13-те блока живеят няколко стотин човека. Преди са имали и избирателна секция, но вече и това нямат. Сега трябва да вземат рейса и да пътуват 20 километра, за да могат да гласуват. И докато властите в Наро – Фоминск 11 вземат решение дали е в Московска или в Калужка област, децата му продължават да играят в снега между бомбоубежището и замръзналата вода на мръсния канал.", "date": "2018.03.17", "title": "Наро – Фоминск 11: Руският град, в който няма да се гласува защото се оказа... ничий"}
{"url": "https://www.blitz.bg/svyat/youtube-i-wikipedia-se-khvashchat-za-rtse-v-golyama-kauza-izlizat-zaedno-na-voyna-sreshchu_news586736.html", "text": "В YouTube могат да се намерят видеоклипове на всякаква тематика. Доста популярни са и видеата, които засягат спортни теми и различни конспирации. Видеопорталът смята, че може да внесе баланс в дискусиите чрез помощта на Wikipedia. Изпълнителният директор на YouTube Сюзан Возчицки обяви, че скоро към клиповете за конспирации ще се показва и информация от Wiikipedia, съобщи онлайн изданието CNET.\"Това беше годината на фалшивите новини и подвеждащата информация\", коментира тя по време на конференцията South by Southwest. Затова в рамките на следващите няколко седмици клипове, които YouTube определя като засягащи конспиративни теми, ще имат връзка към повече информация по темата към Wikipedia, казва тя.  Модератори на YouTube ще преценяват кои клипове попадат в класификацията за конспиративна информация. Решенията ще се взимат на база на предварително подготвен списък с най-популярните конспирации в интернет. Сред тях са посочени различни теми, включително твърденията, че НАСА е фалшифицирала кацането на Луната през 1969 г. По-късно Wikipedia обяви, че разбира от медиите за плановете на YouTube. Въпреки това свободната енциклопедия няма против, защото целта ѝ е разпространение на знание и е доволна, когато хора, компании и организации признават нейната стойност като източник на свободно и безплатно познание. Решението на YouTube да добавя линкове към Wikipedia в спорните клипове не е част от партньорство между видеопортала и енциклопедията. Това ще е поредната стъпка в опитите на YouTube да затегне контрола във видеопортала. През изминалата година компанията имаше доста проблеми и скандали заради действия на популярни лица като PewDiePie, Логан Пол и др. Компанията си навлече недоволството и на рекламодателите, като реши да завиши критериите за каналите, които да имат право на реклами, за да намали напрежението.", "date": "2018.03.17", "title": "YouTube и Wikipedia се хващат за ръце в голяма кауза, излизат заедно на война срещу..."}
{"url": "https://www.blitz.bg/ikonomika/tets-bobov-dol-zatvori-kepentsite_news586729.html", "text": "ТЕЦ \"Бобов дол\" не работи. Електроцентралата е спряла напълно още в петък вечерта, съобщава БНР. Според изпълнителния директор на дружеството инж. Емил Христов причините са профилактика и ниската цена на тока през последните дни.На борсата електроенергията в последните дни се купува от 30 до 35 лева за мегават час и не е в интерес на компанията-собственик централата да продължи да работи на тази цена.   Дежурните екипи и работещите на непрекъснат режим са на местата си. Централата ще бъде пусната отново в понеделник с един или с двата 230-магаватови блока според ситуацията и търсенето на електроенергия на пазара и цените на борсата. В централата работят малко над 900 души специалисти. Пълно спиране на мощностите на ТЕЦ \"Бобов дол\" се прави много рядко и при това регулярно, казаха експерти.", "date": "2018.03.17", "title": "ТЕЦ \"Бобов дол\" затвори кепенците"}
{"url": "https://www.blitz.bg/obshtestvo/regioni/toploto-vreme-izkara-gadna-khapeshcha-napast-po-gradinkite-v-burgas-veche-izpishchyakha_news586603.html", "text": "Заради бързото затопляне на времето тази година кърлежите атакуваха от по-рано Бургас. В парковете вече се забелязват гадинките, налазили домашни любимци, съобщава „Флагман“. Справка на сайта на Регионалната здравна инспекция (РЗИ) пък показа, че дори е регистриран първият случай за годината на заразен с лаймска болест. Това е бактериално инфекциозно заболяване, което се причинява чрез ухапване от кърлеж.     „Забелязахме ги още през февруари, когато бе необичайно топло за сезона. По муцуната на кучето ми пълзеше кърлеж, а после открих още един – забит от поне 2-3 дни. Вчера вечерта в парк „Велека“ в жк „Изгрев“ пък бяха го налазили три гадинки. Пазете децата и домашните си любимци!“, бургазлия.     Сигнали за появата на кърлежи са получили и в Община Бургас. Затова тази година администрацията стартира по-рано първите си профилактични мероприятия срещу вредителите. На 19 и 20 март ще бъде извършена дезакаризация в Приморски парк, а на 21 и 22 март в парк \"Езеро\". На 21 март ще бъдат обработени и всички обособени площадки за свободно пуснати кучета.    ", "date": "2018.03.17", "title": "Топлото време изкара гадна хапеща напаст по градинките! В Бургас вече изпищяха"}
