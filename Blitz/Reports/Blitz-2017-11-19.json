{"url": "https://www.blitz.bg/svyat/uzhast-v-maroko-nyama-kray-ubitite-veche-sa-17_news558984.html", "text": "\n Най-малко 17 човека загинаха, а 38 бяха ранени при блъсканица по време на раздаване на хранителна помощ в село в Мароко, предаде ТАСС, като се позова на местни медии. \n  \nБлъсканицата е станала в Сиди Булалам в южната част на страната. Според информации там се били събрали около 800 души. Сред жертвите има основно жени и деца. \n  \nРаздаването на хранителна помощ е обичайна практика в Мароко, особено в отдалечените райони. То се организира от частни спонсори и организации, както и от властите. \n  \nНапоследък земеделското производство в страната е тежко засегнато от суша, което допринася за високите цени на основните хранителни продукти.\n", "date": "2017.11.19", "title": "Ужасът в Мароко няма край! Убитите вече са 17"}
{"url": "https://www.blitz.bg/svyat/plna-misteriya-s-izcheznalata-arzhentinska-podvodnitsa_news558943.html", "text": "\n Аржентинските власти все още не успяват да открият подводницата на своите Военноморски сили, контактът с която беше загубен в сряда. Аржентинското министерство на отбраната съобщи, че вчера са били регистрирани седем неуспешни „сигнала до сателит”, които вероятно са били подадени от изчезналата подводница с 44-членен екипаж, предаде Ройтерс. \n Сигналите с продължителност от 4 до 36 секунди са били излъчени в периода от 10,52 до 15,42 ч. местно време и постъпили в няколко бази на аржентинските ВМС, но контакт не е бил осъществен. Възможно е тези сигнали да са от изчезналата подводница „Сан Хуан”, казаха от отбранителното ведомство. \n Съгласно процедурите във ВМС на Аржентина издирването започна в четвъртък вечерта, а в петък операцията бе трансформирана в издирвателно-спасителна. \n В нея участват десет аржентински военни кораба, британски полярен кораб и две американски летателни машини, съобщи говорителят на аржентинските военноморски сили Енрике Балби. Бразилия, Чили, Уругвай и Южна Африка също предложиха да съдействат. \n Контактът с подводницата беше загубен в сряда, когато плавателният съд бе в залива Сан Хорхем на около 430 км от патагонския бряг. Според военноморските сили дизел-електрическата подводница най-вероятно е претърпяла срив в захранването. \n Възможно е да е изплувала на повърхността и да се носи в южната част на Атлантическия океан, подмятана от шестметрови вълни. \n", "date": "2017.11.19", "title": "Пълна мистерия с изчезналата аржентинска подводница"}
{"url": "https://www.blitz.bg/svyat/gnus-khranyat-s-khlebarki-i-chervei-ukrainskite-kursanti-lettsi_news558836.html", "text": "По време на проверка в курсантска столова на Харковския университет на Въздушните сили „Маршал Иван Кожедуб” в храната били открити червеи и хлебарки, написал във Facebook главният военен прокурор на Украйна Анатолий Матиос.\n„Разбирам, че след следващите фотографии ще последва бясна буря от критика, но с това не можем да се примирим. Оказва се, че така хранят бъдещите военни пилоти” – написал Матиос. \n  \nПрокурорът отбелязал, че проверката е направена в рамките на разследване на злоупотребите в този ВУЗ, като началникът на заведението (генерал-майор) и неговият заместник са задържани по подозрение за лисващи 2,4 млн гривена (100 хиляди евро). Той добавил, че в прокуратурата са получени 17 рапорта от курсанти с жалби за насекоми в хранителните продукти. \n  \nПрез септември войници от украинската армия се оплакали от лошото качество на провизиите, тъй като в кутиите с консерви намерили странични предмети, включително гумени ръкавици. След извършените проверки МО признало, че продукцията на няколко производители на армейска храна не отговарят на нормите. \n  Превод и редакция: БЛИЦ \n", "date": "2017.11.19", "title": "Гнус! Хранят с хлебарки и червеи украинските курсанти-летци"}
{"url": "https://www.blitz.bg/svyat/ad-v-maroko-15-dushi-zaginakha-stpkani-ot-tlpa-na-opashka-za-produkti_news558949.html", "text": "\n Страшна трагедия се разигра днес в Мароко. 15 души са загинали на опашка за продукти. По думите на очевидци те са били буквално смазани, съобщава BBC.  \nОбстоятелствата на инцидента се изясняват.  \n", "date": "2017.11.19", "title": "Ад в Мароко! 15 души загинаха, стъпкани от тълпа на опашка за продукти"}
{"url": "https://www.blitz.bg/svyat/uchenichka-svali-tseli-60-kilograma-za-godina-zaradi-uchilishchniya-bal-nyama-da-povyarvate-kolko-strakhotno-izglezhda-sega-snimki_news558950.html", "text": "Тийнейджърката Джоузи Десгранд от Куинсланд, Австралия, се превърна от срамежливо момиче в уверен човек след като свали 60 кг само за година. 17-годишното момиче успя да влезе в зашеметяваща червена рокля след спазване на строга диета. Джоузи споделя снимките си в Daily Mail като пред изданието отбелязва, че се гордее със себе си.\n „Чувствах се невероятно, беше страхотно...“ разказва Джоузи, като именно добрият резултат прави и толкова специален момента на училищния бал, на който момичето се появява с червената рокля с голи рамена. \n „Моите приятели бяха толкова горди с мен и дори ми казаха, че съм ги вдъхновила и те да отслабнат.“ \n Джоузи разказва, че е преживяла тежък тормоз в училище заради килограмите си, но е решила да промени ситуацията, особено и като знае, че наближава балът. Трансформацията се случила чрез тежка диета и леки упражнения. \n Момичето зарязало напълно захарта, преработени храни, намалила до минимум въглехидратите, като също така е ограничила големината на порциите. \n „Преди да отслабна, непрекъснато имаше хляб на трапезата“, споделя ученичката пред изданието. \n Джоузи едва се разпознава на снимките, носеща официална рокля без презрамки, а ярката ѝ усмивка е достатъчно доказателство за гордостта от постиженията ѝ, отбелязва изданието. \nУченичката признава, че се е чувствала все едно е на червения килим. И докато губи килограми, Джоузи печели легион от фенове, като ги уверява, че не се е отклонила от строгата си диета. \n „Вече не приемам, че става въпрос за диета, а за мен е начин на живот“, отбелязва тя. По думите ѝ, първите дни на здравословното хранене са били най-трудни. Близките ѝ също се радват от резултата. Майката на момичето Катрин споделя, че дъщеря ѝ е пример за много тийнейджъри, които гледат какво е направила и се опитват да бъдат като нея. \n", "date": "2017.11.19", "title": "Ученичка свали цели 60 килограма за година, заради училищния бал! Няма да повярвате колко страхотно изглежда сега (СНИМКИ)"}
{"url": "https://www.blitz.bg/svyat/skandalt-ne-stikhva-na-uchenie-na-nato-slozhikha-na-mishenite-atatyurk-i-erdogan-turskiyat-prezident-ne-prie-izvineniyata-na-stoltenberg_news558960.html", "text": "Турският президент Ердоган заяви, че целта на скандала с тренировъчното учение на НАТО, което се проведе в Норвегия на 8 и 17 ноември, не била, за да уязви него, а Турция и нейния народ.\nПо-рано турският лидер заяви, че организаторите на учението са сложили на мишените портрети на \"враговете\" снимка на Мустафа Кемал Ататюрк, основателят на турската република. Според Ердоган след скандала командващият турския Генерален щаб, който го информирал за това, оттеглил 40 турски военни, които участвали в ученията на Северноатлантическия алианс и правителството на Турция подкрепяло това решение. \nГенералният секретар на НАТО Йенс Столтенберг се извини за обидите, нанесени на Анкара. Ръководителят на Министерството на отбраната на Норвегия също изрази съжалението си, но Ердоган смята, че това не е достатъчно. \n\"Те поставиха Ататюрк и мен на стенд с мишени на учения на НАТО и така разпалиха скандал... Това не е личен или партиен проблем. Целта бяха Турция и турският народ, ние сме готови на всичко\", заяви Ердоган пред активистите на дясната Партия за заправедливост и развитие в турската провинция Байбурт. \nПредседателят призова за подкрепа, която опозицията да предостави на ръководството на страната в тази ситуация. \nТурското външно министерство по-рано обеща да следи как организацията ще бъде наказана от отговорните за скандала, тъй като тези стъпки \"са неприемливи и достойни за силно осъждане\". Превод БЛИЦ \n", "date": "2017.11.19", "title": "Скандалът не стихва: На учение на НАТО сложиха на мишените Ататюрк и Ердоган, турският президент не прие извиненията на Столтенберг"}
{"url": "https://www.blitz.bg/svyat/elizabet-ii-i-filip-70-g-brak-ili-tova-koeto-ne-znaete-za-nay-izvestnite-spruzi-unikalni-snimki_news558964.html", "text": "\n На 20 ноември британската кралица Елизабет Втора и съпругът принц Филип се готвят да отбележат платинената годишнина от сватбата. От обкръжението на кралското семейство са категорични, че двойката е еталон за щастлив брак. \nБракът на кралицата с херцога на Единбург, подобно на властването , е триумф на стабилността. Двамата са еталон за щастлив брак. И рушат клишето, че при избора на половинка престолонаследниците никога не се водят от повелята на сърцето. \nДвойката може да се похвали с най-дългия брак на монарх в британската история -  цели 70 години. Радват се на 4 деца, осем внуци, 5 правнуци.  \nОще на 13-годишна възраст Елизабет се зарекла, че никога няма да вземе за съпруг друг мъж, освен Филип. Това се случва през 1939 г., когато тя е още принцеса, а той е привлекателен гръцки принц и морски кадет. \nПрез 1947 г. е оповестен годежът на принцеса Елизабет и Филип Маунтбатън, който има гръцко, датско и германско кралско потекло. \nВсъщност Лилибет, както наричат  галено бъдещата кралица,  могла да се омъжи още на 17-годишна възраст. Филип, тогава морски офицер, поискал ръката , но родителите на Елизабет Втора решили, че тя още не е готова за брак, и се съгласили с предложението на принца едва 4 години по-късно.   \nКогато Филип предлага брак - в имението Балморал през 1946 г., Елизабет приема, без да се посъветва с родителите си. Кралят и кралицата, които не харесват кандидата,  настояват за период на размисъл, но принцесата е непоколебима.  Писмата, писани скоро след сватбата им през 1947 г., са свидетелство за голямата им любов.  \n\"Филип е ангел\", възторжено казва принцеса Елизабет на родителите си. Тя се трогва дори от обръщението Зелчица, с което любимият се обръща към нея.  \nПреди сватбата Филип се отказва от титлата принц на Гърция и взема фамилията на майка си Маунтбатън. Крал Джордж VI му дава цяла колекция от титли - херцог на Единбург, граф на Марионет и барон Грийнуич. \nВенчавката на младите влюбени се състои в  Уестминстърското абатство на 20 ноември 1947 г. и се превръща в символ на връщането към нормалния живот на британското общество в годините след Втората световна война. Въпреки минусовите температури десетки хиляди поданици стоят пред абатството, за да поздравят  бъдещето семейство.   \nНа церемонията присъстват две хиляди гости, сред които кралете и кралиците на Дания, Югославия, Норвегия, Румъния и шахът на Иран.  \nИзящната Елизабет грациозно върви към олтара, облечена във величествена рокля, дело на британския дизайнер сър Норман Хартнел. Дрехата се откроява с цвят слонова кост, изработена е от копринен сатен, а шлейфът е дълъг няколко метра. В ръцете си Лилибет носи красив букет от бели орхидеи, а чакащият я пред олтара Филип е облечен с военноморската си униформа.   \nМладоженците получават близо 10 000 поздравителни телеграми и 2500 сватбени подаръка, сред които гоблен от Махатма Ганди, китайски порцеланов сервиз от китайския президент Чан Кай Ши.  \nПървата брачна нощ на младото семейство минава в имението на чичото на принц Филип в Хемпшир. Следва сватбено пътешествие в над десет града в Обединеното кралство.   \nСледващите четири години са най-щастливият период от живота на принцесата, според нейните приближени. През този период Лилибет е просто любяща и обичана съпруга и майка.   \nТози безгрижен етап от живота на двойката обаче остава в миналото, когато февруари месец 1952 година крал Джордж VI умира и начело на Великобритания застава 25-годишната Елизабет.   \nДвамата се подкрепят взаимно в \"главоболията\" покрай разводите на три от четирите си деца, както и в най-трудния период - от 1992 г., когато престолонаследникът принц Чарлз и принцеса Даяна оповестяват раздялата си, до смъртта на лейди Ди пет години по-късно. \nУспешното партньорство между кралица Елизабет Втора и съпруга е изградено не само върху любов и взаимно уважение, но и върху сходното им чувство за хумор. Това не означава обаче, че в семейния си живот те са били имунизирани срещу обичайните за всеки брак кавги. Не е необичайно за Елизабет да казва на съпруга си \"да си затваря устата\". Принц Филип е единственият човек, който може да каже на кралицата да млъкне.   \nНо той е моята сила и опора през всичките тези години,  заяви Елизабет Втора за съпруга си  на златната годишнина от сватбата им през 1997 години. \n Сватбената им торта 220 кг, висока 3 метра \n  Британски кулинари сладкари пресъздадоха внушителната торта, поднесена на сватбата на кралица Елизабет II преди 70 г.  Месеци наред майстори сладкари и студенти от кулинарния колеж \"Льо Кордон Бльо\" се трудели над забележителното произведение, което е заснето в документалния филм \"Very Royal Wedding\". Подобно на оригинала, копието тежи над 220 килограма. Четириетажната торта е висока 2,75 метра.   \n Списъкът с продукти за тортата е внушителен: 27 килограма масло, 25 - захар, 34 -брашно,  660 яйца, 80 портокала и лимона, 136 килограма сушени плодове и ядки, повече 15 литра ром и бренди. За глазурата са използвани 68 килограма марципан и 50 килограма пудра захар. \n Поразяващата уста \n Облаци над брака на двойката е имало в ранните години на брака, когато  Филип трудно свикнал да е в сянката на съпругата си. Тогава често \"бягал\" от кралската резиденция, за да участва в  партита с приятели в частен нощен клуб в Лондон. С приятелите му, сред които актьорът Питър Устинов, си спретвали купони с палави момичета, твърди историкът Крис Уилсън.   \nЗаради прословутите си лафове принц Филип си спечели прозвището Поразяващата уста. Острият му език не щади нито звезди като Том Джоунс, нито милионери, нито бельото на шотландските политици. \n Дворцови скандали : Чарлз и Андрю подлудиха майка си \n  За разлика от непоклатимия брак на Елизабет Втора, три от децата  нямат това щастие. Стабилно е семейството само на най-малкия син принц Едуард и съпругата му принцеса Софи.   \n  Браковете на синовете - принцовете Чарлз и Андрю, са пълен провал. След серия скандали Чарлз и принцеса Даяна се развеждат. Бившата кралска снаха загива в Париж заедно с любовника си Доди ал Файед, с когото планират брак. Няколко години по-късно кралицата трябва да преглътне брака на престолонаследника принц Чарлз с дългогодишната му любовница Камила Паркър-Боулз.   \nДругата снаха - Сара Фъргюсън, е заснета да палува гола с американския милионер Джон Браян. След раздялата им бившият съпруг на Сара - принц Андрю, се превръща в истински плейбой с прозвище Анди Купонджията. В списъка на завоеванията му са звезди като Деми Мур и Кайли Миноуг.  \nРазвежда се и дъщерята на кралицата - принцеса Анна, състезателка по конна езда и участничка в олимпиадата в Монреал през 1976 г. След раздялата с първия съпруг Марк Филипс, капитан на националния отбор по езда, принцесата  сключва брак с  Тимъти Лорънс, командир на Кралския флот.    \nВ момента обаче любимци на британците са внукът принц Уилям и съпругата му Кейт Мидълтън, които чакат трето дете след принц Джордж и принцеса Шарлот. \n", "date": "2017.11.19", "title": "Елизабет II и Филип - 70 г. брак или това, което не знаете за най-известните съпрузи (УНИКАЛНИ СНИМКИ)"}
{"url": "https://www.blitz.bg/svyat/arestuvakha-mladezh-iznasilval-kokoshka-do-smrt_news558968.html", "text": "\n Полицията в Пакистан арестува младеж за отвратително сексуално престъпление. Инцидентът е станал в провинция Пенджаб, в град Джалапура, когато момчето опитвало да удовлетвори сексуалните си потребности. \nМестен жител се обърнал към полицията с жалба на съседско момче, което откраднало от магазина му кокошката, прибрал се в нея в дома си, където я изнасилил и убил. По думите му свидетели на инцидента станали двама души, съобщава The Sun. \nПолицията се отправила в дома на насилника незабавно и го арестувала. Младежът признал вината си и заявил, че е посегнал на кокошката заради сексуално разстройство. \n\"Медицинската експертица е показала, че кокошката действително е била подложена на сексуално насилие. Смъртта е настъпила веднага след приключване на сексуалния акт\", съобщила пред журналисти местната полиция. Превод БЛИЦ \n \n", "date": "2017.11.19", "title": "Арестуваха младеж, изнасилвал... кокошка до смърт"}
{"url": "https://www.blitz.bg/layfstayl/svetski/feysbuk-srazi-novata-mis-blgariya-prilicha-na-sbrchkana-baba_news558928.html", "text": "\n Фейсбук изригна срещу новата Мис България. Пак избраха нещо изкуствено. Тежкият грим и джуките отново победиха, после се чудим защо нямаме успехи в световния конкурс, а уж българките били сред най- красивите жени, пишат потребители в мрежата,  \n  В местните групи се върти снимка на претендентката от Хасково- димитровградчанката Габриела Вълкова и на победителката Тамара Георгиева. Между двете има голяма разлика. Габриела Вълкова \nДимитровградчанката е свежа, излъчва младост и естествена красота, докато другото момиче изпъква с устни и тежък грим, които видимо я застаряват и тя изглежда поне 30-годишна. Това събра недоволството на хората във фейсбук.     \n   Ето част от коментарите под снимките: \n \n \n \n \n \n \n \n \n Освен в местните групи снощният конкурс се коментира и в други. Преобладава негативното отношение към избора на журито, тъй като според потребителите на социалната мрежа, в конкурса е имало поне още 2-3 момичета, които заслужават титлата, тъй като се отличават с естествена красота и излъчване.   \n Сред участничките е и танцьорката от „Гранд” Мирослава Дойчева, която е от Хасково, но бе представител на Свиленград. Момичето също изглежда далеч по- добре от новата Мис България, смятат хората в групите. \n", "date": "2017.11.19", "title": "Фейсбук срази новата Мис България: Прилича на сбръчкана баба"}
{"url": "https://www.blitz.bg/svyat/rusiya-ne-e-samo-snyag-matroshki-i-putin-25-neshcha-fakta-za-golyamata-mechka-koito-mozhe-da-ne-znaete-snimki_news558881.html", "text": "\n Какво ви идва на ум, когато чуете за Русия? Тундра? Сняг? Вероятно. Но днес ще разгледаме Русия, която никога преди не сте виждали. Като се има предвид, че това е най-голямата държава в света, тя впечатлява с изключително разнообразие в рамките на своите граници. Не всичко е сняг и лед! \n Езерото Байкал съдържа повече от една пета от незамръзналата прясна вода в света. Русия като страна държи една четвърт от световната сладка вода. \n Руските банкноти имат брайлови знаци за слепи хора. \n Телефонният код на Русия е 007. \n Името на Червения площад всъщност няма нищо общо с комунизма. Неговото име произлиза от думата \"красний\", което означава \"красиво\". \n \n Помните ли Сочи? Той бе домакин на Зимните олимпийски игри през 2014 г.? Е, там е и Руската Ривиера. И да, има палми. \n Москва е най-големият град в Европа с 13 милиона души. Лондон е на второ място с 8 милиона. \n Най-високата планина в Европа е Елбрус, която се намира на Кавказкия полуостров. Тя е с височина 5,642 метра (18,510 фута). \n Всеки знае, че Русия е голяма. Колко голяма? За да добиете представа, Русия обхваща повече времеви зони, отколкото която и да е друга страна ... 11 общо. \n Най-натоварената метро система в Европа е в Москва, тук средно на ден минават над 6 милиона души. \n \n На полуостров Камчатка в Източна Русия можете да отидете на разходка по вулкан. Klyuchevskaya Sopka е най-активният вулкан в Европа и Азия. \n Като най-голямата страна в света, Русия държи 10% от обработваемата земя на Земята. \n Река Волга е най-дългата река в Европа. \n \n Вече може би сте разбрали, че Русия не е само сняг и тундра. Докато по-голямата част от страната може да е доста студена, близо до Сочи климатът всъщност е субтропичен. А при  Кавказките планини можете да отидете на плаж сутрин и ски следобед. \n Въпреки че Русия е предимно области (провинции, които са 49) и krais (територии, които са 9), тя има и 22 републики, всяка със собствена конституция. \n Само 80% от Русия всъщност са етнически руснаци. В страната има повече от 160 различни етнически групи. \n Както мнозина от вас може би знаят, Русия е изиграла огромна роля в изследването на Космоса. Всъщност руски и английски са двата официални езика на Международната космическа станция. \n \n Погледнете номер 1, за да видите повече за руското изследване на Космоса! \n След САЩ (46 милиона), Русия има втория по големина брой имигранти в света (12 милиона). Много от тях са от бивши съветски страни. \n В границата на Русия се говори на повече от 100 езика. И помните ли републиките, по - горе? Много от тях имат свои официални езици. \n Русия има най-големите енергийни и минерални резерви от всяка страна в света и изнася към Европа по-голямата част от петрола си. \n \n Може да е трудно да се повярва, но в Русия дори има пустиня. Тя се намира близо до Каспийско море и казва пустинята Каспийска низина. \n С най-големите горски резерви в света, Русия се нарича \"белите дробове на Европа\". Втората е само Амазонка по количеството въглероден диоксид, който абсорбира. \n За да ви даде усещане за размера на Русия, тя се простира от Европейския съюз от едната страна и почти докосва Аляска от другата. (В една точка САЩ и Русия са само на 4 километра.) \n Въпреки че населението й намалява след разпадането на СССР, раждаемостта на Русия и имиграцията вече надминават други европейски страни. \n \n Русия има 15 града с население над 1 милион души. Това до голяма степен се дължи на силно урбанизирано население. \n Русия (Съветският съюз) беше първата страна, изпратила човек в Космоса (Юри Алексеевич Гагарин) и първата страна, изпратила спътник в Космоса (Спутник I). Това беше и първата страна с мисии на Луната (Луна 9), Венера (Венера 9) и Марс (Марс 3). \nИзточник:  \n", "date": "2017.11.19", "title": "Русия не е само сняг, матрьошки и Путин, 25 неща, факта за \"Голямата мечка\", които може да не знаете (СНИМКИ)"}
{"url": "https://www.blitz.bg/svyat/trogatelno-video-ot-sreshcha-na-kuche-i-stopanin-sled-dlga-razdyala-dokosna-potrebitelite_news558877.html", "text": "В мрежата пуснаха кадри от докосващата среща на куче и неговия собственик, след като не са виждали от три години, пише ren.tv.\nКогато животното видяло човека, му отнело няколко секунди, за да повярва в истинността на случващото се. После кучето разпознава приятеля си и го изгледа с радост. Превод и редакция: БЛИЦ \n  \n", "date": "2017.11.19", "title": "Трогателно ВИДЕО от среща на куче и стопанин след дълга раздяла докосна потребителите"}
{"url": "https://www.blitz.bg/svyat/kak-izglezhdat-edin-kral-i-kralitsa-sled-70-godini-brak-pusnakha-nova-snimka-na-elizabet-ii-i-prints-filip_news558900.html", "text": "\n Бъкингамският дворец публикува нова официална портретна снимка на кралица Елизабет II и съпруга ѝ принц Филип в чест на утрешната 70-годишнина от тяхната сватба. \n Двамата сключват брак на 20 ноември 1947 г. в Уестминстърското абатство. Тогава тя е принцеса Елизабет, а той – елегантният морски офицер Филип Маунтбатън, бивш принц Филип Гръцки. На церемонията присъстват държавници и кралски особи от цял свят. \n 70 години по-късно Елизабет на 91 и Филип на 96 отбелязват платинения си юбилей със  скромно семейно парти  в двореца „Уиндзор“. Не се предвиждат официални събития по повода. \n На фотографията, направена по-рано този месец, кралицата е в същата рокля, с която е била на благодарствената служба за тяхната „диамантена сватба“ (60-годишнина от бракосъчетанието), отслужена в същото абатство. Тя е закичена с брошка „скарабей“ от жълто злато и инкрустирани рубини и диаманти, подарена ѝ от принц Филип през 1966 г. \n \nСнимка: Reuters\n „Мисля, че една от  тайните на този много, много дълъг брак , е фактът, че принц Филип винаги е смятал за свой основен дълг да подкрепя кралицата, да ѝ помага в каквото може, да я отменя в част от задълженията ѝ. Например да управлява от нейно име кралските имения „Уиндзор“, „Балморал“, „Сандрингам“, коментира кралският историк Хюго Викърс. \n „ Той е скала за нея  от момента, в който тя се възкачва на трона. Те вече са женени, когато това става. Били са в Кения и той ѝ поднася новината, че баща ѝ е починал и тя вече е кралицата. От този момент той е трябвало  да отстъпи крачка назад в кариерата и живота си , защото кралицата безспорно застава на преден план във всичко“, добавя кралският биограф Клаудия Джоузеф. \n Принц Филип е единственият човек, който може да си позволи  да каже на кралицата съвсем директно какво мисли . И ако мнението му е, че дадена идея е нелепа, той може да ѝ го каже точно по този начин – да използва език, какъвто той прецени. \n Без него кралицата щеше да има изключително труден и самотен живот. Двамата са преживели и лоши, и добри моменти заедно, като всички двойки по света – например публичните разводи на три от четирите си деца. \n", "date": "2017.11.19", "title": "Как изглеждат един крал и кралица след 70 години брак: Пуснаха нова СНИМКА на Елизабет II и принц Филип"}
{"url": "https://www.blitz.bg/svyat/unikalno-video-kak-piyan-byaga-ot-politsai-v-stil-kholivud_news558863.html", "text": "В интернет се разпространи видео с практически \"холивудски\" опит на човек в Краснодар, за да избяга от полицията, скачайки от покриви, предава ren.tv.\n Както съобщава порталът „Канал 24” инцидентът е станал на 11 ноемврио. По думите на говорителя на Министерството на вътрешните работи на Русия в участъка в Краснодар – Артем Коноваленко, при органите на реда е постъпило съобщение, че в университета към министерството се намира неадекватен мъж, пристигнал на кола – модел лада „Калина”. Той създал извънредна ситуация по пътя, заплашвайки живота на околните и след това започнал да тормози минувачите. \n \n \n \n \n", "date": "2017.11.19", "title": "Уникално ВИДЕО как пиян бяга от полицаи в стил Холивуд"}
{"url": "https://www.blitz.bg/svyat/silno-zemetresenie-razlyulya-nova-kaledoniya_news558899.html", "text": "\n Край бреговете на Нова Каледония е регистрирано земетресение с магнитуд 6,7 по скалата на Рихтер, показва справка на интернет страницата на Геоложката служба на САЩ.  \nЗеметресението е регистрирано в 20:25 часа местно време (11:25 часа българско време) на 74 км. източно от главния град на островите Тадине на дълбочина от 25,3 км, уточнява \"Фокус\". \nНяма данни за жертви и разрушения. Не се съобщава за появата на вълни-цунами.\n", "date": "2017.11.19", "title": "Силно земетресение разлюля Нова Каледония"}
{"url": "https://www.blitz.bg/svyat/stana-yasno-koga-shche-doyde-smetkata-po-razvoda-na-velikobritaniya-s-es_news558910.html", "text": "\n Британският финансов министър Филип Хамънд заяви, че страната ще предостави своите предложения как да уреди финансовите си задължения пред ЕС преди срещата на Съвета на Съюза през следващия месец, предава Reuters.  \nПо-рано министър-председателят на страната Тереза Мей заяви, че има още работа за вършене, за да започнат преговорите по Брекзит, докато ЕС напомни за крайния срок преди декемврийската среща тя да представи предложението си за „сметката по развода“. \n„Ние ще направим нашите предложения през ЕС на време за срещата на Съвета“, заяви Хамънд. Миналата седмица Тереза Мей се срещна с другите лидери на страните членки на ЕС по време на срещата на високо равнище в Готенбург в Швеция, за да се опита да разбие безизходицата относно това колко трябва да плати Великобритания при напускането си на Съюза след 16 месеца.\n", "date": "2017.11.19", "title": "Стана ясно кога ще дойде „сметката по развода“ на Великобритания с ЕС"}
{"url": "https://www.blitz.bg/svyat/struva-si-da-se-vidi-da-pomislim-za-porotsite-na-khorata-chrez-unikalnite-kartini-na-italianski-khudozhnik-snimki_news558908.html", "text": "Kартина за пороците на съвременното общество е сътворил художникът Марко Мелгарти. Той е роден в Италия, но е живял във Вилнюс в продължение на 10 години. Измамно прости на пръв поглед, неговите картини заплитат оригиналността на презентацията и интересната комбинация от изображение и име.\n На картината \"Зоопарк\"  виждаме хора в клетка. Те са разглеждани от зелени човечета, които даже ги снимат със своите смартфони  \n \n \"Празникът дойде при нас\" - пародия на цялата известна реклама на Кока-кола: Дядо Коледа се намира с лице надолу и около него са разпръснати празни кутии от напитката. \n \"Химическо щастие\" - само усмивка и само таблетка, всеки може да направи заключения сам. \n  \n \n Още няколко рисунки без коментар. Просто погледнете, разпространете и ... помислете за това. \n- Единствената уязвима точка. \n \n \"Впримчени отношения\". \n \n \"Работа в екип\". \n \n \"Внимание! Човек със смартфон\". \n \n", "date": "2017.11.19", "title": "Струва си да се види: Да помислим за пороците на хората чрез уникалните картини на италиански художник (СНИМКИ)"}
{"url": "https://www.blitz.bg/layfstayl/izvestnite-rozhdenitsi-na-19-noemvri_news558879.html", "text": "\n Днес повод за празнуване и почерпка имат: \n  У нас: Иванка Христова , лекоатлетка, олимпийска шампионка в тласкане на гюле Красен Кръстев , депутат от ГЕРБ в 44-ото НС П олк, п роф.  д-р  Крум Кацаров , дмн, началник на Клиниката по гастроентерология във ВМА Любен Дилов , телевизионен и киносценарист, писател-сатирик, журналист, медиен предприемач и политик Любомир Каримански , финансов консултант Соня Янкулова , съдия, бивш зам.-министър на вътрешните работи и на отбраната. \n  \n  По света: Адам Драйвър , американски актьор, носител на  наградата на Ем Ти Ви за най-добър злодей за ролята на Кайло Рен от „Междузвездни войни: Епизод VII - Силата се пробужда“ Алисън Джени  , американска актриса, известна като носителка на седем награди „Еми“ за работата си в телевизията и като д-р Голан „Домът на мис Перигрин за чудати деца“, Шарлът Фелан от  „Южнячки“,  Брен Макгъф от  „Джуно“ Бари Дженкинс , сценарист-режисьор на филма „Лунна светлина“ (“Moonlight”), за който получава награди Оскар за най-добър филм и адаптиран сценарий и \"Златен глобус\" за най-добра филмова драма. Адаптация на пиесата „In Moonlight Black Boys Look Blue“ получи 234 номинации от различни фестивали, спечели 164 от тях, предизвиквайки интересни полемики Джейсън Скот Лий , актьор и специалист по бойни изкуства, въплътил се в образа на Брус Лий в „Дракон: Историята на Брус Лий“ и Маугли във филма „Книга за джунглата“ Джоди Фостър , актриса, носителка  на две награди „Оскар“ за най-добра женска роля във филмите „Обвинената“ (1988) и „Мълчанието на агнетата“ (1991). Катлийн Куинлан , американска филмова и телевизионна актриса, номинирана за Оскар и Златен глобус за поддържащата си роля във филма „Аполо 13“ Келвин Клайн , американски моден дизайнер Китин Муньос  (Антонио Муньос Валкарсел), испански мореплавател, съпруг на княгиня Калина Лари Кинг, журналист и телевизионен водещ Мат Соръм , американски барабанист,  член на групата Велвет Риволвър и бивш член на групите „Neurotic Outsiders“, „Кълт“ и Гънс Ен' Роузис. Мег Райън , американска актриса, известна с главните роли в пет романтични комедии от 90-те години: „Когато Хари срещна Сали“, „Безсъници в Сиатъл“, „Френска целувка“, „Град на ангели“ и „Имате поща“ Сандрин Холт , канадска актриса и фотомодел, известна като Джилиън Коул от сериала „Къща от карти“, Лида от 'Подземен свят: Пробуждане' и Патриша Торнтън от Нов прочит на класическия сериал \"Макгайвър\" Тайга , американски рапър с виетнамски и ямайски корени, роден като Майкъл Стивънсън \n \n", "date": "2017.11.19", "title": "Известните рожденици на 19 ноември"}
{"url": "https://www.blitz.bg/svyat/izvesten-kholivudski-aktor-e-v-bolnitsa-v-tezhko-sstoyanie_news558844.html", "text": "Популярният през 70-те години на миналия век американски актьор и певец Дейвид Касиди е закаран в болница в тежко състояние. Официалната говорителка на актьора казал на CNN, че звездата е диагностицирана с недостатъчност на вътрешните органи.\n\"Той е в съзнание, заобиколен е от членове на своето семейство и приятелите му. Нищо не е предопределено, ние възприемаме какво се случва\", каза още тя. \nТази година 67-годишният актьор Касиди призна пред журналистите, че страда от деменция. Превод и редакция: БЛИЦ \n", "date": "2017.11.19", "title": "Известен холивудски актьор е в болница в тежко състояние"}
{"url": "https://www.blitz.bg/svyat/magicheski-dvizheniya-prodavach-na-detski-igrachki-pravi-nevizhdano-shou-video_news558846.html", "text": "В интернет се появи видеоклип, в който продавач на пазар в Китай демонстрира невероятните си умения с многоцветна \"светеща\" детска игракч тип пружина. Извършвайки почти акробатични елементи, младият човек действа ненатрапчиво, пише ren.tv.\nВсичките му движения са плавни и премерени. Преминаващите деца и възрастни спират с удивление, за да се възхищават на талантливия жонгльор. Превод и редакция: БЛИЦ \n  \n", "date": "2017.11.19", "title": "Магически движения: Продавач на детски играчки прави невиждано шоу (ВИДЕО)"}
{"url": "https://www.blitz.bg/lyubopitno/nauka-i-tekhnologii/unikalno-video-na-nasa-pokaza-uzhasyavashcho-bdeshche-za-zemyata-i-otpravi-preduprezhdenie-km-chovechestvoto_news558796.html", "text": "\n НАСА публикува удивителен анимационен филм, комбиниран със снимки от Космоса, който показва какви ще са последствията от измененията на климата за последните 20 години. За създаване на вицуализация от спътниковите снимки са били необходими повече от три месеца. \n\"Кадрите са уникални, все едно Земята диша. Докато го гледах ми се струваше, че се пренасям в Космоса и, оказвайки се там, мога да пренавия времето, наблюдавайки всички изменения на планетата\", разказва един от създателите на филмчето - океанографът от НАСА Джеръми Вердел. \nНа четириминутното филмче може да се види как се е променял размерът на ледниците и на снежната покривка. За глобалното затопляне свидетелстват и кадри, на които Арктика е все по-зелена.  \nВъв визуализацията е отразено и състоянието на океаните, а също така и животът в тях - в последните години там са се появили много биологически пусти участъци - места, където почти не са останали живи същества. \nСъздателите на проекта се надяват, че такава визуализация ще накара хората да се замислят за важността от решаване на екологичните проблеми.  Превод: БЛИЦ \n", "date": "2017.11.19", "title": "Уникално ВИДЕО на НАСА показа ужасяващо бъдеще за Земята и отправи предупреждение към човечеството"}
{"url": "https://www.blitz.bg/svyat/miki-maus-praznuva-rozhden-den-edva-li-znaete-tezi-5-tayni-za-nego-snimki_news558849.html", "text": "18 ноември 1928 г. на екрана се появи най-известният гризач в света - Мики Маус. CNN подготви пет факта за главния герой на Дисни.\n 1) Предшественик \nПреди да нарисува Мики Маус, Уолт Дисни създава Осуалд Щастливия заек. Това животно обаче е загубено - по време на конфликт в студиото Дисни губи правата си над Осуалд. Това обаче поощри въображението на компанията. Ако погледнете внимателно, тогава между Осуалд и Мики има много прилики. \n \n 2) Съпруга \nМалко хора знаят, но Мини Маус не е просто приятелката на Мики. Те са женен, въпреки факта, че в нито една от сериите не показаха тяхната сватба. Дисни веднъж реши, че двете му мишки трябва да са щастливи заедно заедно. Първата поява на двойката се състоя в карикатурата \"The Ferry Willie\" през 1928 година. \n \n 3) Първите думи \nМики Маус в първите осем епизода не казва нито дума. Въпреки това през 1929 г. светлината изгасва в \"Продавачът от панаира\", където изведнъж Мики проговаря. И първите му думи са: \"Хот-дог\". \n \n 4) Бяла ръкавица \nЗа пръв път на ръцете на Мики през 1929 г. се появиха бели ръкавици в анимационния филм \"Домът на Опри\". И, да - те наистина са за разграничаване между ръцете и тялото. \n \n 5) Политическо тегло \nМики Маус е анимационният герой, който най-често е записван на бюлетини за гласуване в Съединените щати. \n Превод и редакция: БЛИЦ \n", "date": "2017.11.19", "title": "Мики Маус празнува рожден ден, едва ли знаете тези 5 тайни за него (СНИМКИ)"}
{"url": "https://www.blitz.bg/svyat/ostrov-fidzhi-se-gotvi-za-globalnoto-zatoplyane-i-se-razocharova-ot-bogatiya-svyat_news558851.html", "text": "Остров Фиджи призова световните сили да разработят правна рамка, която да помогне за презаселването на бежанци, съобщава \"Блумбърг\". Самият остров ще похарчи около 50 хиляди долара за това развитие.\nДокато големите световни държави се опитват да \"решат проблема с бежанците\", Фиджи предлага самостоятелно да отведе населението на островите Кирибати и Тувалу на територията си, които са на път да изчезнат поради нарастващото ниво на световните океани. \nПромените в климата вече са довели до факта, че световното ниво на океаните е нараснало с 7.6 см от 1992 г. насам. В същото време, според ООН, повечето страни по света нямат система от закони, които да позволят бързото презаселване на бежанците. \n\"Един остров като Фиджи вече живее в реалност, поставяща под въпрос солидарността и състраданието на богатия свят, което вероятно е причинило този проблем\", заяви специалистът по климатичните промени Мохамед Адов. \nГлобалното затопляне води до топенето на ледниците, което на свой ред води до увеличаване на честотата на бурите. Промяната на климата заплашва жителите на Тихия океан, включително около 300 милиона индонезийци. Превод и редакция: БЛИЦ \n", "date": "2017.11.19", "title": "Остров Фиджи се готви за глобалното затопляне и се разочарова от богатия свят"}
{"url": "https://www.blitz.bg/svyat/sodom-i-gomor-v-pentagona-rastat-sluchaite-na-seksualno-nasilie_news558860.html", "text": "\n \n \n \n", "date": "2017.11.19", "title": "Содом и Гомор в Пентагона, растат случаите на сексуално насилие"}
{"url": "https://www.blitz.bg/svyat/siriyskata-armiya-pleni-250-teroristi-na-ostrov-kray-deyr-ez-zor_news558839.html", "text": "След изтласкването на терористите от ИД от град Дейр ез-Зор те се установиха на големия остров (над 1 кв км) Хавиджа Кати в река Ефрат. Повече от месец стотици джихадисти се отбраняваха на острова, но всяко нещо има край, съобщава slovodel.com.\nПреди седмица елитни подразделения на сирийския спецназ „Силите на тигъра” започнаха операция по овладяване на острова. Към вторник правителствените сили взеха под контрол две трети от територията му. Терористите се изтеглиха в малък жилищен квартал на брега и взеха местни жители за заложници. \n  \nПредложиха на главатарите да се предадат и дори им обещаха свободно преминаване на територии на ИД, но те решително отхвърлиха всички предложения. Заради заложниците по острова не можеха да действат авиация и артилерия. Затова възложиха задачата на  спецназа. \n  \nНа Хавиджа Кати бяха изпратени „Ловци на ИД”, пише slovodel.com. Малки щурмови групи се справиха със съпротивата на джихадистите, които се опитаха да бягат с лодки, но от брега ги посрещнаха картечници с голям калибър. \n  \nЧаст от терористите бяха убити, а 250 попаднаха в плен. Сега остров Хавиджа Кати изцяло е под контрола на сирийската армия. \n  Превод и редакция: БЛИЦ \n \n", "date": "2017.11.19", "title": "Сирийската армия плени 250 терористи на остров край Дейр ез-Зор"}
{"url": "https://www.blitz.bg/layfstayl/shoubiznes/lsna-gnusnata-tayna-na-dzhuliana-gani-ogromen-sram-ochakva-blondinkata_news558663.html", "text": "Джулиана Гани измолила двама любовници да й спонсорират силикона в циците, преди да се омъжи за фитнес инструктора Станимир. Малко преди обвързването си с мускулестия мъжага Гани имала отношения едновременно с двама женени бизнесмени, твърдят в светските среди, предава \"Телеграф\".\nЕдиният е някой си Иво от Пловдив, а другият е Васил от Асеновград. \nДжулиана искала да си надуе циците със силикон. Нито един от въпросните двама бизнесмени обаче не искал да даде толкова пари за напомпването на много силикон в гръдната обиколка на любовницата си. Тя тогава прибегнала до хитър номер. Решила, че Иво може да плати операцията на едната,  Васил на другата гърда. Започнала решително маневри по набирането на средства и само за седмица успяла да вземе парите и от двамата. С тях Гани отишла в клиниката и си надула гърдите до сегашния размер.  \nСкоро след уголемяването на бюста обаче Гани зарязала и двамата бизнесмени. След това започнала връзка със Станимир Ташев, инструктор по фитнес. Мис Силикон 2013 се омъжи за него в края на август, тази година. Няколко дни по-късно тя влезе и във \"ВИП Брадър\", където изкара два месеца без любимия си.  \nВ светските среди се говори, че връзката между Джулиана и Станимир станала много бързо. Легнали си още на първата среща и още тогава били разбрали, че са един за друг. Няколко седмици по-късно решили да се оженят. Направили го и на църковна церемония. \nПървонначално Гани проби в родните светски среди с визията на брюнетка, после обаче откри, че мъжете, които тя харесва, всъщност предпочитат блондинки и се изруси отново.\n", "date": "2017.11.19", "title": "Лъсна гнусната тайна на Джулиана Гани, огромен срам очаква блондинката!"}
{"url": "https://www.blitz.bg/svyat/vecher-sled-blgariya-grtsiya-i-albaniya-iskat-prenapisvane-na-uchebnitsite-ni_news558824.html", "text": "\nСлед подписването на Договора за добросъседство и приятелство с България, стана ясно, че ще се формира комисия за история, която да направи промени в учебниците относно неща, които България смята за спорни, пише \"Вечер\". Оказва се, че и от гръцка и албанска страна са направили искания да се сформират македоно-гръцка и македоно-албанска комисии, които също са преразгледат промени на учебниците по отношение на спорни моменти от общата им история. Председателят на Съюза на албанските учители Нухи Дардища казва: \"Ние искаме нови стратегии, нови текстове, нови книги, тъй като тези са с изтекъл срок и имат много грешки.\" \nЕдна от тях била, че в учебниците пишело, че племената на Енхелеите и Дасаретите са македонски, а те всъщност са били илирски. Според професора по история Насер Ферати албанците в Македония имат македонско потекло, но с идването на Отоманската империя, някои македонци приели исляма и постепенно се албанизирали. \nПремиерът Заев вече каза в интервю за българска телевизия, че в духа на приятелство вече са направени корекции в учебниците, но ако има нещо пропуснато, и то ще се смени, пише \"Вечер\". Превод: БЛИЦ \n \n", "date": "2017.11.19", "title": "\"Вечер\": След България, Гърция и Албания искат пренаписване на учебниците ни!"}
{"url": "https://www.blitz.bg/svyat/mugabe-i-armiyata-trsyat-izkhod-ot-krizata_news558826.html", "text": "\n Президентът на Зимбабве Робърт Мугабе ще се срещне с представители на военното командване на страната. Това разкри ръководителят на мисията за посредничество - католическият свещеник Фиделис Муконъри. \n Срещата на държавния глава с най-висшите офицери на армията на Зимбабве ще се състои на 19 ноември. \n Това съобщават от държавния телевизионен канал ZTV. \n Според Муконори това ще бъде втората такава среща между Мугабе и командването на въоръжените сили на Зимбабве. Първият се проведе в четвъртък, 16 ноември. \n Зимбабве е разкъсвано от икономическа и политическа сила. \n", "date": "2017.11.19", "title": "Мугабе и армията търсят изход от кризата"}
{"url": "https://www.blitz.bg/svyat/raste-broyat-na-zhertvite-ot-potopa-v-atina_news558827.html", "text": "\n Най-малко 19 души са загинали в потопа в Гърция. Местните власти съобщиха, че са открили телата на нови 3 жертви, съобщават местни медии. \n Противопожарната служба каза, че тялото на човек е открито в събота на фабрика, близо до столичното предградие Мандра, на 25 километра северозападно от гръцката столица. Тялото все още не е извлечено поради отломки. \n Бреговата охрана също обяви в събота, че патрулен кораб е открил две тела на двама мъже, в морето на юг от Мандра. \n Все още не е известно дали телата принадлежат на шестте изчезнали хора в наводнението. \n", "date": "2017.11.19", "title": "Расте броят на жертвите от потопа в Атина"}
{"url": "https://www.blitz.bg/svyat/kitay-planira-da-postroi-kosmicheska-sovalka-za-mnogokratna-upotreba_news558832.html", "text": "\n В съответствие със своята космическа програма, китайската космонавтика планира през следващите 20 години да построи ракета за многократна употреба, свръхтежка ракета и космическа совалка, съобщи списание Лайф. Първата цел ще е към 2020 г. да бъде готова ракета-носител \"Чанчжън\" от следващо поколение. \nПредназначението й е да се използва като евтина лека ракета за извеждане на сравнително неголеми спътници в ниска околоземна орбита. През 2025 г. е планирано да бъде разработен и изстрелян космически летателен апарат за многократна употреба, който много напомня американската космическа совалка. \nНовият летателен апарат вероятно ще бъде използван и за космически туризъм. Към 2035 г. е планирано да бъде създадена цяла линия ракети-носители за многократна употреба, а към 2040 г. се очаква голям технологичен скок и разработване на многократен носител с ядрена тяга. Предполага се, че той ще бъде използван за достигане до астероиди и за осъществяване на мегапроекти, като построяване на космическа слънчева електростанция.\n", "date": "2017.11.19", "title": "Китай планира да построи космическа совалка за многократна употреба"}
{"url": "https://www.blitz.bg/svyat/meril-striyp-s-sher-imakhme-travmirashch-sluchay-na-nasilie-ot-koyto-iztreshchyakh_news558835.html", "text": "\n Американската актриса Мерил Стрийп на два пъти се е сблъсквала с насилие и то до такава степен, че това я е променило „на клетъчно ниво“. Това признание актрисата направи в реч в Ню Йорк пред участниците в 27-ата церемония по връчването на наградите за свобода на словото на Комитета за защита на журналистите. \n Носителката на „Оскар“ сподели, че знае някои неща за истинския ужас. Тя си спомни за два инцидента. При единия от тях тя била нападната и „се правела на умряла, докато бурята отмине“. \n В другия инцидент тя станала свидетел на посегателство над друг човек. Говорейки за това тя каза, че тогава „напълно изтрещяла“ и изгонила мъжа, извършил нападението. Актрисата сподели, че двата случая са я променили дълбоко. Тя не навлезе в повече подробности, а само каза, че певицата и актриса Шер е била свидетел на втория инцидент. \n Темата за насилието, по-специално сексуалното, е особено актуална в САЩ заради скандала с продуцента Харви Уайнстийн, обвинен от десетки жени в посегателства, сред които и актрисите Анджелина Джоли и Гуинет Полтроу. Последваха обвинения и срещу актьорите Кевин Спейси и Дъстин Хофман. Политици също се оказаха замесени в подобни скандали. \n", "date": "2017.11.19", "title": "Мерил Стрийп: С Шер имахме травмиращ случай на насилие, от който изтрещях!"}
{"url": "https://www.blitz.bg/svyat/germantsite-sa-protiv-legaliziraneto-na-marikhuanata_news558834.html", "text": "\n 63% от германските граждани са против легализирането на марихуаната, съобщи The Local, позовавайки се на ново проучване на института „Forsa“, цитирани от факти бг. \n Едва 34% от анкетираните германци отговарят, че според тях пълнолетните граждани трябва да могат да си купуват канабис за собствена употреба от специализирани магазини. \n През месец януари германският парламент прие закон, който легализира марихуаната за лечебни цели. Пациентите, страдащи от заболявания като множествена склероза, могат да си набавят марихуана. \n 43% от анкетираните под 30-годишна възраст искат легализация. Интересно е, че 70% от жените са твърдо против този ход. \n Любопитна е и политическата разбивка на анкетираните. 72% от поддръжниците на Ангела Меркел и нейната партия са против легализирането на канабиса, докато в лагера на „зелените“ искат легализиране. \n", "date": "2017.11.19", "title": "Германците са против легализирането на марихуаната"}
{"url": "https://www.blitz.bg/svyat/izostaveno-na-letishche-kuche-umrya-ot-mka-v-chakalnyata_news558837.html", "text": "\nИзоставено младо куче умря на летище в Колумбия без да дочака стопанина си, пишат местни медии. То отначало вземало храна от пътници и служители на летището, но разбирайки, че няма да се върнат за него, престанало да се храни. \nЖивотното прекарало цял месец в чакалнята на летището в град Палонегро. \nПонякога то отивало на разходка и не се появявало по няколко дни. След това обаче неизбежно се завръщало в залата за заминаващи, където го зарязал му. \nКогато се отказало от храната и легнало в един ъгъл, на помощ дошъл ветеринар, сложил пу системи и го хранил изкуствено. Но мъката се оказала по-силна. Без да е болно от нещо сериозно, кучето умряло именно от депресия, смята лекарят. \nВетеринарят от Колумбийския фонд на приятелите на животни Александро Сотомонте Нино коментира, че животните са способни да вземат собствения си живот, попаднали в безизходна ситуация. Превод: БЛИЦ \n", "date": "2017.11.19", "title": "Изоставено на летище куче умря от мъка в чакалнята"}
{"url": "https://www.blitz.bg/kriminalni/arestuvakha-rusnak-za-zhestokoto-ubiystvo-na-blgarin-v-kipr_news558993.html", "text": "\n 57-годишен руснак бе арестуван днес за убийството на 51-годишния българин Даниел Николов в Кипър. Тялото на българина беше идентифицирано от полицията в петък следобед, в апартамент на приземния етаж на улица „Голго“ в Ларнака, съобщава \"Български новини.  \nСпоред първа информация 57-годишният руснак е направил самопризнания устно. От разследването стана ясно още, че той е съжителствал с жертвата. В събота друг 49-годишен руски гражданин бе арестуван, за който се твърди, че е присъствал в инцидента и е задържан. \nОт аутопсията стана ясно, че по жертвата са били нанесени 18 рани с нож. 51-годишният българин бе открит на пода, с нож забит в гърдите. Трупът е бил в състояние на разлагане и, според предварителния оглед, престъплението е извършено преди няколко дни. \n \n", "date": "2017.11.19", "title": "Арестуваха руснак за жестокото убийство на българин в Кипър"}
{"url": "https://www.blitz.bg/svyat/zhertvite-v-atina-ne-spirat-da-rastat-eto-kolko-nabroyavat-veche_news558974.html", "text": "\n Тялото на загинал мъж бе намерено днес в Атина, с което броят на жертвите на наводненията в периферията на гръцката столица достигна 20 души, предаде БНТ. \nМъжът е открит близо до гараж на автобуси в атинската община Мандра. Впоследствие тялото е изпратено в болница за идентифициране. \nДо вчера в списъка на изчезналите в Мандра бяха включени шестима души. \nСилна буря, придружена от обилни валежи, отново обхвана в петък Атина, поради което бе наводнен главният път в западното предградие Керацини и движението бе прекратено.\n", "date": "2017.11.19", "title": "Жертвите в Атина не спират да растат! Ето колко наброяват вече..."}
{"url": "https://www.blitz.bg/lyubopitno/kak-ruskite-samoleti-poluchavat-pryakorite-si-v-rusiya-i-v-nato_news558870.html", "text": "От началото на Студената война всички образци съветско и руско оръжие винаги получават специални обозначения, така наречените NATO reporting names. Тези оръжия обаче получават свои „граждански” имена в СССР и в Русия за ползване в разговори, било защото производствените им сигнатури са сложни за запомняне или за кодиране на разговора.\n Родителите първи дават имена \n  \nВ Русия абсолютно всяко оръжие получава официално буквено или цифрово-буквено обозначаване без строга логика. В него може да бъде „зашифрован” типът въоръжение (танковете са „Т”), названието на конструкторското бюро (самолети „МиГ”, „Су”, „Ту”), името на главния конструктор (танк „Владимир”), година на създаване, номер на проекта. Във всекидневната употреба най-често се използват „прозвища”, давани или от създателите, или от военните. \n  \nВ някои направления в названията има някаква система, например „цветната” серия на съветските и руските самоходни оръдия, гаубици и минохвъргачки: „Василёк” (метличина), „Гвоздика” (карамфил), „Пион” (божур), „Тюлпан” (лале), „Акация”. Бог обаче знае как са измислени имената на САУ „Мста” (село и гара) и „Хоста” (цвете). \n  \nРазрушителната по мощ реактивна артилерия традиционно се нарича на страховити природни явления: „Град”, „Ураган”, „Смерч”, „Торнадо”. Пасват си. \n  \nМного популярни сред оръжейниците са названията на реки, особено за средствата на ПВО: комплексите „Шилка” и „Тунгуска”, ЗРК „Двина”, „Нева”, „Печора” и „Ангара”. \n  \nНапълно заслужава името си „Воевода” „генералът” на МБР  Р-36М2. Танковата динамична защита „Контакт” сработва при контакт с боеприпас на противника. Стратегическият бомбардировач Ту-160 наистина наподобява грациозен „Бял лебед”. Ударният вертолет Ми-28 получава името си „Нощен ловец” според способностите си, Ка-50 наистина прилича на хищна „Черна акула”. \n  \nКак обаче са получили имената си Ми-25 „Грач” (гарван), Ка-52 „Алигатор”? Автоматичният гранатомет ТКБ-0134 е наречен „Козлик” (козле), а изпепеляващата тежка огнеметна система ТОС-1 е „Буратино”. Има корвета „Гепард” и плаващ автомобил „Ягуар”. \n  \nСамо човек с излишък от черен хумор ще нарече бронираните медицински машини на Въздушнодесантни войски „Айболит” (Охболи) и „Травматизъм”. Термобаричната бойна част на снаряда за РСЗО „Смерч” носи името „Вълнение”, 122-мм снаряд за „Град” е „Украшение”, а 240-мм реактивният снаряд 9М22К с химическа бойна част е „Ласка”. \n  \nВръх на липсата на логика са съветската тактическа атомна бомба „Наташа”, авиационната станция за целеуказване е „Фантасмагория”, 30-мм авиационно оръдие „Балеринка”, РЛС за артилерийско разузнаване е „Аистёнок” (щъркелче). \n  \nОчевидно е, че стотиците имена са давани хаотично, приликите за система са плод на съвпадения и случайности. \n  Как американците наричат руските оръжия \n  \nДокато Ту-160 в Русия е наричан „Белият лебед” заради изящния си външен вид, в САЩ той носи името „Блекджек” (Blackjack – буквално Черно вале), МиГ-29 е „Опорна точка” (Fulcrum), а противоподводният вертолет Ка-25 е „Хормон” (Hormone). \n  \nКодовата класификация на НАТО за съветските и руските летателни апарати обаче е основана на много проста система, като първата буква на името съответства на типа им. \n  \nНапример на изтребителите (fighter) дават имена, задължително започващи с буквата F. Су-27 и неговите „потомци” чак до Су-35 получават прозвището Flanker (Биещ във фланг), скоростните прехващачи МиГ-31 са Foxhound (лисичар), а изтребителите-бомбардировачи Су-34 станаха „Футболни защитници” (Fullback). \n  \nТочно на този принцип американците дават имена и на руските бомбардировачи (bomber): Ту-95 и неговите модификации са Bear (Мечка), Ту-22М е Backfire (Удрящ в тила), Ту-22 от ранните версии е Blinder (Ослепяващ). \n  \nБуквата М (miscellaneous – разни) в класификацията на НАТО обозначава всички останали типове самолети: разузнавателни, учебнобойни, за далечно радиолокационно откриване и други. Към тях се отнася например учебният изтребител Як-130 Mitten (ръкавица), самолетът за ДРЛО А-50 Mainstay (основа), танкерът Ил-78 Midas (Цар Мидас). \n  \nОбозначенията на транспортните самолети винаги започват с буквата „С” (сargo – товар): Ил-76 е Candid (искрен), Ан-124 е Condor (кондор), Ан-12 е Cub (кученце). \n  \nИмената на вертолетите естествено започват с „Н” (helicopter): Ми-24 е Hind (елен-лопатар), Ми-28 е Havoc (опустошител), Ми-26 е Hoodlom (хулиган), а бронираният като танк и въоръжен „до зъби” щурмовик Су-25 неизвестно защо е наречен в НАТО „жабешка лапичка” Frogfoot. \n  Редакция БЛИЦ \n  \n \n", "date": "2017.11.19", "title": "Как руските самолети получават прякорите си в Русия и в НАТО?"}
{"url": "https://www.blitz.bg/lyubopitno/nauka-i-tekhnologii/arkheolozi-otkrikha-kukla-barbi-na-2000-godini_news558978.html", "text": "\n Детски играчки на възраст почти 2 хиляди години откриха учени от Института по археология РАН по време на разкопки на селище от времето на Римската империя в Керч. Специалистите ги нарекоха \"елинистични Барби\".  \nКуклите представляват марионетки със закачени ръце и крака, изготвени са от глина.  \n\"Можем да ги наречем \"елинистични Барбита - това са били детски играчки\", разкрива ръководителят на експедицията, доктор на историческите науки Сергей Внуков.  \nАрхеологичните работи на въпросния участък се провеждат от пролетта на тази година. Освен играчките са намерени съдове, инструменти и украшения, разкриващи бита на местното население от онези години. Превод БЛИЦ \n \n", "date": "2017.11.19", "title": "Археолози откриха кукла Барби на 2000 години!"}
{"url": "https://www.blitz.bg/svyat/kralyat-na-norvegiya-postpi-v-bolnitsa-zaradi_news558976.html", "text": "\n Кралят на Норвегия, 80-годишният Харалд Пети, е постъпил в болница в петък заради инфекция, като състоянието му е задоволително и се подобрява, съобщи пресслужбата на кралския дворец, цитирана от АП.  \nВ съобщението е посочено, че утре кралят няма да може да участва в планираните прояви. Харалд Пети отбеляза през януари 25 години на кралския престол в скандинавската страна. Той стана крал след смъртта на баща си Олаф Пети, който почина на 17 януари 1991 г. През февруари Харалд Пети навърши 80 години. През 2003 г. беше установено, че Харалд Пети има рак, заради което пикочният му мехур беше отстранен. \nПрез 2005 г. той претърпя няколко сърдечни операции, но въпреки това продължи да води активен начин на живот и да пътува по света. През 2013 г. участва в експедиция в Амазонската джунгла, а две години след това стана първият и единствен монарх, стъпил на Антарктида. През август тази година участва в състезание по ветроходство на руля на кралската яхта \"Сира\". \n \n", "date": "2017.11.19", "title": "Кралят на Норвегия постъпи в болница заради..."}
{"url": "https://www.blitz.bg/svyat/trogatelno-102-godishen-otselyal-ot-kholokosta-se-sreshchna-s-novootkritiya-si-plemennik_news558969.html", "text": "\n В дома за възрастни хора в израелското селище Кфар-Саба 102-годишният Елиаху Петрушка се срещна за първи път със свой племенник, за чието съществуване узна едва предния ден, предаде Ройтерс. \n  \nВъзрастният човек се втурна просълзен да прегърне непознатия, целуна го по двете бузи и с немощен, тънък гласец започна да изрежда поздрави на руски - език, на който не беше говорил от десетилетия. \n  \nПетрушка бил на 24 години, когато избягал от Полша в Съветския съюз в началото на Втората световна война и досега смятал, че всичките му близки, останали във Варшава, са загинали при Холокоста. \n  \nЕдва сега обаче узнал, че по-малкият му брат също е оцелял и сега 66-годишният му син Александър е долетял от отдалечен край на Русия, за да го види. \n  \nЕлиаху избягал, но родителите му с двамата му природени братя Зелиг и Волф, девет години по-малки от него, останали в Полша. Родителите му и Зелиг били депортирани от Варшавското гето и убити в нацистки концлагер. Волф обаче също успял да избяга. Братята си пишели известно време, но Волф бил изпратен от съветските власти в трудов лагер в Сибир и Петрушка решил, че и той е умрял. \nЕлиаху се оженил в Русия, а през 1949 г. емигрирал в Израел, за да започне нов живот с новото си семейство. Той е пенсиониран микробиолог и има 10 внуци. \n  \nЕмоционалната среща с новооткрития племенник станала възможна благодарение на подробните база данни на израелския мемориал Яд Вашем в памет на жертвите на Холокоста.\n", "date": "2017.11.19", "title": "Трогателно: 102-годишен оцелял от Холокоста се срещна с новооткрития си племенник"}
{"url": "https://www.blitz.bg/analizi-i-komentari/national-interest-kakvi-sa-perspektivite-na-rusiya-pri-khipotetichna-voyna-s-kitay_news558876.html", "text": "Какво би се случило във война между двама могъщи съседи – Русия и Китай? И двете държави имат силни армии, съвременни оръжия, включително ядрено. Експертът Кайл Мизоками изброява в National Interest оръжията, които Русия може да използва в хипотетичната война против Китай, пише Лента.ру.\nВ списъка на експерта влизат създаваните в Русия изтребител пето поколение Су-57, стратегическият бомбардировач-ракетоносец Ту-95, свръхзвуковият стратегически ракетоносец Ту-160, многоцелевия свръхманеврен изтребител четвърто поколение Су-35 и танкът Т-14 „Армата”. \n  \nСпоред автора, китайската армия няма нищо подобно с изключение на неотдавна доставените от Русия изтребители Су-35. \n  \nЕкспертът отбелязва, че преимущество на Русия е наличието у армията й на богат опит от участието в бойни действия в Афганистан, Чечня, Грузия и Сирия. Армията на КНР за последен път е активирана през 1979 г. по време на Китайско-виетнамската война. \n  \nКато слабо място на Русия Мизоками счита икономиката и географията. Според него, Русия трудно ще осигури едновременното присъствие на войски в европейската и азиатската част на държавата, но Китай едва ли ще успее да придвижи по-далеч от Урал. \n  \nСъщевременно Мизоками отбелязва, че в близко време едва ли е вероятен военен конфликт между Русия и Китай. \n  Превод и редакция: БЛИЦ \n", "date": "2017.11.19", "title": "National Interest: Какви са перспективите на Русия при хипотетична война с Китай"}
{"url": "https://www.blitz.bg/layfstayl/ptuvane/top-10-nay-natovarenite-letishcha-v-sveta-snimki_news558986.html", "text": "\n С приближаването на празниците все повече хора търсят добри оферти за пътувания, за да посетят роднини и приятели, но без да харчат твърде много. Засилената икономика и конкуренцията сред авиокомпаниите прави самолетните билети все по – достъпни. Това от своя страна води до претъпкани летища, пълни с бързащи пътници. \n Кои обаче са  аеропортовете с най-голям трафик? Вижте една класация на ActiveTimes.com. \n Международно летище Хартсфилд-Джаксън Атланта, САЩ \n \n \n ATL е последователно обявено за най-натовареното летище в света с повече от 250 000 пътници и почти 2 500 пристигания и заминавания всеки ден, пише Profit. Това представлява увеличение на трафика с над 2,6% през 2015 г. , което може да се дължи на факта, че градът е в рамките на двучасов полет от около 80% от населението в страната. \n Международно летище Пекин, Китай \n \n \n Това е най-натовареното и най-важно международно летище в Китай, според Travel China Guide. Трите терминала обслужват 66 авиокомпании. Понастоящем летището има полетни връзки до около 88 местни и 69 чуждестранни града. \n Международно летище Дубай, ОАЕ \n \n \n От луксозните магазини до здравословен клуб или басейн, в който да се потопите, тук има много неща, които да правите. Разгледайте дзен градината, направете релаксиращ масаж или си починете в SnoozeCubes. \n Международно летище Лос Анджелис, САЩ \n \n \n Проектирано през 20-те и 30-те години и завършено през 40-те, LAX е доста малко за броя пътници, които преминават тук всеки ден. Един от недостатъците на летището е, че трудно се справя с трафика. \n Международно летище Токио, Япония \n \n \n Това летище получава много положителни отзиви за качеството на обслужване. Според пътниците големите му предимства са добрата организация и лесната ориентация. \n Международно летище Чикаго О'Хеър, САЩ \n \n \n Това е едно от най-„спортните“ летища в страната. Тук можете да се присъедините към група в йога залата за медитация и релаксация. Гледайте уроци по йога, слушайте успокояваща музика и се отпуснете на бамбукови подове. Също така посетете програмата за публично изкуство, за да видите десетки скулптури, стенописи, картини и експонати. \n Летище Хийтроу, Лондон, Англия \n \n \n Наистина никой не харесва Летище Хийтроу в Лондон, защото персоналът е твърде строг, когато става дума за точното тегло на вашия багаж, казва стюард на Emirates Airlines. Пътниците смятат работещите там за груби и безполезни, а сигурността  не е на ниво. \n Международно летище Хонконг \n \n \n То често се описва като летище, където хората няма да се притесняват да поостаната, особено ако сте активен човек. Епицентър за най-евтини пътувания, летището в Хонконг е готово да се справи с тълпите с много възможности за забавление – симулационна игра на баскетбол, бокс, футбол или ски в района на i-Sports, както и голф на игрище с 9 дупки. \n Международно летище Шанхай, Китай \n \n \n То е определено като едно от най-лошите летища в света. Пилот, базиран в Шанхай, каза, че големият проблем е, че летището е изградено с две писти на изток и две на запад и за да стигнете до някоя от противоположните за следващ полет ще трябва да вземете такси.  \n Летище Шарл де Гол, Франция \n \n \n Това летище има легендарна лоша репутация от години. През 2009 г. беше оценено като второто най-лошо в света заради забавянията. Най-големите проблеми са грубият персонал, големи разстояния между терминалите и скъпа храна.  Източник:  \n", "date": "2017.11.19", "title": "Топ 10: Най-натоварените летища в света (СНИМКИ)"}
{"url": "https://www.blitz.bg/layfstayl/shoubiznes/preslava-udari-dnoto-pevitsata-strada-neopisuemo-reshila-da-razhda-zaradi_news558901.html", "text": "Ако Преслава ражда, ще е напук на Фики. Така в родните светски кръгове коментират слуховете, че фолк дивата е бременна от половинката си Павел Лазаров. Според клюката, детето трябва да се роди в края на юни следващата година, когато е рожденият ден и на самата певица, пише \"Уикенд\".\nГодини наред звездата от Добрич пази мълчание около личния си живот. Връзката с  Павел Лазаров  е единствената до момента, която открито е афиширала. „Живеем заедно от първия ден. Не сме се разделяли”, каза тя в телевизионно интервю. Връзката им е още от пролетта. Това са първите сериозни отношения с мъж, в които певицата влиза след няколко години прескачане от креват в креват с преобладаващо мачкане на чаршафите с младия  Фики Стораро.   \nГовори се, че страстта й към колегата не била мимолетно увлечение.  Петя  имала много по-дълбоки чувства към него, срещу които обаче баща му  Тони  бил категорично против. Той държал синът му да си намери скромно, добро и най-важното – девствено момиче, с което да свие семейно гнездо. „Преслава е една певица, има и много други като нея”, е мнението, което  Стораро-старши  публично е споделял, намеквайки, че синът му може да спи с много колежки, но за брак ще търси ериозно момиче.  В крайна сметка Фики изостави Петя и се ожени за Гюлджан.  Случайно или не, има-няма три месеца след годежа им пейнерката се намери в силните ръце на  Павел  и веднага заживя с него. В светските среди се шушука, че го е направила напук на бившия си любовник.  „Нищо чудно да е решила, че ще ражда от Павката напук на Фики, когато е разбрала, че Гюлджан е бременна” , шушукат колежки на певицата. Според тях, младото семейство Стораро, което чака бебе през пролетта, е фикс идея на  Преслава.  Тя била амбицирана да докаже, че е много по-щастлива без Фики и именно затова афиширала любовта си с Павел по всички възможни начини. В действителност обаче не можела да преживее, че е изоставена заради далеч по-младата Гюлджан. \nНовата половинка на певицата –  Павел,  вече има дете от бившата си жена, която преди няколко години изостави бременна заради плеймейтката  Златка Райкова.  \n", "date": "2017.11.19", "title": "Преслава удари дъното! Певицата страда неописуемо, решила да ражда заради..."}
{"url": "https://www.blitz.bg/svyat/siriyskata-armiya-se-natkna-na-yaka-sprotiva-kray-abu-kemal_news558924.html", "text": "След освобождаването от ИД на град Абу-Кемал, най-южното селище по десния бряг на Ефрат, терористите се изтеглили в източните покрайнини преди реката и заели отбранителни позиции. Нито се предават, нито настъпват или отстъпват, но яростно се съпротивляват и представляват заплаха. В източната част на града се съсредоточават правителствени войски и опълченци, съобщава slovodel.com.\nПо самия речен бряг сирийските военни разположили батареи от полевата артилерия, които обстрелват позициите на джихадистите с право мерене. В интернет се появиха снимки на артилеристите, на които се виждат пълни сандъци със снаряди. \n  \nТам са разположени и отряди на пехотата и опълчението на пикапи и въоръжени с тежки картечници. Бойците зареждат картечните ленти и пълнителите на автоматите. Отделни отряди под непрекъснатата канонада на артилерията се придвижват към позициите на терористите. В близките часове те ще се опитат да изтласкат терористите от заетите позиции, съобщана slovodel.com. \n  \nНад контролираната от джихадистите местност баражира руски вертолет да корекции на артилерийския огън. Времето е облачно, температурата сега в града е 22 градуса по Целзий – време само за атака. \n  Превод и редакция: БЛИЦ \n \n", "date": "2017.11.19", "title": "Сирийската армия се натъкна на яка съпротива край Абу-Кемал"}
{"url": "https://www.blitz.bg/svyat/silno-zemetresenie-udari-italiya_news558930.html", "text": "\n Земетресение удари Северна Италия. Магнитудът му е 5,1. \n ОЧАКВАЙТЕ ПОДРОБНОСТИ \n", "date": "2017.11.19", "title": "Силно земетресение удари Италия!"}
{"url": "https://www.blitz.bg/svyat/istorichesko-makedoniya-izprati-pismo-do-blgariya-gotova-e-da-priznae-che_news558927.html", "text": "\n Светият синод на Македонската православна църква е готов да признае Българската за Църква-майка, ако признаем македонската църковна независимост. Това става ясно от безпрецедентно писмо на Македонската епископия до Българската патриаршия, представено за първи път пред БНТ.  \nМакедонската архиепископия, която датира от края на ВСВ, създава своя църква, непризната и до ден днешен от нито една православна църква. \nРешението дали да признае Македонската православна църква, е в ръцете на Българската патриаршия.\n", "date": "2017.11.19", "title": "Историческо! Македония изпрати писмо до България! Готова е да признае, че..."}
{"url": "https://www.blitz.bg/svyat/severna-koreya-kategorichno-bez-pregovori-ss-sashch_news558939.html", "text": "Северна Корея заяви, че изключва всякакви преговори със САЩ, докато продължават редовните американо-южнокорейски военни маневри, заяви посланикът на Пхенян в централата на ООН в Женева в интервю пред Reuters. Хан Те-сон каза, че ядрената оръжейна програма на неговата страна ще си остане като възпиращо средство срещу ядрената заплаха от САЩ. Той омаловажи новите санкции, които администрацията на Тръмп обяви, че подготвя, както и рискoвете Северна Корея да бъде добавена към черния американски списък на страните, подкрепящи тероризма.\n Южна Корея и САЩ се договориха да работят за мирно решение на севернокорейската ядрена криза. Американски дипломат обаче каза, че би било трудно да се съди за намеренията на потайния Север, тъй като оттам \"няма подаден никакъв сигнал\". \n Запитан относно тези двустранни разговори в Сеул, севернокорейският дипломат отговори: \"Докато продължава враждебната политика на САЩ към моята страна, и докато продължават военните игри пред нашия праг, няма да има никакви преговори\". \n", "date": "2017.11.19", "title": "Северна Корея категорично: Без преговори със САЩ!"}
{"url": "https://www.blitz.bg/svyat/krupna-krazhba-svikha-butilka-uiski-za-kolosalna-suma_news558937.html", "text": "\n Една от 41 бутилки с първото японско уиски в света бе открадната от магазин за уиски в Париж. Тя е била сред 70-те бутилки с малцовата алкохолна напитка, отнесени от бандитите при обир на луксозен магазин миналата седмица. Общата стойност на бутилките е оценена на около 700 000 евро, като тази, с японското уиски, се оценява на 100 000 евро, съобщават френските медии. \nКрадците са обрали витрината за колекционерски напитки на магазина \"Мезон дьо уиски\", отмъквайки бутилка уиски \"Каруизава 1960\", от което съществуват само 41 в света. \nБутилката обаче има физическа особеност, която я прави лесно разпознаваема и непродаваема. Начинът на затваряне и етикетът ѝ са уникални и трудни за фалшифициране. \nРъчно изработената хартия на етикета е украсена от световноизвестния художник Соджи Ношимато, а всяка бутилка има собствено име, идващо от уникалната дървена фигурка (нетсуке), която виси на гърлото на бутилката. \nУискито \"Каруизава 1960\" е най-старият и най-редкият японски единичен малц в свеата.", "date": "2017.11.19", "title": "Крупна кражба! Свиха бутилка уиски за колосална сума"}
{"url": "https://www.blitz.bg/svyat/drama-v-parizh-politsay-zastrelya-trima-i-se-samoubi_news558944.html", "text": "\n Френски полицай уби трима души на улицата, след което се самоуби, предаде Би Би Си. Инцидентът е станал в събота във френския град Сарсел, близо до Париж. При стрелбата са ранени неговата приятелка, майка й и сестра й. \n Загиналите са бащата на момичето и двама минувачи, които не са имали никаква връзка с нападателя. По данни на местните власти, полицаят е стрелял със служебното си оръжие. \n Според кмета на града, полицаят наскоро се е разделил с приятелката си. \n", "date": "2017.11.19", "title": "Драма в Париж! Полицай застреля трима и се самоуби"}
{"url": "https://www.blitz.bg/layfstayl/shoubiznes/bivshata-na-nencho-balabanov-se-izfuka-prizna-si-za_news558923.html", "text": "Певицата Йоанна Драгнева все не успява да случи на мъж. След като разведе комика Ненчо Балабанов, изпълнителката изглежда трудно си намира нова жертва, пише \"Уикенд\".\nСлед раздялата й с комика от „Господарите” Йоанна така и не може да се похвали от липса на мъжки интерес, но и никой от кандидатите й не е достатъчно сериозен, за да бъде публично представен.  , категорична е певицата.  \nНеотдавна  на Драгнева й преписаха връзка с музиканта Васил Ананиев , по-известен като гадже на Соня Васи. Флиртът им обаче не стигнал до нищо сериозно и за това певицата предпочела да го отрича. \n", "date": "2017.11.19", "title": "Бившата на Ненчо Балабанов се изфука, призна си за..."}
{"url": "https://www.blitz.bg/layfstayl/shoubiznes/yavor-bakharov-se-vpusna-v-lyuta-borba-za-zdraveto-si_news558894.html", "text": "Явор Бахаров стана нов човек! Къдрокосият актьор вече не докосва алкохол и дрога, а за да прочисти напълно кръвта и черния си дроб, е започнал да се храни предимно с плодове. Заслугата за метаморфозата му е на последното му гадже – колежката му Рая Пенева, пише \"Уикенд\".\nЧе буйният доскоро брат на Захари Бахаров се е променил и води здравословен начин на живот, видяха тези дни и папараци. Фотографите заснеха 32-годишният артист да посещава с колелото си пазар в центъра на София. От тържището той взе няколко чепки стафидно грозде, два банана и половин кило белени орехи. Преди да направи своя окончателен избор,  Явор  помоли продавачката да опита асортимента, за да е сигурен, че ще получи качествена стока.      \nЩом се разплати,  Бахаров  се метна на педалите и отпраши към намираща се в близост градинка. Там на чешмичка си изми малко грозде и бързо го излапа, след което продължи на висока скорост към дома си.  \n", "date": "2017.11.19", "title": "Явор Бахаров се впусна в люта борба за здравето си"}
{"url": "https://www.blitz.bg/svyat/twitter-s-poslanie-km-estremistite-nie-vi-presledvame-vnimavayte_news558854.html", "text": "От 18 декември администрацията на Twitter въведе нова политика за противодействие на екстремизма сред своите потребители, съобщават независимите източници, цитирани от ren.tv. Според тях потребител на социалните мрежи, който е свързан с екстремизъм, независимо дали тази връзка е показана на платформата или не, ще бъде прекъснат от Twitter.\nПо този начин Twitter възнамерява да наблюдава дейностите, изказванията и връзките на потребителите с различни организации, за да идентифицира националистичното и екстремистко поведение. Това включва тормоз на някого или подбуждане към тормоз, сплашване, опити за спиране на свободата на словото, атаки, включително чрез сексуално съдържание. \nВ същото време няма значение дали потребителят се държи по този начин онлайн в Twitter или в офлайн режим, т.е. в реалния живот. Превод и редакция: БЛИЦ \n", "date": "2017.11.19", "title": "Twitter с послание към естремистите: Ние ви преследваме, внимавайте"}
{"url": "https://www.blitz.bg/svyat/prolivnite-dzhdove-v-grtsiya-stvorikha-golyama-belya-na-manastir-v-meteora-snimki_news558853.html", "text": "\n Част от Манастира Варлаам в Метеора се срина поради силните валежи в петък вечер, пише \"Български новини\". \nВ петък вечер в 23:00 ч. се чувал силен шум от сгромолясване. Веднага е бил подаден сигнал до органите. На следващата сутрин са намерени отломки от рухналата част от паркинга на манастира.  \n \n \n \n \n \n \n", "date": "2017.11.19", "title": "Проливните дъждове в Гърция сътвориха голяма беля на манастир в Метеора (СНИМКИ)"}
{"url": "https://www.blitz.bg/svyat/golyama-tragediya-v-pekin-video_news558878.html", "text": "\n Силен пожар е избухнал в пекинското предградие Синцзян. Според местните медии най-малко 19 души са загинали, а още осем са ранени. Пострадалите са хоспитализирани. \nВластите установяват причините за инцидента. Разследването е поето под личния контрол на секретаря на партийния комитет на Пекин Цай Ци \n  \n", "date": "2017.11.19", "title": "Голяма трагедия в Пекин (ВИДЕО)"}
{"url": "https://www.blitz.bg/svyat/svett-na-modata-skrbi-otide-si-edin-ot-znakovite-dizayneri_news558882.html", "text": "\nФренско-тунизийският моден дизайнер  Азедин Алая  почина на  77-годишна възраст , оповести Френската федерация за висша мода и прет-а-порте, потвърждавайки информация в сп. \"Поан\", предаде Франс прес. \nТой пробива в света на модата  през 80-те години  на миналия век. Алая става атипична фигура на модата в Париж  - дефилетата му са извън рамките на седмиците на модата и не се отличават с впечатляваща постановка. \n \n \nРоденият в Тунис дизайнер е известен с обтекаемите екстравагантни силуети на дрехите си, които превръщат жените в живи скулптури. Скулптурата, впрочем е първата му любов, която той изоставя заради модата. На 17 години Азедин Алая се мести в Париж, в разгара на войната с Алжир през 1957 г. И веднага получава работа в Christian Dior. Работи последователно за Guy Laroche и Thierry Mugler и постепенно създава своя собствена звездна клиентела, сред която са Грета Гарбо и Мари Хелен Ротшилд. Първата му ready to wear колекция, показана през 1980 г. предизвиква сензация с обемите, създадени с пера. \n \n \n През 1992 г. Алая, който винаги е пазил тайнствено мълчание точно както своя идол Гарбо, се оттегля от модата след смъртта на сестрите си. Шест години по-късно той показва изненадващо първата си колекция haute couture. Мадона, Тина Търнър, Грейс Джоунс, Джанет Джексън избираха дрехи на Алая за световни премиери. \n", "date": "2017.11.19", "title": "Светът на модата скърби! Отиде си един от знаковите дизайнери"}
{"url": "https://www.blitz.bg/stsena/francheska-i-ivona-razkazakha-emotsiite-si-sled-fermata_news558890.html", "text": "Двете емоционални брюнетки – Франческа Саита и Ивона Панчовска, напуснаха „Фермата“ една след друга. Днес те са приятелки и имат големи планове за бъдещето. Те двете бяха днес в сутрешния блок на bTV.\nФранческа отваря ресторант.\n Ивона пък казва, че има много мечти, но гледа да си поставя малки, които да изпълнява всеки ден и с това да е по-близо до големите. \nИ двете посочиха, че най-емоционалният им момент е бил на дуелите, където по-важна от физиката е психиката. \nФранческа споделя още, че единственото нещо, което я е дразнило и е останало кофти спомен от предаването, е когато са й се подигравали за говора и са я имитирали. \n Вижте целия разговор във видеото: \n   \n \n", "date": "2017.11.19", "title": "Франческа и Ивона разказаха емоциите си след \"Фермата\""}
{"url": "https://www.blitz.bg/layfstayl/shoubiznes/zvezda-ot-otkradnat-zhivot-pokrtitelno-v-stranata-na-krenvirshite-se-khranim-samo-s-zhlti-informatsii_news558883.html", "text": "В страната на кренвиршите се храним само с жълти информации. Това заяви артистът Димо Алексиев, който в момента играе доктор Калин Генадиев в сериала \"Откраднат живот\" на въпрос дали наистина е секссимвол.\n\"Аз ги пускам тези новини. Плащам на един човек 30 лева, за да разбера какви неща реално четат хората и явно те приемат за верни тези информации\", пошегува се артистът в ефира на \"Събуди се\". \n\"Моят квартал е \"Младост\". Закачихме хубавите години на междукварталните войни. Имах бясно детство, викаха се батковци, връщахме си, правихме си номера\", призна Алексиев. \nСпоред него артистите трябва да тренират, както музикантите, иначе рискуват да загубят част от таланта си. Като пингвините, които преди са били птици, а сега само се клатушкат. \n\"Ние доста захаросваме сериала. В реалния живот не е така\", каза артистът и разказа как е бил приет при лекар да чопли семки, защото си е бил порязал ръката. \"Не ми обърна първоначално много внимание, после ме позна и реши, че съм важен\", каза той. \nНа въпрос как се е порязал обаче реши да се пошегува. \"Тренирах със скалпела в мазето, нали знаете, над кучета. Обичам да си закачам органи по стената, колекционирам ги\", смеейки се каза той. \nВсе пак Алексиев не издаде какво следва да видим в сериала, но обеща много интересни обрати. \n", "date": "2017.11.19", "title": "Звезда от \"Откраднат живот\" покъртително: В страната на кренвиршите се храним само с жълти информации"}
{"url": "https://www.blitz.bg/layfstayl/shoubiznes/ne-e-za-vyarvane-kakvo-si-prichinyava-mariela-nordel-ot-big-bradr-most-wanted_news558914.html", "text": "Ако в Къщата свърши храната, Мариела Нордел няма да има никакъв проблем с глада. Тъй като има опит! Кулинарката се подлага на строга диета 4 пъти годишно по две седмици, пише \"Уикенд\".\n , споделя Мариела.  \nОсвен това тя спортува почти всеки ден и може да хапва, каквото поиска, без да се притеснява, че ще напълнее драстично.\n", "date": "2017.11.19", "title": "Не е за вярване какво си причинява Мариела Нордел от \"Биг Брадър Most Wanted\"!"}
{"url": "https://www.blitz.bg/layfstayl/ptuvane/ako-shche-syadate-zad-volana-prvo-vizhte-tova_news558847.html", "text": "\n Информация за състоянието на републиканските пътища, предоставена от Агенция “Пътна инфраструктура”. \n \n І. МЕТЕОРОЛОГИЧНА ОБСТАНОВКА: \n Температурите са в интервала от - 2 до 10 градуса. Времето над цялата страна е облачно. Слаб до умерен вятър духа в областите Шумен, Търговище, Добрич, Варна, Смолян и Разград. Слаб дъжд вали в областите  Кърджали, Ямбол, Бургас и в районите на Бистрица /обл. София/ и Сливен.   \n Пътните настилки са мокри. \n Ограничена видимост поради мъгла: \n - до 50 м има в проходите „Шипка“ и “Котленски“, в районите на  Антоново и Омуртаг /обл. Търговище/; \n - до 100 м в област Силистра и в районите на Разград и Кубрат /обл. Разград/; \n   \n   \n ОГРАНИЧЕНИЯ ЗА ТОВАРНИ АВТОМОБИЛИ: \n Целогодишно за периода на официалните празници: последния работен ден преди празници – от 16:00 часа до 20:00 часа и последния почивен /празничен/ ден – от 14:00 часа до 20:00 часа. Забраната се отнася за всички периоди, в които е определен повече от един празничен ден. \n Ограниченията важат само за участъците от републиканската пътна мрежа, както следва: \n • Автомагистралите; \n • път I-1 с. Ребърково-Ботевград, като движението се пренасочва по път II-16 Ребърково-Своге-София; \n • път I-1 Благоевград-ГКПП „Кулата“; \n • път I-4 п. в. „Коритна“-Велико Търново-Шумен; \n • път I-5 Русе-Велико Търново; \n • път I-8 ГКПП „Калотина“-София; \n • път I-9 Варна-Бургас; \n • път II-18 Околовръстен път София; \n • път II-99 Бургас-Царево. \n Забраната не важи за моторни превозни средства, които извършват превози на опасни товари (ADR), живи животни, бързоразвалящи се хранителни продукти и товари на температурен режим. \n   \n ІІ. СЪСТОЯНИЕ НА АВТОМАГИСТРАЛИТЕ: \n   \n АМ „Тр акия“:   Област София:  шофьорите да се движат с повишено внимание от км 45+200 до км 46+266 при Мухово посока Бургас поради ремонтни дейности в аварийната лента до 12.01.2018 г. Движението се осъществява регулярно в активна и изпреварваща ленти. \n Област Бургас:  до 20.11.2017 г. от км 325 до км 359 в участъка Карнобат-Ветрен се извършва почистване на окопи и водостоци. Движението се регулира от пътни знаци. В участъка от км 329 до км 330 в участъка Драганци – Вратица се извършва засаждане на зелен пояс в посока София до 20.11.2017 г. Водачите да се движат с повишено внимание. Движението се регулира от пътни знаци. При надлез на км 344+387 движението се осъществява с повишено внимание, поради изграждане на вход-изходи за снегопочистваща техника при пътни връзки при км 344+005 и км 344+280 до 31.03.2018 г. \n   \n АМ „Хемус“:  Област София:   до 24.11.2017 г. движението се осъществява двупосочно в дясното платно посока Варна от км 6+790 до км 11+850, поради ремонтни дейности на виадукт при км 9+360 н посока София. При виадукта над с. Потоп в посока Варна от км 16+760 до км 19+690 шофьорите да се движат с повишено внимание, поради ремонтно-възстановителни дейности в аварийната лента на виадукт при км 19+250 до 12.01.2018 г.; движението по АМ „Хемус“ от км 25 до км 26 в посока Варна се осъществява с повишено внимание поради ремонтни дейности в аварийната лента до 30.11.2017 г. Водачите да се движат с повишено внимание; до 30.11.2017 г.;ограничено е движението в посока София от км 29+860 до км 35+150, поради ремонтни дейности по виадукта на км 33+600 и лява тръба на пътен тунел „Витиня”. Движението се осъществява двупосочно в платното посока Варна. По виадукта на км 33+600 и в пътен тунел „Витиня” аварийна лента е затворена и автомобилите се движат в активна и изпреварваща ленти. \n За тежкотоварни МПС  с технически допустима максимална маса над 10 тона : \n Ограничено е движението на МПС  над 10 т   в посока Варна  от км 30+260 до км 47+060, поради ремонтни дейности по виадуктите при км 35+760 и км 37+520. \n Обходен маршрут:  Движението се отклонява по път I-1 и път II-17 от п.в. \"Витинска река\" при км 30+260 до п.в. Ботевград при км 47+060. Срок до 30.11.2017 г. \n Ограничено е движението на МПС  над 10 т   в посока София  от км 35+450 до км 30+260, поради ремонтни дейности по виадукти при км 33+600 и тунел „Витиня“. \n Обходен маршрут:  Движението се отклонява при км 35+450 /временна пътна връзка/ по път I-1, след което се връща по АМ \"Хемус\" на км 30+260 при п.в. \"Витинска река\". Срок до 30.11.2017 г. \n За МПС   над 10 тона,  се предвижда следният  обходен маршрут : Път I-1 –   път II-16 при с. Ребърково - гр. Своге - гр. София и обратно.           \n Ограничено движение в посока София от км 49+000 до км 53+880, поради ремонтни дейности по виадукт на км 51+360. Движението се осъществява двупосочно в платното посока Варна до 08.12.2017 г. \n Област Варна:  движението в участъка Девня – Повеляново от км 400+800 до км 407+100 се осъществява двупосочно в едно платно в посока София поради ремонтни дейности. Затворено за движение е платното в посока Варна. Движението е двупосочно в платното в посока София при км 399+900 като се връща обратно в платното в посока Варна при км 407+500. \n Ограничено е включването на пътен възел \"Девня\" при км 402+100 и на пътен възел \"Повеляново\" при км 407+100, като движението е пренасочено по път I-2 Девня – Варна на пътен възел \"Неофит Рилски\" при км 392+300. Ограничено е качването на пътен възел \"Девня\" при км 402+100, като движението е пренасочено по път I-2 Девня – Варна и се включва в АМ Хемус на  пътен възел \"Слънчево\" при км 412+500 до 15.12.2017 г. \n   \n АМ „Струма“:  няма ограничения. \n   \n АМ „Марица“:  няма ограничения. \n   \n АМ „Черно море“: Област Варна:  Движението от км 0+000 до км 8+669 се осъществява в платното в посока Варна поради ремонтни дейности на асфалтовата настилка до 15.12.2017 г. \n   \n АМ „Люлин“:  няма ограничения. \n   \n ІІ I . ВЪВЕДЕНИ ОГРАНИЧЕНИЯ ПО ОСНОВНИТЕ ПЪТНИ НАПРАВЛЕНИЯ : \n   \n 1.  Проходи: \n - „Върбишки” - затворен за всички МПС; \n - „Златишки” - затворен за всички МПС; \n - „Айтоски” - отворен за всички МПС; \n - „Котленски” - отворен за всички МПС; \n - „Обзорски” - отворен за всички МПС; \n - „Печинско” - отворен за всички МПС; \n - „Превала” - отворен за всички МПС; \n - „Предел” - отворен за всички МПС; \n - „Ришки” - отворен за всички МПС; \n - „Рожен” - отворен за всички МПС; \n - „Троянски” - отворен за всички МПС; \n - „Вратник” - забранен за МПС  над 10 т ; \n - „Дюлински” - забранен за МПС  над 3,5 т ; \n - „Пампорово” - забранен за МПС  над 3,5 т ; \n - „Петрохан” - забранен за МПС  над 12 т ; \n - „Републиката“ - забранен за МПС  над 12 т ; \n - „Твърдишки” - забранен за МПС  над   10 т ; \n - „Шипка” - забранено е движението на МПС, предназначени за превоз на товари с технически допустима максимална маса  над 12 тона  от категория N3, както и тегленето на ремаркета и полуремаркета с технически допустима максимална маса  над 10 тона  от категория О4. Срок до 31.03.2018 г. \n   \n", "date": "2017.11.19", "title": "Ако ще сядате зад волана, първо вижте това"}
{"url": "https://www.blitz.bg/svyat/signali-ot-izcheznalata-podvodnitsa_news558841.html", "text": "\n Аржентинското министерство на отбраната съобщи, че са получени сигнали, които могат да принадлежат на екипажа на липсващата подводница Сан Хуан. Това става ясно от съобщение, публикувано на официалния уебсайт на флота, уточнява Ройтерс. \n Сигналите са били с продължителност от 4 до 36 секунди. Контактът не е уставен. Общо са били записани седем сателитни повиквания. \n Докладът на аржентинските военни също така казва, че правителството работи с компания от САЩ, която е специализирана в сателитните комуникации ,  за да проследи местонахождението на липсващия плавателен съд. \n Дизелната подводница Сан Хуан TR-1700 изчезна в сряда, 15 ноември. На борда има 44 души. Последното й потвърдено местоположение беше на 432 км от южното крайбрежие на Атлантическия океан. \n В търсене на липсващата подводница участват спасителните екипи на Аржентина, Чили, Бразилия, Съединените щати и Великобритания. Също така в спасителната операция участваше самолет на НАСА. \n", "date": "2017.11.19", "title": "Сигнали от изчезналата подводница?"}
{"url": "https://www.blitz.bg/svyat/ucheni-nablyudavakha-nay-moshchniya-v-istoriyata-vzriv-v-kosmosa_news558840.html", "text": "\n Международна група астрономи наблюдава най-мощния в историята космически взрив, съобщи университетът в Саутхамптън, цитиран от Лента. Той е бил в центъра на галактика, която се намира на 2,6 милиарда светлинни години от Земята.  \nПроменящият яркостта си обект е забелязан през 2010 г. с помощта на телескопа Pan-STARRS в Хавай. Учените описват два възможни сценария за източника на взрива. Първият е той да произхожда от звезда, чиято маса е стотици пъти по-голяма от тази на Слънцето, експлодирала като свръхнова. Другата версия е, че произходът му може да е от звезда с по-малка маса, която е била раздробена от гравитационните сили близо до свръхмасивна черна дупка. Международният изследователски екип включва специалисти от Финландия, Швеция, Ирландия, Италия, Испания, Чили и САЩ. \n \n", "date": "2017.11.19", "title": "Учени наблюдаваха най-мощния в историята взрив в Космоса"}
{"url": "https://www.blitz.bg/layfstayl/khoroskop/vnimavayte-namerite-li-neshcho-zagubeno-dnes-to-zadblzhitelno-go_news558848.html", "text": "Влияние ще окаже квадратурата на Марс и Плутон като провокира в хората лесно гняв, раздразнение, агресия и импулсивност в действията. Много е важно сега да се проявят внимание, дипломатичност и здрав разум.\nЖеланието за лидерство може да ви постави в условия на борба, конкуренция. Не са изключени финансови загуби в личен и социален план, крах на нечия кариера. Този период се счита за критичен за бизнеса, политиката и научните изследвания. Възможни са травми, взривове, нещастни случаи, природни катаклизми, социални вълнения. \nЛуната е в знак Стрелец. Преминавайки през този знак, тя носи философска нагласа на хората. Активността също се засилва. Благоприятно време за интелектуална и научна работа, за уреждане на юридически дела. Днес не трябва да се взема нещо, което е загубено от други хора.  Уязвими са кръвоносната система, черния дроб, жлъчката и тазобедрените стави. 2 лунен ден в 07:55ч до 08:51ч на следващия ден - Символ на деня е рогът на изобилието. Обърнете внимание на правилното приемане на даровете на деня. Необходимо е да се отбележи, че даровете на второто лунно денонощие идват само при тези, които са посветили предишният период на подробно планиране. Това се явява едновременно като награда за свършената работа и първо изпитание по пътя към достигане на целите. Ден за натрупване на енергия. Трябва да бъдете добри и щедри. Вслушвайте се в своята интуиция. Да се избягват конфликтите, тъй като отнемат много енергия, необходима за други неща. Ако чувствате неприязън към някого, това е предупреждение, че сте на грешен път. Подходящо е за гладуване и начало на диета. \nОтношения –Подходящо време за семейни реформи. Ако отдавна сте забелязали, че трябва да промените нещо, то сега е този момент да го предприемете, особено що касае и другите членове на семейството. Всякакви нови идеи при разумно обяснение ще бъдат приети без съпротивление и възражения. На всяка цена се старайте да избягвате конфликтите. Ако те започнат сега, ще продължат през целия месец. \nСекс – Втори лунен ден е празник за секса, затова той трябва да бъде празничен, забавен, оригинален. Това е най-доброто време да изпробвате нови сексуални техники, любовни игри, позиции. Идеалното време да добавите към сексуалния си живот нещо ново, неизвестно, нов нюанс, нещо вълнуващо. Не се страхувайте да експериментирате.   \nБизнес – Необходимо е повишаване на активната дейност. Добре е да се съсредоточат всички сили в търсене на източник за финансиране на своя проект, уточняване на плановете, разработени от преди и формиране на материална база за бъдещи проекти. Благоприятно време за започване на нова политика на компанията. \nПодстрижка – подобрява здравето и състоянието на всички органи на чувствата – очите, слуха, прочиства носовите канали. Освен това подобрява работата на отделителната и храносмилателната системи. След подстрижката в този ден, косите ви може да започнат да се навиват. \nПокупки – може да купувате само това, което ви е крайно необходимо. \nСънища – Образите на сънищата ви могат да послужат като пряко указание как да действате, но трябва да ги тълкувате правилно, а не да ги приемате буквално. Сънищата биват конкретни и ярки, което улеснява тълкуването им. \nРодените през 2-ри лунен ден са спокойни и балансирани, доста бавни личности. Още от детството си притежават голям апетит, послушание, смирение и добро здраве. По природа са малко по-мързеливи и подтиснати хора. Един от главните им недостатъци е тяхната подозрителност и недоверие към хората. Липсва им чувство за мярка. Често проявяват инстинкт за собственост, ревност и стремеж към всевъзможни ексцесии. Ако се захванат с някоя работа, те я вършат внимателно и по съвест. Обикновено са настоящи гурмани и с вкус си похапват, но рядко пълнеят, тъй като в организма им стават постоянно процеси на пречистване и бързо изгаряне на всичко излишно и изхвърлянето на шлаки. На тези хора се препоръчва да проявяват малко повече алтруизъм и щедрост, да не се привързват към нещата и да не съжаляват, когато са изгубени. Да се занимават повече с духовни техники.  Ако тези хора се проявят като егоистични и алчни, ще привличат към себе си предимно физически проблеми, които ще се появяват под формата на заболявания на жлъчния мехур или бъбречна недостатъчност, а също може да има нарушения при функционирането на храносмилателната система. \n \n", "date": "2017.11.19", "title": "Внимавайте! Намерите ли нещо загубено днес, то ЗАДЪЛЖИТЕЛНО го..."}
{"url": "https://www.blitz.bg/layfstayl/rachkov-gleday-kakvo-stava-mariya-ignatova-zavrtya-glavata-na-kholivudska-zvezda-vrshcha-se-u-nas-da-si-ya-vzeme-snimka_news558720.html", "text": "Мария Игнатова е станала доста вървежна и търсена след раздялата си с Димитър Рачков. Красивата блондинка определено не може да се оплаче от липса на внимание. Някои от ухажорите й са обнадеждени от факта, че сега е свободен електрон и отново с търсене на любовта. А на други въобще не им пуска за любовния статус на Мария и я искат на всяка цена!\nВ последно време Игнатова се опитва да дави мъката си и самотата нощем с безкрайни купони до ранни зори. Така преди дни тя е била поканена на ВИП парти на известна марка бижута, като по случайност или не, по това време у нас е и звездата от сериалите \"Изгубени\" и \"Хавай 5-0\" Даниел Дей Ким. \nАктьорът от азиатски произход е в България по работа, но неочаквано е срещнал и любовта. \nПрисъствали на партито свидетелства, че той цяла вечер не е откъснал поглед от красивата Игнатова. Наблюдавал я как танцува предизвикателно и точел лиги по нея. А преди да си тръгнене се сдържал и й поискал телефонния номер. Обещал, че скоро ще се върне тук и задължително ще се видят. Актьорът вероятно ще поеме филмов ангажимент с Киноцентър Бояна и ще има известно време у нас, за да сваля Мария. \nТя, обаче, не изглеждала особено трогната от интереса към нея. Явно Даниел не е неин тип, а и вече й е дошло до гуша от ухажори. За няколкото месеца, откакто е разделена с Рачков, й приписаха куп авантюри, но сърцето й остава свободно\n", "date": "2017.11.19", "title": "Рачков, гледай какво става! Мария Игнатова завъртя главата на холивудска звезда, връща се у нас да си я вземе (СНИМКА)"}
{"url": "https://www.blitz.bg/layfstayl/svetski/pokrtitelno-elen-koleva-razgoli-dushata-si-progovori-za-vrzkata-si-s-mayonezata-i-kalin-terziyski-razkri-ogromna-bolka_news558880.html", "text": "Да бъдеш известен в България е един вид позорище. Всички влизат в живота ми и си казват \"Това беше онази, която беше с онзи, а после с онзи\". Това заяви актрисата Елен Колева пред Мон Дьо в \"Събуди се\".\n\"Сега съм притихнала, но това не значи, че не се готвя за скок. Преди винаги бях в опозиция. Сега ми предлагаха да участвам в една белгийска продукция като стритийзйорка. Отказах я. Клишето в България е, че щом си красива си тъпа, щом е тъпа, значи не е талантлива\". каза тя. \n\"Много пъти не са искали да ми взимат, защото съм била скандална. Ама нали хората това искат, това гледат. Никой не се интересува дали Елен Колева е тиха, кротка и добра. Всеки иска да знае с кого съм спала. Аз много обичам професията си. Това беше детската ми мечта и никога не се отказах от нея. Да останеш на върха обаче, да бъдеш брулена от вятъра, е много трудно\", сподели Колева. \nТя проговори и за отношенията си със Сашо Майонезата: \"Нормално е една връзка с по-зрял и интелигентен човек да ми даде опит. Простих му, че изнесе най-съкровената и лична информация за мен. Той не остана достоен. Има прошка, има и благодарност. Той е голяма част от живота ми, аз го обичах. Не можеш да изтриеш една любов от живота си, можеш да го кажеш публично но лицемерно. Не искам да си говоря с него публично. Наричам тези етапи от живота си уроци. Аз съм феникс, имам още пламък в очите\", каза тя. \nНе подмина и отношенията си с Калин Терзийски: \"Калин за мен беше разтърсваща поезия и роман. Той ми разкри много пластове в изкувството. Той ме провокира да извадя най-доброто, но и бесовете си. Беше хубаво. Аз съм в прекрасни отношения с него. От тези две връзки научих, че мога да обичам въпреки, не заради. Животът е в мига. В момента наистина съм станала по-страхлива. Официално съм сама, а неофициално... ще ти намигна. Не съм лесен човек за живеене. Аз съм много жени и състояния в едно. Когато едни взаимоотношения не вървят, разбира се, че и двамата души имат вина. Не може само единият да е черен, а другият - бял лист хартия\", каза тя. \n\"Последните 7 години бяха най-трудното време за мен. На мен като по-млада ми се даваха много неща на тепсия. Не бях благодарна, мислех, че ми се полага. Сега съм благодарна за всичко. Опитвам се да оставя живи детето и вярата в мен, за да продължа като жена и като актриса. На този етап от моя живот най-важно е моето здраве, на второ място близките ми хора, колкото и да са малко, а после е сцената и възможността да играя\", заяви Колева. \n\"Моят порок е гордостта, тя много пречи. Искам да постигна винаги различно нещо. Сега искам да създам живот и да му дам всичко ценно, което съм научила. Нарцистична съм, но се уморих да живея само за себе си\", завърши актрисата.\n", "date": "2017.11.19", "title": "Покъртително! Елен Колева разголи душата си, проговори за връзката си с Майонезата и Калин Терзийски, разкри огромна болка"}
