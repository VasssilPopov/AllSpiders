{"url": "https://www.blitz.bg/svyat/drama-vv-vzdukha-zaryadno-se-vzrivi-v-samolet-gori-ogn-ptnitsi-pishchyat-snimki_news575800.html", "text": "\n Пътнически самолет бе на косъм от авария, след като зарядно за телефон се взриви и се запали.  \nВ мрежата се появиха и първи кадри от инцидента, станал в небето над Волгоград.  \nЗаради пожара в салона се разнесъл задушлив дим. Зарядното принадлежало на един от пътниците.  \nЗасега не е известна причината за взрива.  \nНикой от пътниците не е пострадал. Превод БЛИЦ \n \n", "date": "2018.01.31", "title": "Драма във въздуха! Зарядно се взриви в самолет, гори огън, пътници пищят (СНИМКИ)"}
{"url": "https://www.blitz.bg/svyat/putin-vodi-ubeditelno-za-izborite-v-rusiya-chetirima-kandidati-se-otteglikha-ot-nadprevarata_news575774.html", "text": "\n Четирима кандидати за президент на Русия обявиха, че се оттеглят от надпреварата на изборите на 18 март. Решението си те съобщиха часове, преди изтичането снощи на срока за прием на документи за участие във вота. Ирина Волинец – председател на Националния родителски комитет, се отказа от битката за Кремъл в полза на настоящия президент Владимир Путин. \nКато причина тя посочи, че Путин е поставил проблемите на семействата с деца и материалната подкрепа за тях във фокуса на кампанията си. \nДруг кандидат, който също се оттегли, давайки подкрепата си за Путин, е Станислав Полишчук. Депутатът от областния парламент на Кострома Владимир Михайлов събра нужните подписи за участие във вота, но реши да откаже, защото си дал сметка, че “не е разпознаваем” в обществото. \nА психологът Михаил Козлов се оттегли, защото не разчел финансовите си възможности. Безспорен фаворит в проучванията е Путин с подкрепа между 67% и 73,2%. Втори е кандидатът на либералдемократите Владимир Жириновски с 6% рейтинг.\n", "date": "2018.01.31", "title": "Путин води убедително за изборите в Русия, четирима кандидати се оттеглиха от надпреварата"}
{"url": "https://www.blitz.bg/daydzhest/divotiya-mzht-svit-na-klbo-koyto-plashi-ot-kutiite-za-tsigari-v-tsyala-evropa-vzel-za-snimkata_news575776.html", "text": "\n 300 евро получил англичанинът Том Фрайн за снимката на мъртвото си тяло, която стои върху всички кутии с цигари в Европейския съюз. Младежът разказва пред английския „Гардиън”, че направил в Берлин две фотосесии за кампания против тютюнопушенето през 2012. Четири години по-късно открил, че лицето му е из цялата стена в местния магазин, както и във всички 27 страни членки на ЕС. \nЗловещите картинки по кутиите с цигари бяха въведени у нас и в целия Европейски съюз през лятото на 2016, като част от кампания за борба с тютюнопушенето. Картинките варират от трупове, през операционни зали, до увредени органи. Един от моделите, които са снимани за кампанията разказва пред английския „Гардиън”, че е направил две фотосесии в Берлин през 2012 година. Организаторите обяснили на Том Фрайн в имейл, че снимките ще служат за предупреждение на пушачите и че за тях ще получи 100 евро.   \nВ първата фотосесия Том трябвало да се снима гол и свит на кълбо. Днес снимката му се намира по кутиите с цигари с предупреждение, че тютюнопушенето води до импотентност.  \nМладежът разказва, че на площадката срещнал всякакви други модели – жена, която да гледа тъжно в инвалидна количка, мъртвец в морга, опечалени роднини. \nСлед време организаторите го потърсили за втора фотосесия, като този път му предложили 200 евро и го помолили да дойде за снимки в изоставена болница в покрайнините на Берлин. Този път англичанинът имал нова роля – на мъртвец: \n„Боядисаха лицето ми сиво, сложиха ме в найлонов чувал и ме заведоха в моргата. Престоят в чувала наистина ме ужаси, особено след като немският фотограф го закопча догоре и ми прошепна: „Това да ти е за Дрезден”. \nСлед време Том се връща в Лондон и забравя за снимките. Припомня си ги четири години по-късно: \n„През есента на 2016 получих имейл от приятел в Берлин. Беше ми пратил снимка на пакет цигари с картинка на мъртвото ми тяло. Отидох до местния магазин и открих, че лицето ми е по цялата стена. Бях навсякъде. И то във всички 27 страни на ЕС. Имаше милиони и милиони пакети с мен. Не е първото нещо, което казвам на хората при запознанство, нито ме спират по улицата, но постоянно виждам лицето си по пъбове и магазини. Беше странно.” \nС времето приятели започнали да изпращат на Том различни неща, които открили из мрежата. Оказало се, че във Фейсбук има тъжна поема за мъртвеца от цигарените кутии. Негови приятели, които ходили на фестивала в ‘Гластъбъри” пък му разказали, че лицето му било навсякъде из калта. \n„Наскоро майка ми беше на почивка в Испания, където заговорила с едни хора за децата си. Щом станало дума за най-големия й син тя посочила празна кутия от цигари, която се търкаляла на тротоара и казала: „Това е синът ми”. \n300 евро за снимките едва ли са най-добрата оферта, продължава Том, но добавя, че се надява, че те може и наистина да са отказали някого от цигарите, а защо не и да са спасили живот. А за себе си уточнява, че не пуши. Източник: \"Дарик\" \n", "date": "2018.01.31", "title": "Дивотия: Мъжът, свит на кълбо, който плаши от кутиите за цигари в цяла Европа, взел за снимката..."}
{"url": "https://www.blitz.bg/svyat/skp-gost-ot-rusiya-idva-v-blgariya_news575743.html", "text": "\n Патриархът на Москва и цяла Русия Кирил ще посети България в началото на март, съобщи говорителката на руското външно министерство Мария Захарова. \nТой ще участва в основните тържества по случай 140-годишнината от освобождението на  България  от османско робство в руско-турската война от 1877-1878 г., посочи Захарова и добави, че в момента програмата на посещението се уточнява.\n", "date": "2018.01.31", "title": "Скъп гост от Русия идва в България"}
{"url": "https://www.blitz.bg/lyubopitno/evrika/iskate-da-ste-nevidim-veche-ima-kak-video_news575777.html", "text": "\n В социалните мрежи се появи видео, в което китайски гражданин показа впечатляващото си изобретение - фолио, което прави хората невидими.  \nВижте го: \n", "date": "2018.01.31", "title": "Искате да сте невидим? Вече има как! (ВИДЕО)"}
{"url": "https://www.blitz.bg/intsidenti/stikhii/adt-sleze-v-avstraliya-morski-kurort-izchezna-zrelishchno-video_news575727.html", "text": "\n Не, това не е част от басейн. Това е част от Западна Австралия след наводненията, причиниени от буря.  \nШофьорът, заснел клипа, казва, че през повечето време не е имал представа къде е пътят. \nМестни медии съобщиха, че морският курорт, заснет на кадрите е бил \"отрязан\" от останалата част от региона, след като силен дъжд опустоши района за 24 часа. \n  \n", "date": "2018.01.31", "title": "Адът слезе в Австралия, морски курорт изчезна (ЗРЕЛИЩНО ВИДЕО)"}
{"url": "https://www.blitz.bg/svyat/skandal-v-italiya-uchenitsi-prebikha-brutalno-dete-bez-nikakv-motiv_news575786.html", "text": "\n Деветима тийнейджъри бяха арестувани днес във връзка с един от най-бруталните случаи на улично насилие, разтърсили южния италиански град Неапол през последните седмици.  \n Без видима причина някои части на Неапол станаха арена на десетки инциденти на нападения срещу деца от т.нар. \"бебешки банди\". Днешните арести са свързани с нападение, станало на 12 януари, когато 15-годишният Гаетано бе така жестоко пребит край метростанция в покрайнините на града, че далакът му трябваше да бъде отстранен в болница чрез операция.  \n Извършителите са \"юноши без криминални досиета\", действащи \"без мотив\", каза пред радио РАИ полицаят Бруно Мандато, който води разследването.  \n Нападателите са обвинени в нанасяне на \"тежка телесна повреда\". Осем от тях са настанени в превъзпитателни центрове, а един е оставен при семейството си, съобщиха от полицията.  \nНеапол - третият по големина италиански град и средище на мафиотската групировка Камора, се отличава с висока престъпност, високо равнище на младежка безработица и на бягство от училищата, отбелязва ДПА.  \n", "date": "2018.01.31", "title": "Скандал в Италия! Ученици пребиха брутално дете без никакъв мотив"}
{"url": "https://www.blitz.bg/svyat/arzhentinski-uchen-otkri-na-dnoto-na-tikhiya-okean-sleda-km-atlantida_news575787.html", "text": "Хилядолетия наред човечеството на спира да търси легендарния остров Атлантида. Дори и съвременните технологии не могат да помогнат за  пълното изследване на морското дъно и откриването на доказателства за съществуването на древната държава.\nИзследовател от Аржентина наскоро заяви, че на снимки, направени от спътник, е забелязал странен силует в океана, който наподобява пирамида. Ако това наистина е факт, съоръжението може да се окаже следа към древната цивилизация. \nСамата пирамида се намира в Тихия океан. Размерите й, според учените, са 14 км. \nИзследователят, забелязал обекта на клипчето на Google Earth, се казва  Марсело Игазуст. С находката си той успя да удиви дори уфолога  Скот Уоринг. Той смята, че няма как съоръжение с подобни размери да е построено от тогавашните хора и най-вероятно те са получили помощ от извънземни сили.  Източник: planetanovosti.com \nПревод: БЛИЦ \n", "date": "2018.01.31", "title": "Аржентински учен откри на дъното на Тихия океан следа към Атлантида"}
{"url": "https://www.blitz.bg/stsena/nyama-proshka-edin-ot-nay-izvestnite-svetovni-rapri-vliza-v-zatvora_news575703.html", "text": "\n Известният американски рапър и актьор DMX (Ди Ем Екс) ще лежи в затвора, след като неколкократно е излъгал съдията, че ще спазва условията за пускането си под гаранция.  \nСъдия Джед Рейкаф постанови Ърл Симънс, както е истинското име на рапъра, да остане в затвора до обявяването на присъдата му през март. Обвинението срещу звездата е за данъчни измами в размер на 1,7 милиона долара. Опасенията на съдията са, че DMX може да напусне пределите на страната. \nЗащитникът на певеца Мъри Ричман каза, че изпълнителят е взимал наркотици, за да се справи със стреса покрай влизането в болница на едногодишната му дъщеря през месеца. Тя имала треска с температура от 40 градуса Целзий. \nТогава Ърл Симънс напуснал клиниката за рехабилитация, за да види дъщеря си в Ню Йорк. Съдията каза, че рапърът е дал положителна проба за употребата на кокаин, опиати и оксикодон миналата седмица. DMX беше изведен от съда с белезници. \n \n", "date": "2018.01.31", "title": "Няма прошка! Един от най-известните световни рапъри влиза в затвора"}
{"url": "https://www.blitz.bg/svyat/nay-krasiviyat-zatvornik-v-sveta-otide-v-rusiya-zaradi-klip-na-skandalnata-buzova-video_news575669.html", "text": "\"Най-красивият престъпник на света\" Джеръми Мийкс пристигна в Москва, но не с туристическа цел. Той бе повикан в заснежената столица от скандалната певица Олга Бузова за заснемането на най-новия й видеоклип, съобщи телевизионният канал Супер.\nАмериканският Джеръми Мийкс стана известен през 2014 г. Тогава след арестуването му на страницата на полицията в град Стоктън бе публикувана неговата снимка. Фотосът събра 100 хиляди харесвания. Мъжът бе наречен \"най-красивият престъпник в света\". Превод: БЛИЦ \n", "date": "2018.01.31", "title": "Най-красивият затворник в света отиде в Русия заради клип на скандалната Бузова (ВИДЕО)"}
{"url": "https://www.blitz.bg/svyat/blgarin-arestuvan-pri-mashchabna-spetsaktsiya-sreshchu-trafikanti-na-migranti-v-germaniya-iskali-po-18-bona-ot-bezhantsite_news575696.html", "text": "\n Германската полиция арестува днес трима заподозрени при операция срещу група, за която се предполага, че е вкарала нелегално най-малко 160 мигранти в Германия през последните месеци.  \nОперацията беше проведена в четири германски провинции. Двама заподозрени бяха арестувани в Берлин, а един - в Бад Мускау, до полската граница. Претърсени бяха седем имота. Предполага се, че заподозрените са част от група, прекарвала нелегално мигранти от Чехия и Полша, главно с камиони, в някои случаи, като ги скривала зад стоки и палети. \nАрестуваните хора са граждани на Турция, Полша и България. Предполагаемата контрабанда на мигранти е била извършвана от август. Мигрантите са били транспортирани главно през Балканите, а после през Чехия и Полша към Германия. Контрабандистите са искали от всеки мигрант по 8000 евро.\n", "date": "2018.01.31", "title": "Българин арестуван при мащабна спецакция срещу трафиканти на мигранти в Германия, искали по 18 бона от бежанците"}
{"url": "https://www.blitz.bg/svyat/v-rusiya-izpitvat-nov-bezpiloten-vertolet_news575541.html", "text": "В Русия започнали изпитанията на новия безпилотен вертолет „Ворона 777”, съобщи пресслужбата на държавната корпорация „Ростех”, цитирана от осведомителните агенции. Вече са готови два опитни екземпляра.\nМашината е разработена в уралския град Кумертау, Башкирия. Нейната маса при излитане достига 500 кг, а полезният й товар е 150 кг. Продължителността на полета й е до 4 часа. Тя ще бъде управлявана от автономен пункт на земята на базата на автомобил КамАЗ. \n  \nСпоред генералния директор на „Вертолеты России” Андрей Богинский, БПЛА може да носи на борда си мощни системи за мониторинг и сериозни въоръжения – средства за РЕБ и стрелково оръжие. /  БЛИЦ \n \n", "date": "2018.01.31", "title": "В Русия изпитват нов безпилотен вертолет"}
{"url": "https://www.blitz.bg/svyat/golyama-tragediya-ptnik-ot-feribot-v-grtsiya-preskochi-parapeta-i-stana-strashno_news575707.html", "text": "\n В сряда беше проведено разследване на обстоятелствата, при които пътникът от ферибота Blue Star Naxos е паднал от борда и се е удавил. Човекът, който е около 60, е паднал от ферибота в тъмни и студени води на около 4 морски мили от брега на Сирос, пише \"Български новини\". \nСлед час човекът е бил намерен мъртъв от бреговата охрана. Корабът пътувал от Сирос до Парос, Наксос. Друг пътник на ферибота е съобщил на местните медии, че е видял мъжът да скача отстрани на борда. \"Видях човек на средна възраст, който стоеше пред парапета на около 20 метра от мен. Опитах да стигна до него, но той скочи, точно когато стигнах там. Видях го да пада… Изчезна пред очите ми и нямаше какво да направя\", казва 34-годишният мъж.  \n \n", "date": "2018.01.31", "title": "Голяма трагедия! Пътник от ферибот в Гърция прескочи парапета и стана страшно"}
{"url": "https://www.blitz.bg/svyat/puchdemon-otchayan-vsichko-svrshi_news575711.html", "text": "\n Самозаточилият се в Белгия бивш каталонски президент Карлес Пучдемон изпрати редица съобщения от мобилния си телефон, в които написа, че привържениците на независимостта на Каталония „са го принесли в жертва“, съобщи телевизия Телесинко, до която достигнало съдържанието на кореспонденцията. \nНа 30 януари трябваше да се състои заседание във връзка с кандидатурата на Пучдемон за лидер на автономния регион, съобщава БГНЕС. В последния момент председателят на парламента Роже Торен обяви отменяне на дебата, тъй като конституционният съд на Мадрид е против бившият лидер на региона да заеме поста от дистанция. \nСъдът настоява политикът лично да се яви в регионалния парламент, като предварително получи за това разрешение от върховния съд на страната, който води дело срещу него. Отлагането на заседанието по кандидатурата на намиращия се в Брюксел Пучдемон не беше подкрепено от парламентарната група на Пучдемон „Заедно за Каталония“. \nСпоред испански медии след решението на Торен Пучдемон изпратил съобщения на бившия съветник по здравеопазването към правителството на Каталония Тони Камино, който също е в Белгия. В тях Пучдемон написал: „Нашите ни принесоха в жертва, поне мен.“ Бившият лидер на автономията също така отбелязал, че двореца Монклон [резиденцията на испанския премиер] печели. „Всичко приключи“, гласи съобщението, имайки предвид сепаратисткия процес в Каталония. \nПо адрес на коментара на телевизията Пучдемон написа в Туитър: „Аз съм журналист и винаги съм разбирал, че има ограничения, например личният живот, които никога не трябва да бъдат нарушавани. Човек съм и понякога има моменти, в които се съмнявам“, отбелязва Пучдемон. Той също така каза, че няма намерение да се отказва от своите цели от уважение към жителите на Каталония.\n", "date": "2018.01.31", "title": "Пучдемон отчаян: Всичко свърши!"}
{"url": "https://www.blitz.bg/svyat/interpol-50-boytsi-na-idil-sa-pristignali-v-italiya_news575720.html", "text": "Интерпол разпространи списък на 50 предполагаеми бойци на терористичната групировка „Ислямска държава”, пристигнали в Италия, за да се прехвърлят оттам в други европейски държави, съобщи британският в. „Гардиън”, цитиран от БГНЕС.\nПо данни на изданието, всички 50 души са граждани на Тунис.Те са пристигнали на италианска територия с лодка. В списъка са имената и фамилиите на бойци от ИДИЛ с рождените им дати. \nДанните са били предадени на вътрешното министерство на Италия на 29 ноември миналата година, а оттам са споделени с антитерористични звена на други европейски държави. \n„Гардиън” пише, че по оценки на ООН, 5500 тунизийци – най-много в сравнение с всяка друга страна, са заминали за Ирак и Сирия, за да се присъединят към джихадистите. \nКато се позовава на италианските власти британският вестник съобщава, че от юли 2017 г. над 3000 мигранти от Тунис живеят в района на югозападния сицилиански град Агридженто. Полицията е задържала и е установила самоличността на около 400 души.\n", "date": "2018.01.31", "title": "Интерпол: 50 бойци на ИДИЛ са пристигнали в Италия"}
{"url": "https://www.blitz.bg/svyat/uzhas-somnambul-poletya-ot-osmiya-etazh-na-apartamenta-si-no_news575719.html", "text": "Сомнамбул падна от осмия етаж на апартамента си в Ню Йорк и оцеля, съобщава в. \"Метро\". 35-годишният Ранди Фотисейн се събудил след полета и като по чудо бил само със счупен крак.\nКъсметлията прелетял покрай шест етажа, като се приземил на строително скеле. Там го открили спасителните екипи. Инцидентът станал в 5 часа сутринта.  \nРанди се отървал само със счупен крак и наранявания на ребрата и гръбнака. \n", "date": "2018.01.31", "title": "Ужас! Сомнамбул полетя от осмия етаж на апартамента си, но..."}
{"url": "https://www.blitz.bg/svyat/lyubopitno-kakv-bas-izgubi-tom-khardi-che-si-tatuira-imeto-na-leonardo-di-kaprio_news575601.html", "text": "Британският актьор Том Харди разказа защо си е татуирал името на Леонардо ди Каприо. Снимката, на която се вижда татуировката, бе пусната в Instagram от фотографа Андрю Калистерио, предадоха британски медии.\nКакто се оказа, дори през 2015 г. актьорът твърдял, че Ди Каприо ще остане без \"Оскар\" за ролята си във филма \"Survivor\" в категорията \"Най-добър актьор\". Басът бил, че, ако Лео получи престижната статуетка, Харди ще си направи татуировка с името на колегата си. \n\"Лео знае всичко\", казва надписът на дясната му ръка. \nСтрува си да се отбележи, че самият Харди също беше номиниран за наградата за второстепенна роля. Превод: БЛИЦ \n \n \n", "date": "2018.01.31", "title": "Любопитно! Какъв бас изгуби Том Харди, че си татуира името на Леонардо ди Каприо"}
{"url": "https://www.blitz.bg/svyat/raketa-izstrelyana-ot-afrin-porazi-turski-dom-momche-zagina-a-drug-e-ranen_news575646.html", "text": "\n Ракета, която бе изстреляна от Африн, порази къща в Турция. Момче на 17 години е загинало, след като ракета, изстреляна от контролиран от кюрдските бойци район в Сирия, е паднала в къщата му в град Рейханлъ. Това предадоха местните медии. \nРакетният обстрел е бил извършен от територията на Африн, който се намира под контрола на сирийските кюрдски Сили за защита на народа (СЗН)/Партия на демократичния съюз (ПДС). \nПри зловещия инцидент има и пострадал. Той е ранен в крака. \nДруги две ракети са паднали на празна площ на турска територия. \nБЛИЦ припомня, че вчера  . \n  \n \n", "date": "2018.01.31", "title": "Ракета, изстреляна от Африн, порази турски дом - момче загина, а друг е ранен"}
{"url": "https://www.blitz.bg/svyat/sheft-na-nato-obyavi-koga-makedoniya-shche-vleze-v-pakta_news575648.html", "text": "\n НАТО ще изпрати покана за членство на Република Македония в Северноатлантическия пакт след постигане на решение за спора за името в рамките на ООН. Това каза генералният секретар на НАТО Йенс Столтенберг пред белградското издание \"Политика\".  \n\"Много се радвам, че посетих Скопие този месец. Продължаваме да подкрепяме страната по пътя на нейното присъединяване към НАТО. Ние искаме тя да успее. Това е съгласно решението от срещата на върха в Букурещ от 2008-ма година. Това решение бе препотвърдено с декларации от Уелс и Варшава. Съюзниците са съгласни, че НАТО ще изпрати покана за членството в Алианса след постигането на общо решение за спора за името в рамките на ООН. Съвсем наскоро видяхме положителен импулс по този въпрос\", казва още Столтенберг. \n\"След сформирането на новото правителство /на Зоран Заев - бел.ред./ миналата година видяхме възстановени усилия за извършването на реформите. По време на визитата ми аз окуражих правителството да продължи с реформите, които ще укрепят съдебната власт и демократичните институции. Подкрепих всички политически партии и всички останали да се включат в открити и конструктивен диалог\", каза Столтенберг. Според него \"Балканите са от стратегическо значение за НАТО\". \n\"Оставаме напълно ангажирани, а това нещо подпомага стабилността в региона. Ние виждаме бъдещето на този регион в евроатлантическото сътрудничество и интеграцията на тези, които искат това нещо. Всеки народ има правото сам да решава за бъдещето си и сам да избира политическите мерки и мерките за сигурност. Това е основен принцип на европейската сигурност - този принцип бе подписан и от самата Русия и тя трябва да го зачита. Разширяването на НАТО не е срещу Русия\", казва още Столтенберг. \nГенералният секретар пояснява, че две страни от Западните Балкани искат да се присъединят към пакта. \"НАТО подкрепя тези аспирации и си партнира с приятелите в Скопие и Сараево, за да им помогне по пътя им към членството в НАТО\". \"Северноатлантическият пакт е изправен пред най-сложната и непредвидима ситуация в областта на сигурността... Нестабилността в Близкия изток, в Северна Африка, както и Русия, която нарушава международното право и ядрената програма на Северна Корея и развитието на междуконтиненталните балистични ракети са основна заплаха за глобалната сигурност и стабилност. Предизвикателствата като тероризъм и кибератаките нямат граници и подкопават нашата сигурност\", казва още генералният секретар на НАТО, уточнява БГНЕС. \n \n", "date": "2018.01.31", "title": "Шефът на НАТО обяви кога Македония ще влезе в пакта"}
{"url": "https://www.blitz.bg/lyubopitno/neveroyatnata-istoriya-na-choveka-zhivyal-256-godini-video_news575647.html", "text": "\n Ли Чинг Юн е известен като най-дълго живелия човек на планетата, достигнал 256 години. Ето невероятната история на живота му: \nЛи бил роден в китайската провинция Съчуан. \nОще от младежка възраст Ли започнал активно да се занимава с билкарство – поприще, на което посветил целия си съзнателен живот. Според легендите той знаел много за билките и обикалял тибетските планини, за да ги бере и разпространява.Освен вещ билкар, той бил учител по бойни изкуства и тактически съветник, пише Дарик. \nКитаецът изучавал различни методи за постигане на дълголетие и ги следвал стриктно. Храната му се състояла предимно от билки и плодове. \nЕдна от тайните на неговото дълголетие била медитацията. Едновременно с това той практикувал и холистични техники за дишане. \nСмята се, че Ли е роден през 1677 година и починал на 256-годишна възраст. \nУдивителната история на живота му става известна, след публикуване на статия за него във вестник New York Times. \nТой дори получил поздравление от китайското правителство за неговия 150-годишен юбилей. Когато го питали за тайната на неговото дълголетие, той казвал, че „държи ума и мислите си в покой, стои спокойно като костенурка, движи се като гълъб и спи като куче“. \nСкептиците не вярват, че китаецът е доживял до тази възраст, тъй като няма писмени данни и документи за дългия му живот. Други обаче смятат, че това е човекът, живял най-дълго на планетата. \nОфициалният световен рекорд по дълголетие принадлежи на Жана Луиза Калман. Тя живяла 122 години и 164 дни \n", "date": "2018.01.31", "title": "Невероятната история на човека, живял 256 години (ВИДЕО)"}
{"url": "https://www.blitz.bg/svyat/putin-i-erdogan-se-chukha-po-telefona-i-stana-yasno-che-i-dvamata-sa-dovolni-ot_news575694.html", "text": "\n Президентът на Турция Реджеп Ердоган проведе телефонен разговор с руския си колега Владимир Путин. Това съобщават \"Дейли сабах\" и от прессекретариата на Кремъл. \nДвамата лидери са обсъдили резултатите от Сирийския национален диалог в Сочи и развитието на операция \"Маслинова клонка\" в Африн, Сирия. \nЕрдоган и Путин са заявили, че са удовлетворени от постигнатите резултати на сирийския конгрес за мир, подчертавайки, че резултатът от форума в Сочи е \"важно постижение\" въпреки проблемите. \nНа 29 и 30 януари в руския черноморски курорт  . \nКонгресът, подкрепян от Турция, Русия и Иран, имаше за цел да събере враждуващите в Сирия страни на масата за преговори за улесняване на организирания от ООН Женевски процес. \nНа конгреса участващите се съгласиха да формират комисия за изготвяне на нова конституция на Сирия. \nВ заключителното комюнике от срещата се казва, че искат да сложат край на конфликта в региона възможно най-скоро и призовават за международна помощ.\n", "date": "2018.01.31", "title": "Путин и Ердоган се чуха по телефона и стана ясно, че и двамата са доволни от…"}
{"url": "https://www.blitz.bg/svyat/vsichki-tezi-zvezdi-propovyadvat-islyama-snimki_news575563.html", "text": "Парадоксът на глобалния свят е, че в него лесно се стига до крайности, за да може всеки един от нас да запази идентичността си. Затова деленето на расова, етническа и религиозна принадлежност става все по-ожесточено.\n Откриването на самосъзнанието често пътува през клишетата за „другите“ или с какво се различаваме от тях. Така лепенето на етикети се превръща в основна причина да не опознаеш някого, пише vesti.bg. \n Така например след зачестилите атентати, за които отговорност поемат ислямски фундаменталисти, голяма част от хората, изповядващи исляма, се превръщат във вторични жертва на стереотипите, които се създават за тях. \n Някои от най-големите звезди в областта на киното, модата, музиката и литературата са мюсюлмани. И те са посланици на вероизповеданието си, макар и това да не се споменава често за тях. Всъщност, защото професионалните им успехи и възгледите им отдавна са прескочили клишетата. \n Ето кои са някои от на-известните мюсюлмани в съвременната ни поп-култура. \n Бела Хадид \nБащата на Бела Хадид е роден в Назарет, живее в Сирия и Ливан преди да пристигне като бежанец в Щатите. В интервю пред Porter Magazine Бела казва, че баща им се е молел с тях, когато са били деца и тя е горда да бъде мюсюлманка. \n Бела и сестра й Джиджи определено разбиват на пух и прах стереотипа, че мюсюлманската жена е скромна, смирена и покрита от глава до пети. \n Шах Рук Хан \nНай-богатият актьор в света, Шах Рук Хан е роден в Индия и е признат за един от кралете на боливудското кино. Той е роден в мюсюлманско семейство, което го подкрепя в неговата артистична кариера. Съпругата му е от хиндуистко семейство, двамата имат две деца. А състоянието на Шах е над милиард щатски долара.  Малала \n Момичето, което изуми света. Простреляна в главата от талибани, днес тя се бори за правата на децата по цял свят и правото им на образование. Най-младата носителка на Нобеловата награда за мир. \n Зейн Малик \n Той е един от идолите на съвременните тийнейджъри. Той е с пакистански произход. Джиджи Хадид \n Сестрата на Бела също изповядва ислям. Иман \n Съпругата на Дейвид Боуи идва от Судан и също е мюсюлманка. Ели Сааб  \n \nТой е един от най-проутите модни дизайнери на нашето съвремие. Виждате често неговите произведения: докато разглеждате снимки на любимите ви звезди от червения килим. Роклята, с която беше облечена Холи Бери, когато спечели \"Оскар\", е негово дело. Халима Аден \n  \n \n Тя е модел, едно от лицата на модната линия на Кание Уест. \n", "date": "2018.01.31", "title": "Всички тези звезди проповядват исляма (СНИМКИ)"}
{"url": "https://www.blitz.bg/layfstayl/vkusotii/sirenki-mrzelivki-lyubima-zakuska-na-malki-i-golemi_news575659.html", "text": "\n Всяка домакиня има нужда да приготви нещо вкусно, но бързо за своето семейство. Направете тези сиренки, които са наречени “Мързеливки” от тяхната създателка. \n Както сама споделя с читателите, г-жа Елена Иванова, рецептата се родила случайно, но е извънредно сполучлива, поради това я споделя с останалите домакини. \n \n 1 кофичка с кисело мляко (пълномаслено); \n 1 ч.л. \nс малък връх сода бикарбонат;\n 250 до 300 г сирене; \n брашно, колкото поеме; \n 1/4 пакетче краве масло (маргарин, олио или зехтин); \n \n Включете фурната да се загрява. Сложете натрошеното сирене в съд. Разбъркайте с вилица киселото мляко и го изсипете в съда. Добавете содата. Започнете да слагате брашно, докато се получи тесто. \n Можете да оставите тестото по-меко, но можете да го направите по-твърдо. Сложете хартия за печене в тавичката. Ако нямате хартия, намажете добре с мазнина. Пригответе вкусни сиренки \n Започва оформянето на вашите сиренки. \n 1. Ако сте получили тесто като за питка, което сте замесили, с ръце оформете сиренките като малки топки, които нареждате на разстояние една от друга. Топките не е задължително да бъдат с еднаква големина и правилна форма. \n С пръст направете дупка в средата, за да сложите малко олио или масло. \n 2. Ако сте получили по-рядко тесто, както съветват от lubopitko-bg.com, оформете вашите сиренки с помощта на лъжица. Не се притеснявайте, ако не можете да направите дупка в средата. Сложете по няколко капки олио върху тях, защото мазно им понася. \n Печете до златисто. \n Вадите и подреждате в подходящ съд. Ако сте изпекли вашите сиренки без хартия за печене, трябва бързо да отлепите от тавата с нож, докато са все още топли. \n \n Това е основната рецепта за сиренки. Вие бихте могли да сложите подправки в тестото като черен пипер, чубрица, сминдух, кимион, ким и други, каквито харесвате. \n Можете да прибавите салам, шунка, кашкавал. \n Ако ви харесва, можете да наръсите вашите сиренки с малко настърган кашкавал, преди да ги извадите от фурната. \n Може да ги поръсите с пудра захар. \n", "date": "2018.01.31", "title": "Сиренки \"Мързеливки\" - любима закуска на малки и големи"}
{"url": "https://www.blitz.bg/layfstayl/neveroyatno-no-fakt-borisa-tyutyundzhieva-iska-da-debelee_news575599.html", "text": "\n Моделката Бориса Тютюнджиева е голяма почитателка на тенденцията все по-голяма популярност да добиват манекенки с наднормено тегло. \n  \nИзвестните като „размер плюс” красавици са бъдещето на индустрията според ослепителната брюнетка. Бориса твърди, че е почитателка на пищните форми и не би имала нищо против да лепне още някое килце към снагата си, пише „Таблоид“. \n  \nСпоред злите езици Тютюнджиева само се оправдава, защото в годините след раздялата си с телевизионния продуцент Андрей доста се поотпусна и качи поне 6-7 килограма. Хубавицата обаче е уверена, че това само е добавило към женския й чар. \n \n", "date": "2018.01.31", "title": "Невероятно, но факт! Бориса Тютюнджиева иска да дебелее"}
{"url": "https://www.blitz.bg/layfstayl/khoroskop/na-tezi-3-zodii-ne-prosto-im-vrvi-v-lyubovta-te-sa-vinagi-shchastlivi-s-neya_news575556.html", "text": "\n На някои хора им е писано да срещнат бързо и лесно голямата любов и да бъдат с нея завинаги. Ето кои са зодиите, които каквото и да правят се радват на щастливи връзки и спокойни любовни отношения. \n Зодия Рак  \n Представителите на тази зодия умеят да избират партньорите си много умело. \nТе имат вътрешен усет за правилните решения в любовта и той винаги ги води напред. В любовен план, често започват връзките си с голям ентусиазъм и това е основата на успешните им връзки. Те са мили и всеотдайни и всеки техен партньор се чувства прекрасно с тях. Раците имат големи и топли сърца и знаят как да даряват любов и грижи за всички.\n Зодия Дева \n Девите се стремят към хармонични отношения и дават всичко от себе си във връзките си. Имат голям късмет в любовта и винаги са влюбени до уши. За тях любовта е всичко и умеят да се грижат за партньора си, а и знаят как да създават уют в семейния живот. Девите обичат да изненадват половинките си и да има силни и дълги връзки. За тях всяка нова връзка е голямо ново начало и важна стъпка в живота им. \n Зодия Козирог  \n Представителите на този знак не са склонни да даряват любовта си току-така и често са капризни в избора си на партньор. За тях обаче връзката и любовта означават много и са готови да правят много компромиси, които водят до успешни и щастливи партньорски отношения. Както в живота, така и в отношенията си с любимите хора са прецизни и взискателни, но и дават много от себе, което ги прави предпочитани партньори. \n", "date": "2018.01.31", "title": "На тези 3 зодии не просто им върви в любовта, те са винаги щастливи с нея"}
{"url": "https://www.blitz.bg/lyubopitno/dzhadzhi/feysbuk-vvezhda-stroga-zabrana_news575565.html", "text": "Фейсбук ще забрани рекламирането на криптовалути и бинарни опции. Това съобщи пресслужбата на социалната мрежа на своя сайт.\n\"Въвеждаме нова политика, която забранява рекламирането на финансови продукти и услуги, свързани с подвеждащи или измамни технологии, като например двоични опции и криптовалута\", се казва в съобщението. \nФейсбук също така иска от потребителите да съобщават за публикации, които нарушават новите правила, уточнява Нова телевизия \n \n", "date": "2018.01.31", "title": "Фейсбук въвежда строга забрана"}
{"url": "https://www.blitz.bg/lyubopitno/shok-mzh-izleze-na-razkhodka-no-kato-pogledna-km-nebeto-onemya-video_news575560.html", "text": "\n Триъгълен НЛО е сниман над френския град Ле Бос, съобщи esoreiter.ru. Мъжът, който изпратил видеоклип на уфо канала UFO Casebook, помолил за анонимност. \nТой разказал на уфолозите, че докато се разхождал, видял над себе си огромен неидентифициран летящ обект. Космическото тяло било безшумно. Мъжът веднага изкарал от джоба си своя смартфон и започнал да снима. За миг летящият обект се изпарил. \nИзточник: Флагман\n", "date": "2018.01.31", "title": "Шок! Мъж излезе на разходка, но като погледна към небето онемя (ВИДЕО)"}
{"url": "https://www.blitz.bg/svyat/skoro-shche-se-poyavyat-novi-shokirashchi-videa-na-terorista-okrvavil-stokkholm_news575595.html", "text": "\n Месеци продължило планирането на терористичния акт, при който 39-годишният узбек Рахмат Акилов насочи камион срещу пешеходци в Стокхолм през април 2017 година, при което загинаха петима. Това заявиха прокурори.  \nАкилов, който се стремял да получи убежище, се заклел във вярност към „Ислямска държава“ преди атаката. След това откраднал камион и го насочил срещу пешеходци в един от районите на Стокхолм. \nПрокурорите го обвиниха в „тероризъм и опит за тероризъм“. Акилов е искал „да подбуди страха сред обществеността в Швеция и да накара шведското правителство и парламент да сложат край на участието на Швеция във военното обучение на световната коалиция срещу ИД в Ирак“, гласи обвинението. ИД обаче никога не пое отговорност за атаката. \nАрестуван няколко часа след нападението, благодарение на кадрите от видеонаблюдение, Акилов призна пред полицията на следващия ден. Прокуратурата заяви, че ще представи като доказателства откъси от размяната на мисли в интернет на Акилов относно неговата „готовност за извършване на терористична атака“ и от „желанието му да се присъедини към ИД“. В един от чатовете Акилов помолил за помощ „да извърши престъпление, искал да избяга от неверниците (защото) Швеция подкрепя НАТО и изпраща бомбени техници в Ирак и обучава кюрди“, се казва в обвинителния акт. Прокурорите, които твърдят, че Акилов е действал сам, ще представят и два видеоклипа, записани в навечерието на атаката, в които Акилов се кълне във вярност към „Ислямска държава“, пише  . \nСъщевременно Франция арестува четирима души, за които се предполага, че са доставили оръжието на килърите, нападнали редакцията на хумористичния вестник „Шарли Ебдо“ на 7 януари 2015 г. Задържаните са на възраст между 30 и 36 години. \n \n", "date": "2018.01.31", "title": "Скоро ще се появят нови шокиращи видеа на терориста, окървавил Стокхолм"}
{"url": "https://www.blitz.bg/svyat/bezumie-iznasilvaniya-narkotitsi-i-grabezhi-v-atinskiya-universitet_news575596.html", "text": "\n Грабежи, нападения, наркотици и сексуален тормоз… такава е реалността в университетския кампус, който е в ръцете на престъпността, а студентите са „заложници“ на неописуема ситуация.   \nДоцент на Департамента по театрознание в Атинския университет, Манос Стефанидис, говорейки тази сутрин пред телевизия ANT1 разкри нова информация за това какво се случва в района на университета.  \nКонкретно се съобщава за нападението срещу две студентки от таксиметров шофьор в района на кампуса. Едното от двете момичета се е подложило на съдебномедицински преглед и в нея са открити сперма и ДНК от изнасилвача, друго момиче пък отказало да подаде жалба под страх от саморазправа.  \nОсвен този пресен случай, практика в района на учебното заведение са наркотиците, насилието, физическо и сексуално, както и всякакъв тип престъпления. \nИзточник: в. Български новини \n \n", "date": "2018.01.31", "title": "Безумие: Изнасилвания, наркотици и грабежи в Атинския университет"}
{"url": "https://www.blitz.bg/intsidenti/stikhii/silno-zemetresenie-raztrese-i-bez-drugo-izstradala-drzhava_news575616.html", "text": "\n Земетресение с магнитуд от 6,1 по скалата на Рихтер е регистрирано на територията на Северен Афганистан в 11.36 часа (местно време). Това показва справка на официалната интернет страница на Европейския средиземноморски сеизмологичен център (EMSC). \nТрусът е бил с епицентър 272 километра североизточно от столицата Кабул и на 35 километра от Ярм, с дълбочина от 189 километра под земната кора, уточнява Фокус. \nЗеметресението е ударило региона в близост до границата с Таждикистан, в планината Хиндукуш. \n \n", "date": "2018.01.31", "title": "Силно земетресение разтресе и без друго изстрадала държава"}
{"url": "https://www.blitz.bg/obshtestvo/sinoptichkata-ot-ban-anastasiya-stoycheva-s-ekskluzivna-prognoza-za-fevruari-eto-koga-idva-nay-golemiyat-stud_news575557.html", "text": "\n Около 3-4 февруари очакваме застудяване, при което дъждът ще премине в сняг, около 12-13 февруари ще има валежи, които ще са основно от сняг. Най-ниските температури ще са -9 – -14 градуса. Това заяви Анастасия Стойчева от БАН в ефира на bTV относно какво време ни очаква през февруари. \n Докато има валежи трудно става толкова студено. Температурите се понижават след валежите. С тези валежи температурите ще се понижат, но няма да станат екстремни. Очаква ни сравнително топло време през февруари“, посочи още тя и допълни, че от 18 до 28 времето ще е по-студено от нормите. \nФевруари започва с температури по-високи от обичайните и над климатичните норми за региона и страната, а застудяване се очаква в седмицата 5 – 11 февруари, но няма да е драстично. Ще има повече валежи. Засега е рано да се каже дали ще има много сняг, защото това се прогнозира в по-краткосрочните прогнози, но нищо чудно да има обстановки, при които да навали повече сняг или дъжд, в зависимост от температурите, каза и Стойчева. \n \nСнимка: bTV\n В седмицата 12 – 18 февруари температурите ще са по-скоро ниски, отколкото пролетни, с 2 – 4 градуса под климатичните норми, добави тя. \n \n „Като цяло месецът ще е с температури около и под нормата. Февруари е месец с доста промени във времето, за да ни напомня за идващата пролет, но и да ни напомни, че е зимен месец. Ще има динамика – често ще се затопля рязко и рязко ще се разваля времето“, посочи още тя. \n „Като цяло ще приключим месеца с повече валежи“, смята още Стойчева, но допълни, че сме в умерения климатичен пояс и тези промени във времето са в реда на нещата. \n \n", "date": "2018.01.31", "title": "Синоптичката от БАН Анастасия Стойчева с ексклузивна прогноза за февруари! Ето кога идва най-големият студ!"}
{"url": "https://www.blitz.bg/lyubopitno/khoroskop-31-yanuari-koshmaren-den-s-mnogo-nervi-i-problemi-za-6-zodii_news575552.html", "text": "Кошмарен ден с много нерви и проблеми за 6 зодии. Сряда е нап­рег­на­та за мно­зи­на от Овен, а ху­бав ден за кон­так­ти и па­ри за Раците. Вижте какво ви очаква и вас!\n ОВЕН \n Сряда е нап­рег­на­та за мно­зи­на от Овен. В по­ве­че­то слу­чаи ста­ва ду­ма за де­ло­ви неп­рия­тнос­ти. Зас­тра­ше­ни сте от до­пус­ка­не на греш­ки под влия­ние на емо­ции. Тър­се­те съ­дей­ствие от прия­те­ли. Осо­бе­но необ­хо­ди­мо е да бъ­де­те вни­ма­тел­ни по фи­нан­со­ви и про­фе­сио­нал­ни въп­ро­си. \n ТЕЛЕЦ \n Денят за вас не е лек, въз­мож­ни са ого­рче­ния от неп­рия­тни вес­ти. Бъ­де­те пред­паз­ли­ви в лю­бов­ни­те де­ла, осо­бе­но що се от­нася до тай­ни връз­ки. Сряда не е под­ход­яща за осъ­щест­вява­не на кон­так­ти. Необ­хо­ди­ма ви е под­кре­па и ще я има­те, ве­роя­тно под фор­ма­та на до­бър съ­вет. \n БЛИЗНАЦИ \n Сряда е дос­та неп­рия­тна в ма­те­риа­лен ас­пект и по от­но­ше­ние на про­фе­сио­нал­ни­те де­ла. На ра­бот­но­то място сте зас­тра­ше­ни от разс­трой­ва­не на от­но­ше­ния, не вли­зай­те в спор с влия­те­лен чо­век, ако въз­на­мер­ява­те да во­ди­те раз­го­во­ри с шеф за уве­ли­ча­ва­не на зап­ла­та­та си. \n РАК \n Ху­бав ден за кон­так­ти и па­ри. За някои се оче­рта­ват но­ви пре­диз­ви­ка­телс­тва за пе­чал­би, до­ка­то дру­ги мо­же да бъ­дат из­не­на­да­ни с нео­чак­ва­но по­лу­ча­ва­не на па­ри. Не е из­клю­че­но да се сблъс­ка­те с неп­рия­тнос­ти от лич­но ес­тес­тво, но не са осо­бе­но съ­щес­тве­ни и ще се спра­ви­те с тях. \n ЛЪВ \n В жи­во­та ви се за­беля­зват но­ви сти­му­ли, кои­то оп­ре­де­ле­но са дос­та­тъч­ни за доб­ро­то ви нас­трое­ние днес. Но не заб­равяй­те пред­паз­ни­те мер­ки, осо­бе­но в про­фе­сио­нал­ни­те де­ла. Ра­бо­ти­те вяло и мо­же да си съз­да­де­те неп­рия­тнос­ти с шеф. Не са из­клю­че­ни и ин­три­ги по фи­нан­со­ви въп­ро­си. \n ДЕВА \n Денят е под­ходящ за съд­ру­жен биз­нес и за ра­бо­та със сът­руд­ни­ци. Зав­ла­де­ни сте от неп­рия­тни спо­ме­ни, не са из­клю­че­ни и труд­нос­ти в кон­так­ти­те. Оче­вид­но ед­ва ли ще по­лу­чи­те под­кре­па от прия­тел, на­ме­ре­те си­ли за справ­яне у се­бе си. Но­вос­ти­те в жи­во­та ви са по­зи­тив­ни. \n ВЕЗНИ \n Сряда се ха­рак­те­ри­зи­ра с дос­та при­тес­не­ния за Вез­ни­те. Зас­ягат ма­те­риал­ни въп­ро­си, про­фе­сио­нал­ни­те де­ла и неп­рия­тни съоб­ще­ния. В някои слу­чаи са въз­мож­ни и кле­ве­ти спрямо вас. Не би­ва да тър­си­те съ­вет от прия­те­ли, ефе­ктът ще е об­ра­тен или въп­ро­си­те ще бъ­дат ома­ло­ва­же­ни. \n СКОРПИОН \n Мно­зи­на от вас са зас­тра­ше­ни от го­ле­ми неп­рия­тнос­ти на ра­бот­но­то място, бъ­де­те пред­паз­ли­ви. Не прех­върл­яйте лич­ни­те си проб­ле­ми в служ­ба­та, за­що­то ед­ва ли ще срещ­не­те раз­би­ра­не. Тър­пе­ние­то на ко­ле­ги­те ви се е из­чер­па­ло. Не пре­неб­рег­вай­те съ­вет или пре­дуп­реж­де­ние. \n СТРЕЛЕЦ \n За някои денят е ра­дос­тен по­ра­ди па­ри­чен сюр­приз, но за дру­ги – дос­та оби­кно­вен. Из­ява­та ви е пос­редс­тве­на и мо­же да се дъл­жи на неп­рия­тнос­ти в емо­цио­на­лен ас­пект. Не е из­клю­че­но да бъ­де­те ого­рче­ни от злос­ло­вие по ваш ад­рес. Колеги се опитват да ви злепоставят пред началниците ви. Няма да успеят да ви навредят. Бъ­де­те пред­паз­ли­ви за хар­чо­ве­те си, намалете ги. \n КОЗИРОГ \n По­тис­на­ти сте, не мо­же­те да по­доб­ри­те нас­трое­ние­то си в ком­па­ния от близ­ки хо­ра. Не пре­неб­рег­вай­те съ­вет от прия­тел и се опи­тай­те да не го­во­ри­те ло­шо за дру­ги­те. Не­дей­те да нер­вни­чи­те по по­вод на оно­ва, кое­то не сте в със­тоя­ние да про­ме­ни­те, об­стоя­телс­тва­та ско­ро ще се раз­ведрят. Промените ще са в положителна посока и ще окажат пряко влияние върху вас. \n ВОДОЛЕЙ \n В емо­цио­нал­но от­но­ше­ние Во­до­леи­те не се чувс­тва­те доб­ре днес, въз­мож­но е да сте ра­зо­ча­ро­ва­ни от чо­век, ко­го­то оби­ча­те. Бъ­де­те сдър­жа­ни и пред­паз­ли­ви, за­що­то по-го­ле­ми­те ви неп­рия­тнос­ти са в служ­ба­та. Из­бягвай­те спо­ро­ве с влия­тел­ни лич­нос­ти, ще за­гу­би­те ка­тас­тро­фал­но. Не бъдете мнителни спрямо близките си, те ви обичат и ви желаят само доброто. \n РИБИ \n В лич­ния жи­вот проб­ле­ми­те ви ни­как не са мал­ко и сряда мо­же да се ока­же дос­та теж­ка, ако не по­тър­си­те прия­те­ли­те си. Прис­ти­га­не­то на ва­жен за вас чо­век ще се от­ра­зи бла­гоп­рия­тно на фи­нан­со­ви­те ви де­ла. Не се под­веж­дай­те от но­ви въз­мож­нос­ти в про­фе­сио­на­лен ас­пект. \n", "date": "2018.01.31", "title": "Хороскоп 31 януари: Кошмарен ден с много нерви и проблеми за 6 зодии"}
