{"url": "https://www.blitz.bg/zdrave/diagnostika-i-lechenie/razbrakha-kakvo-imat-v-mozka-khorata-s-depresiya-i-trevozhnost_news561872.html", "text": "Депресията и тревожността са свързани със структурни промени в човешкия мозък. Това са установили екип китайски учени, които обявиха откритието си на годишната среща на Радиологичното общество на Северна Америка, която се проведе от 26 ноември до 1 декември в Чикаго.\n Пациентите с депресия могат внезапно да загубят интерес към дейностите, увличали ги преди, да изпитват пристъпи на апатия и дори опити за самоубийство. Ако това трае от няколко часа до няколко дни е просто временно състояние, но чувството на тъга и отчаяние е дълготрайно, става въпрос за заболяване, известно като клинична депресия. \n Хората, засегнати от състоянието на социална тревожност се страхуват от критика, че някой ги гледа или обсъжда, което пък усложнява комуникацията и социалните контакти. Симптомите са изчервяване, трептене, често уриниране, гадене. \n Тези разстройства имат сходни симптоми и се предполага, че структурните промени също биха били подобни. Авторите са използвали магнитнорезонансно томография за проследяване на промените в сивото вещество на мозъка при пациенти с клинична депресия и тревожно разстройство. Особено внимание обърнаха върху дебелината на мозъчната кора, която е една от най-важните области на мозъка. \n Лекарите изследват томограми на 37 пациенти с депресия и 24 с тревожно разстройство и 41 здрави хора. В първите две групи учените забелязват промени в дебелината на кората на главния мозък, а именно удебеляване в региона на инсула — части от кората на главния мозък, отговорни за възприятията и съзнанието. Учените не могат да обяснят засега как тези показатели са свързани с психическото състояние на пациента. \n \n Резултати между групите с анализ на дебелината на кората, представящи областите, в които има промени. Редове 1-2, пациенти с депресия, в сравнение с пациенти с тревожност; Редове 3-4 са на пациенти с депресия в сравнение с контролната група. Редове 5-6, пациенти с тревожност в сравнение с контролна група. \n \"Нашите открития представят предварителни доказателства за наличието на общи и специфични промени в сивата материя, която е основният компонент на централната нервна система, при пациенти страдащи от депресия и тревожност\", обяснява д-р Юджин Джао, доктор на науките от университета Сичуан в Ченгду, Китай и водещ автор на изследването. \n От една страна, удебеляването на кората на главния мозък може да се дължи на възпаление или дори някои патологични явления, а от друга страна, може да е резултат от усилията на самите пациенти за ограничаване на емоциите. \n В бъдеще учените планират да приложат алгоритми за компютърно обучение и да разработят метод за диагностициране на такива заболявания и предсказване на тяхното развитие въз основа на томограми. \n По-рано изследване установи, че пациентите, страдащи от депресия или имат симптоми, свързани с депресия, имат значително по-различни структури на бялото вещество в мозъка в сравнение с психично здравите хора. \n", "date": "2017.12.01", "title": "Разбраха какво имат в мозъка хората с депресия и тревожност"}
{"url": "https://www.blitz.bg/svyat/200-godishen-pretsedent-yaponskiyat-imperator-abdikira_news561841.html", "text": "\n За първи път от 200 години насам японски император се оттегля. Това ще стане на 30 април 2019 г. На престола ще седне големият син на император Акихито, престолонаследникът Нарухито. \n Абдикирането стана възможно, след като през лятото в Япония влезе в сила специален закон, позволяващ на императора за пръв път от 200 години да се оттегли. През август миналата година японският император изрази желание да се откаже от престола заради напредналата си възраст. За последен път японски император е абдикирал през 1817 г. \n", "date": "2017.12.01", "title": "200-годишен прецедент! Японският император абдикира"}
{"url": "https://www.blitz.bg/goreshtite-novini/svetovnoizvesten-ss-skandalite-si-programist-predreche-neshcho-fenomenalno-za-bitkoyna-shche-si-izyade-penisa-ako-ne-se-sbdne_news561805.html", "text": "По-рано американският програмист предвиди, че курсът на биткойна до 2020 ще достигне 500 000 долара, но стремителното укрепване на кибер валутата го накара да повиши ставките.\n Създателят на антивирусната програма McAfee Security Джон Макафи, известен със своите ексцентрични изявления, направи доста голям залог. Американският програмист в профила си в Туитър обеща, че ако до края на 2020 година курса на биткойна не достигне милион долара, то той ще изяде собствения си пенис.   \n \"Когато предрекох, че биткойна ще струва 500 000 долара до края на 2020 година, то изхождах от това, че до края на 2017 година курсът му ще достигне 5 000 долара. Междувременно биткойнът поскъпваше по-бързо. Сега предполагам, че биткойна ще струва милион долара. И аз, както и преди, съм готов да си изям пениса, ако греша\", написа Макафи.  \n Трябва да се отбележи, че програмистът сериозно се увлича по кибервалутата през последните година и половина. По-рано той заяви, че държавните регулатори не могат да спрат биткойна.   \n Междувременно, тази седмица курсът на биткойна надмина отметката от 11 000 долара.   Превод и редакция: БЛИЦ \n", "date": "2017.12.01", "title": "Световноизвестен със скандалите си програмист предрече нещо феноменално за биткойна! Ще си изяде пениса, ако не се сбъдне"}
{"url": "https://www.blitz.bg/svyat/izvnredno-ot-berlin-panika-na-koleden-pazar_news561849.html", "text": "Полиция е евакуирала коледния пазар в немския град Потсдам, близо до Берлин, за разследване на подозрителен предмет, съобщава местната полиция в Туитър, цитирана и от \"Ройтерс\".\n Полицията съобщава, че са изпратени специални части за проверка обекта, който е описан от вестник Potsdamer Neueste Nachrichten като  пакет с размери 40 на 50  см  доставен в аптека близо до пазара. \n  \n", "date": "2017.12.01", "title": "Извънредно от Берлин! Паника на коледен пазар"}
{"url": "https://www.blitz.bg/svyat/shche-stane-strashno-islyamska-drzhava-tochi-nozha-za-kralitsa-elizabet-gotvi-se-da-srine-velikobritaniya_news561847.html", "text": "Групировката „Ислямска държава“ отправи заплахи към британската кралица Елизабет II, съобщи „Дейли Мейл“. От групировката разпространиха заплашителни снимки към Великобритания.\n На последните постери на ИД, разпространени в социалните мрежи, е изобразено взривяването на Биг Бен с текст към снимката \"Ние ще разрушим страната ви, както вие разрушихте нашата.\" \n Другият фотос показва окървавен нож на фона на образа на кралица Елизабет II с думите: \"Под наблюдение. Скоро.\" \n Терористичната групировка отправи заплахи за терористични атаки в Европа. \n", "date": "2017.12.01", "title": "Ще стане страшно! \"Ислямска държава\" точи ножа за кралица Елизабет, готви се да срине Великобритания"}
{"url": "https://www.blitz.bg/blits-tv/kamion-sgazi-kitayka-no-tya-otselya-kato-po-chudo-video_news561852.html", "text": "Претичваща през път китайка оцеля като по чудо, попадайки под гумите на камион. Кадрите са публикувани от Newsflare.\n Момичето буквално се натиква под гумите на камиона и само чист късмет я спасява, някоя от тях да не я закачи. Шофьорът веднага се хвърля на помощ на момичето и я вади изпод тежкия автомобил.  \n \n По данни на изданието, момичето се е отървало само с леки травми.  \n Превод и редакция: БЛИЦ \n   \n", "date": "2017.12.01", "title": "Камион сгази китайка, но тя оцеля като по чудо (ВИДЕО)"}
{"url": "https://www.blitz.bg/svyat/na-kosm-ot-poredna-kasapnitsa-stana-yasno-kakva-e-prichinata-za-panikata-na-koledniya-bazar-do-berlin_news561858.html", "text": "\n  Центърът на Потсдам бил опразнен, след като се оказало, че съмнителен пакет съдържа експлозив. Самоделната бомба били изпратена до аптека, но тя била в непосредствена близост до коледния пазар, което довело до обща евакуация.  \nОт аптеката се обадили в полицията, че са получили съмнителен пакет с жили и електроника с размери 40х50 см. \n Полицията е взривила пакета в контролирана експлозия. Тече разследване кой и защо е пратил бомбата на адреса на аптеката. \n", "date": "2017.12.01", "title": "На косъм от поредна касапница! Стана ясно каква е причината за паниката на коледния базар до Берлин"}
{"url": "https://www.blitz.bg/foto/krstikha-nay-noviya-chlen-na-shvedskoto-kralsko-semeystvo-na-prikazen-ritual-snimki_news561823.html", "text": "\n Принц Габриел, най-новият член на шведското кралско семейство, беше кръстен в параклиса на двореца Дротнингхолм близо до Стокхолм, предаде ДПА. Роден на 31 август, той е вторият син на принц Карл Филип и на принцеса София. Техният първи син, Александър, се появи на бял свят през 2016 година. \n   \n \nПринц Габриел, най-новият член на шведското кралско семейство, беше кръстен в параклиса на двореца Дротнингхолм.\n Младенецът се разплака, докато беше кръщаван от Андерс Вейрид, бившият архиепископ на шведската лутеранската църква, но се успокои, когато попадна отново в прегръдката на майка си. \n \nПринц Габриел е вторият син на принц Карл Филип и на принцеса София.\n Бебето беше облечено в кръщелна роба, която е била носена в кралското семейство от 1906 година, включително и от сегашния шведски крал.Карл XVI Густав и кралица Силвия присъстваха на церемонията, както и сестрите на Карл Филип, престолонаследничката принцеса Виктория и принцеса Мадалена с техните съпрузи. \nСред присъстващите бяха братът на Габриел и двете деца на Виктория - Естел и Оскар.\n \nПринц Габриел е вторият син на принц Карл Филип и на принцеса София \n Снимки: Gulliver/Getty Images \n \n", "date": "2017.12.01", "title": "Кръстиха най-новия член на шведското кралско семейство на приказен ритуал (СНИМКИ)"}
{"url": "https://www.blitz.bg/layfstayl/skorost/kola-ot-treto-khilyadoletie-se-poyavi-na-ptya-video_news561798.html", "text": "Вече ви разказахме за новия суперкар Lamborghini Terzo Millennio. В превод моделното име означава \"трето хилядолетие\", а колата впечатлява, както с дизайн, така и с изключителни технологични иновации.\n Концепцията беше демонстрирана вече на няколко от големите изложения по света, но сега за първи път се появи по пътищата на Италия. \n \n Новото Lamborghini Terzo Millennio се \"разходи\" по улиците на родния си град Санта Агата и предизвика абсолютен фурор. \n Дори местните жители, които са свикнали да вижда суперкарите на Lamborghini по улиците на града, бяха силно впечатлени. Ще припомним, че Lamborghini Terzo Millennio е снабден с четири електромотора, а вместо стандартните акумулаторни батерии са монтирани суперкондензатори, интегрирани директно в каросерията на колата. \n \n", "date": "2017.12.01", "title": "Кола от трето хилядолетие се появи на пътя (ВИДЕО)"}
{"url": "https://www.blitz.bg/svyat/pamela-andersn-napadna-ekhidno-zhenite-obvinili-kharvi-uaynstiyn-v-seksualen-tormoz_news561753.html", "text": "Памела Андерсън атакува жените, които обвиняват в сексуален тормоз продуцента Харви Уайнстийн. Тя се изказа срещу обвинителките по време на интервю с американския водещ Меган Кели, пише The Sun.\nАндерсън отбеляза, че жените знаят какво ги очаква, отивайки с продуцента в хотелската му стая. \nПрипомняме, че американският продуцент Харви Уайнстийн е обвинен в тормоз над десетки актриси. Сред тях са Анджелина Джоли, Лена Хейли, Кара Делевин. \nСлед многобройните обвинения продуцентът е изгонен от Американската филмова академия и е уволнен от собствената си компания. Превод и редакция: БЛИЦ \n", "date": "2017.12.01", "title": "Памела Андерсън нападна ехидно жените, обвинили Харви Уайнстийн в сексуален тормоз"}
{"url": "https://www.blitz.bg/svyat/bloomberg-smrazyavashcho-dekemvri-v-evropa-shche-e-nay-studen-ot-sedem-godini-nasam_news561765.html", "text": "\n Най-студеният декември в Европа от седем години насам е малко вероятно да провали вероятно една от най-горещите години в историята. Първата половина на месеца ще бъде необичайно студена, преди времето да се затопли до нормалните за декември температури, според проучване на Bloomberg сред осем метеоролози. \nДекември може да се окаже най-студеният от 2010 г. насам, тъй като високото атмосферно налягане близо до Исландия и Северозападна Русия изпраща арктически ветрове на юг, казва Тайлър Ройс от AccuWeather Inc. \nЕвропа е добре снабдена с електричество тази зима, а газовите запаси са по-големи от средното ниво за това време на годината, но тези буфери може да бъдат тествани при евентуални продължителни застудявания.\n", "date": "2017.12.01", "title": "Bloomberg смразяващо: Декември в Европа ще е най-студен от седем години насам"}
{"url": "https://www.blitz.bg/svyat/zhurnalisti-popitakha-peskov-kakvo-znae-za-namereniyata-na-putin-za-nov-prezidentski-mandat-eto-kakvo-otgovori-govoritelyat-na-kreml_news561782.html", "text": "\n В отговор на въпрос от журналисти говорителят на руския държавен глава Дмитрий Песков заяви, че не знае нищо относно намеренията на Владимир Путин за предстоящите президентски избори в Русия през 2018 година. \nПо-рано Владимир Путин вече е получил предложение за подкрепа от страна на управляващата партия \"Единна Русия\". В интервю пред руски медии министър-председателят и лидер на \"Единна Русия\" Дмитри Медведев заяви, че неговите еднопартийци са готови да подкрепят действащия държавен глава. \nСъщо така той отбеляза, че за тази цел обаче първо е необходимо Путин да заяви своите намерения за предстоящите избори. Самият Медведев, който вече е заемал президентската длъжност(2008-2012), отрече да се кандидатира за поста отново. \nОт своя страна Путин многократно е отказвал да дава отговор на въпроса дали има намерение да се кандидатира за нов мандат. Преди време руският държавен глава вече каза, че ще заяви своите намерения на по-късен етап. \nЗасега готовност за участие в президентската надпревара са заявили: лидерът на Либерал-демократическата партия Владимир Жириновски, Григорий Явлински - издигнат от либералната опозиция, лидерът на Партията на ръста - Борис Титов, водещата Ксения Собчак, журналистката Екатерина Гордон, лидерът на асоциацията на предприемачите за развитие бизнеса \"Аванти\" Рахман Янсуков, лидерът на партията \"Женски диалог\" Елена Семерикова и Андрей Богданов - издигнат от Демократическата партия.\n", "date": "2017.12.01", "title": "Журналисти попитаха Песков какво знае за намеренията на Путин за нов президентски мандат, ето какво отговори говорителят на Кремъл"}
{"url": "https://www.blitz.bg/svyat/te-li-shche-sa-novite-lyubimtsi-na-angliya-prints-khari-i-megan-s-prva-svmestna-izyava-sled-godezha_news561803.html", "text": "\n Първи кралски ангажимент за принц Хари и бъдещата му съпруга Меган Маркъл. Двамата присъстват на благотворително събитие в Нотингам по повод Световния ден за борба със СПИН, вижда се от кадри в Туитър. Това е първата им съвместна изява заедно след обявяването на годежа им, съобщава Нова телевизия. \n Те вече пристигнаха в Нотингам и бяха посрещнати с радост от тълпата, събрала се пред Националния музей на справедливостта.  \n Сватбата на щастливата двойка ще е през май следващата година в  Уиндзорския замък. \n   \n", "date": "2017.12.01", "title": "Те ли ще са новите любимци на Англия? Принц Хари и Меган - с първа съвместна изява след годежа"}
{"url": "https://www.blitz.bg/goreshtite-novini/oslepitelna-manekenka-zamina-na-pochivka-v-karibite-no-ya-namerikha-s-otryazana-glava-kray-ptya-snimki_news561812.html", "text": "\n Криминалистите в Ямайка разследват зловещо убийство на млада манекенка от Ню Йорк. Тя заминала за екзотичните Кариби, за да прави фотосесия, но откриват трупа й с отрязана глава, захвърлен край пътя.  \nТялото на 26-годишната Дезире Гибон било намерено недалече от ямайското градче Монтего Бей. Манекенката пристигнала на карибския остров през октомври и планирала да остане там поне три месеца. \n\"Много сме съкрушени, не може убиецът да е бил неин приятел, всички я обичаха, имаше сърце от злато\", признава пред Daily News лелята на Пеги.  \nОгледът на тялото е установил, че младото момиче е претърпяло истински ужас, преди да бъде убита. По трупа са открити множество наранявания от нож. Разследващите се надяват аутопсията да им подскаже повече за това кой може да е убиецът. Превод БЛИЦ \n \n", "date": "2017.12.01", "title": "Ослепителна манекенка замина на почивка в Карибите, но я намериха с отрязана глава край пътя (СНИМКИ)"}
{"url": "https://www.blitz.bg/svyat/toy-otne-zhivota-na-45-dushi-likvidirakha-kasapina-ot-istanbul-koyto-sdt-v-plovdiv-pusna-na-svoboda_news561818.html", "text": "Бивш боец на групировката \"Ислямска държава\" (ИД), заподозрян като организатор на кръвопролитното нападение на летището в Истанбул през юни 2016 г., е бил ликвидиран миналата седмица при операция на спецслужбите в Грузия. Това съобщи говорителят на грузинската Служба за държавна сигурност Нино Гиоргобиани.\n Потвърдено е, че един от тримата убити при операцията на 22 ноември е чеченецът Ахмед Чатаев, каза тя. По думите й самоличността на Чатаев е била установена с помощта на ФБР чрез анализ на ДНК и пръстови отпечатъци. \n Операцията в жилищна сграда в предградие на столицата Тбилиси е продължила 20 часа. В нея освен тримата заподозрени терористи е бил убит един грузински полицай и ранени трима негови колеги. Арестуван е бил един член на въоръжената група. \n Грузинският вътрешен министър Гиорги Гахария каза, че вероятно членовете на клетката са влезли в страната нелегално. Продължава уточняването на подробностите около случая. \n \n При самоубийствения бомбен атентат на истанбулското летище \"Кемал Ататюрк\" на 28 юни 2016 г. загинаха 45 човека и десетки бяха ранени. Турските власти назоваха Чатаев, бивш полеви командир в ИД, като евентуален организатор на атаката. Чатаев е бил пуснат на свобода от съда в Пловдив през 2011 година,   Чеченският сепаратист и е бил задържан у нас при опит да премине нелегално през ГКПП „Кулата\" от България в Турция. \n \n Пред съда в Пловдив той  разказа и как е загубил ръката си, той е инвалид 2-ра група. В руски концлагер са му отрязали ръката и са го измъчвали с ток, горили са ръцете му с проводници. През 2000 година  е ранен в ръката и стомаха в сражение между руската армия и сепаратисти от Урус-Мартан.  \n „Имаше статут на политически бежанец и се ползваше с всички права като такъв. По време на делото имаше изключителна активност от страна на правозащитни организации. На втора инстанция съдът нямаше думата, защото прокурорът оттегли искането и съдът не се е произнесъл\", обясни пред БТВ адвокат Веселин Георгиев, който е представлявал Чатаев. \nПо-късно е арестуван последователно в Швеция, Украйна и Грузия за различни провинения, но всеки път е освобождаван под натиска на правозащитници, вместо да бъде екстрадиран в Русия.\n При самоубийствения бомбен атентат на истанбулското летище \"Кемал Ататюрк\", за чийто организатор е сочен чиченецът, загинаха 45 човека и десетки бяха ранени. Турските власти назоваха Ахмед Чатаев, бивш полеви командир в ИД, като евентуален организатор на терористичния акт.  \n Чатаев, известен с прозвището Едноръкия Ахмед, е вербувал войници за джихадистката групировка. През октомври чеченецът е бил включен в списъка на санкционираните за тероризъм лица, изготвян от министерството на финансите на САЩ. В черния списък на ООН пише, че Чатаев е бил на висока позиция в \"Ислямска държава\" и е обучавал рускоезични джихадисти.  \n  \n  \nЧеченецът Чатаев, когото турските служби за сигурност подозират за организатор на атентата на летище \"Ататюрк\", е свързан с групировката, отговорна за отвличането и обезглавяването на двамата български шофьори Ивайло Кепов и Георги Лазов в Ирак през 2004 г. \n  \nТова сочи справка в Черния списък за борба с тероризма на САЩ, в която Чатаев фигурира от октомври 2015 г. Чеченецът, който от 2003 г. е със статут на бежанец и се ползва от убежище в Австрия, през годините е задържан последователно в Швеция, Украйна и Грузия, но впоследствие освобождаван. \n  \nПрез 2011 г. България отказва да го екстрадира в Русия с мотива, че Чатаев се ползва със статут на бежанец в Австрия, а Женевската конвенция за бежанците от 1951 г. забранява екстрадирането на попадналите под нейна закрила. \n  \n", "date": "2017.12.01", "title": "Той отне живота на 45 души: Ликвидираха касапина от Истанбул, който съдът в Пловдив пусна на свобода"}
{"url": "https://www.blitz.bg/svyat/germaniya-izteglya-diplomat-ot-severna-koreya_news561795.html", "text": "Германия оттегля трети дипломат от посолството си в Северна Корея заради нарастващата загриженост по ракетната програма на Пхенян, заяви външният министър Зигмар Габриел, цитиран от Reuters. Северна Корея заяви, че успешно е тествана мощна нова междуконтинентална балистична ракета (ICBM), като поставя целия континент и САЩ в обхвата на ядрените си оръжия.\n Берлин категорично осъди теста като нарушение на международното право.Говорейки във Вашингтон след срещата с държавния секретар на САЩ Рекс Тилерсън, Габриел заяви, че е предложил подкрепа за твърда линия към Пхенян. \n \"Той иска подкрепата ни за усилията им да преследват твърда позиция по отношение на Северна Корея и ще я има. Но нашата работа е да решаваме какво ще правим по дипломатически канали\", обясни Габриел. \n Двама дипломати вече са оттеглени от германското посолство в Пхенян, а трети е оттеглена сега, коментира Габриел. Германия също така настоява Северна Корея да намали дипломатическото си присъствие в Германия. \n Габриел обясни, че Вашингтон не е поискал Германия, една от седемте европейски държави с посолства в Северна Корея, да затвори мисията си или да изтегли своя посланик. Германия няма желание да затваря посолството си, коментира той, но добави, че \"това не означава, че изключваме\" тази възможност. \n Габриел заяви, че Германия ще обсъди възможностите на Северна Корея с други европейски страни, за да определи дали е необходимо да се увеличи дипломатическият натиск. Говорителят на държавния департамент Хедър Науър съобщава, че Съединените щати са призовали страните да намалят връзките си със Северна Корея като част от усилията да наложат натиск върху Пхенян да се откажат от своите оръжейни програми. \n \"Ако искат да затворят мисиите си в Северна Корея, това също ще бъде нещо, което ще подкрепим\", добавя тя, но Тилерсън не е поискал специално в срещата си с Габриел, Германия да отзове посланика си. \n Зигмар Габриел коментира пред репортери, че няма информация Белият дом да планира да замени Тилерсън, като отбелязва, че вече е насрочил друга среща с Тилерсън за следващата седмица. Американски медии съобщиха вчера, че Белият дом е разработил план за директора на ЦРУ Майк Помпей, който да замени Тилерсън в рамките на седмици. \n", "date": "2017.12.01", "title": "Германия изтегля дипломат от Северна Корея"}
{"url": "https://www.blitz.bg/layfstayl/izvestnite-rozhdenitsi-na-1-dekemvri_news561720.html", "text": "\n Днес повод за празнуване и почерпка имат: \n  У нас: Александър Александров , вторият български космонавт Владимир Чавдаров , окръжен прокурор на Варна Дичо , поп изпълнител Евгений Иванов , изпълнителен директор на КРИБ Любе Спасов , бивш футболен рефер Мария Илиева , поппевица и музикален продуцент Сийка Келбечева , олимпийска шампионка по академично гребане Цветана Гълъбова , актриса, първата говорителка в БНТ Теодосий Теодосиев , създател на школа по приложна математика и физика в Казанлък Тончо Тончев , олимпийски вицешампион по бокс,  най-успелият българин в професионалния бокс Янко Русев , олимпийски и петкратен световен шампион по вдигане на тежести \n  По света: Бет Мидлър , американска певица и комедийна актриса, наричана от феновете си „Божествената Мис М.“ по името на един от албумите й, спечелил първата от й трите награди \"Грами\". Дебютът в киното във филма за Джанис Джоплин „Розата“, й носи два Златни глобуса и първата номинация за „Оскар“. Втора номинация  за \"Оскар\" и \"Златен глобус\" печели с филма „За момчетата“. На 50-годишна възраст си остава у дома и се превръща в перфектната домакиня и дама, но за кратко. Връща се отново на сцената и в момента играе Доли Галахър в мюзикъла „Хелоу, Доли“  Брад Делсън , американски музикант, китарист  на „Линкин Парк“ и създател на групата, заедно с Майк Шинода Голдън Брукс , американска актриса, известна с главната роля в сериала „Приятелки“ (Girlfriends) Джанел Моне , певица, актриса и модел, носителка на тазгодишната награда на Гилдията на американските киноактьори в категорията \"Най-добър актьорски състав\", (заедно с Тараджи Хенсън и Октавия Спенсър) за ролята на учен от НАСА във филма на Тиодор Мелфи \"Скрити числа\" Джон Дензмор , американски музикант и текстописец, известен като барабанист в рок групата \"Дорс\", от 1965 г. до разпадането на групата през 1973 г. Зоуи Кравиц , модел, певица и актриса. Дъщерята на Лени Кравиц и актрисата Лиза Боне участва в електронното поп трио „Lolawolf“ и печели популярност с  ролята на Кристина във филмовата поредица „Дивергенти“ Емили Мортимър , английска актриса, позната от участията си във филмите „Нотинг Хил“, „Хлапакът“, „Мач пойнт“, „Злокобен остров“ и „Изобретението на Хюго“ и в сериалите „Рокфелер плаза 30“ и „Нюзрум“ Кощиня  (роден Франсишко Жозе Родригеш да Коща), бивш португалски футболист, полузащитник. За кратко е спортен директор на Спортинг Лисабон и ФК Сервет, а сега е треньор на Насионал (Мадейра) Нестор Гастон Карбонел , американски актьор, познат с ролята си на Ричард Алпърт в американския сериал „Изгубени“ Сара Силвърман , американска комедийна актриса, сценарист и продуцент. Прояви се като страстна защитничка на Хилари Клинтън на последните президентски избори Шанел Иман , американски топмодел, един от Ангелите на \"Викторияс Сикрет\" Уди Алън , американски режисьор, актьор, сценарист, драматург и музикант.  За изключителния си принос към световното киноизкуство е удостоен с почетната премия „Златен глобус на името на Сесил Демил“ \n  \n \n", "date": "2017.12.01", "title": "Известните рожденици на 1 декември"}
{"url": "https://www.blitz.bg/analizi-i-komentari/novata-strategiya-na-sashch-za-balkanite-da-spre-rusiya_news561723.html", "text": "\n Горе долу по едно и също време САЩ обявиха новата си стратегия за Западните Балкани и назначиха нов посланик в Скопие – Хойт Браян Ий. Интересното е, че Ий заменя много спешно Джес Бейли, който бе на този пост от декември миналата година. Очевидно е, че щом има нова стратегия, трябва да има и нов пълководец на терен, коментира днес  . \nПърво за стратегията. Веднага се очертават две много важни точки – решаването на спора за името на Македония с Атина и сближаване със Сърбия чрез решаване и на въпроса с Косово. Второто е наречено „историческо примирие“. Трудни задачи. Още повече, че Белград получава и ултиматума да се разграничи от Русия. \nДокато Вашингтон бе зает с далеч по-горещи точки по света – Близкия изток, Корейския полуостров, Турция, Украйна, Междуморието, на Западните Балканите тихо и стабилно се настани Кремъл. В Белград действа истинска централа за налагане на руското влияние в района. Въпреки стремежа на сърбите да се интегрират в Европейския съюз бързо Сърбия има достатъчно поводи да е намръщена. \nТя изпи достатъчно горчиви чаши през последните две десетилетия – беше бомбардирана от същите САЩ, беше разпарчетосана, беше сочена като символа на злото. В момента Сърбия, като наследник на Югославия, е държавата с най-голяма вътрешна миграция в цяла Европа – бежанци и преселници от всички бивши югорепублики живеят вече в родината-майка. \nПрез това време САЩ бяха на страната на Хърватия, на Босна и Херцеговина, на Косово, на Черна гора. Русия видя своя исторически шанс да се върне в играта на Балканите и да възстанови историческите си позиции тук. И го прави по имперски. Сви си меча бърлога в Белград и оттам се управляват всички процеси, свързани с интересите на Кремъл на Балканите, често използвайки сърбите. \nМосква беше въвлечена в скандали около изборите в Черна гора. Главният прокурор Миливое Катнич директно обвини Москва, че е организирала опита за преврат в края на 2016-а по време на вота. Същите съмнения останаха и по предизвикване на извънредно положение и оставане на власт на кликата около Никола Груевски. \nМедиите в Македония изкараха конкретни данни за участие на агенти на сръбските служби, но зад тях прозираше дългата ръка на Москва. Сърбия има толкова незараснали рани, че е чудно как съществува. След като загуби провинция Косово и Метохия, в новата държава остана един последен анклав, който се държи от сърбите – Митровица. Каквото и да се казва в официалните позиции на Прищина, мнозинството косовари, представлявани от доста радикални партии, са твърдо убедени, че в държавата им не трябва да остане нито един сърбин. \nБелград няма как да се откаже от поредното парче земя, още повече, че то е населено изцяло с етнически сърби. Ако се стигне до въоръжен конфликт, както не веднъж е предупреждавано, Белград няма как да влезе и да защитава своите, ако няма гръб. Русия го гарантира. Ако някой се съмнява, че положението не е розово, то показателен е фактът, че тези дни Скупщината в Белград предвиди увеличение на бюджета на армията с 25%, като основно парите ще отидат за заплати и мотивация на униформените. Въоръжението върви с подкрепата на Русия. \nНикак не е розово положението и в Босна и Херцеговина. Все по-голямата радикализация на обществото и огромната икономическа криза, в която живее обществото лесно може да подпали нов конфликт. Република Сръбска е встрани от инвестициите на Саудитска Арабия и Катар и единственото нещо, което я крепи е национализмът. Този път Белград няма да стои настрана, ако нещо се случи и пак ще има нужда от гръб. Днес САЩ предлагат алтернативен гръб, но само ако Белград обърне своя на Москва. Точно и ясно. \nВашингтон имат целия инструментарум да реши проблема между Косово и Белград. Косово съществува благодарение на САЩ, ако има някакъв бизнес извън подземния, то е благодарение на САЩ. Там е най-голямата американска база в Европа. Един вид в тях е и морковът и тоягата. Въпросът е каква е сделката, която ще спаси мира, ще остави териториалната цялост на двете държави, а и те ще излязат с достойнство от евентуален договор? Сложна работа. \nСъщо сложна е работата и по оста Атина и Скопие. Няма никакво съмнение, че нашият вече близък приятел Зоран Заев дойде на власт с мощната подкрепа на САЩ. Ако някой е забравил, атаките срещу правителството на Груевски започнаха с компромати от подслушани разговори в правителството. Бившият министър-председател на Македония тогава обвини директно службите на САЩ, че са организирали това мерзко действие. Той вече е история. Заев много ударно сближи България и Македония и реши един от големите си проблеми. \nСега остана най-важното: името. Честно казано сегашното е най-неприемливо – Бивша югославска република Македония, но спорът е само за последната дума. Атина също не е в розово положение и САЩ имат достатъчно инструменти, за да вървят към решение на десетилетния спор. Ако това се случи, а то може да стане много преди да се реши въпросът с Белград, тогава Македония много ударно и бързо може да се приближи към НАТО. Това означава сигурност, означава по-добър бизнес климат, означава, че и руското влияние ще се събере само в рамките на Сърбия. Временно. \nНо преди САЩ да поемат юздите, ще трябва да кажат поне едно „Простете!“ за свинщините от 1999-а. Ето защо Хойт Браян Ий е добър избор за нов посланик в Скопие. Реално той ще бъде двигателят на всички тези процеси. От кабинета на Солана до помощник държавен секретар Хойт Браян Ий е дипломат от кариерата, който има огромен опит с Балканите. \nТри години е бил в кабинета на бившия генерален секретар на НАТО – Хавиер Солана. Има мисии в Черна гора, в Солун, където е бил генерален консул и стига до заместник шеф на мисията на САЩ в Хърватия. Междувременно е обиколил Афганистан, Хаити. Има огромен опит с бивша Югославия. Преди да поеме мисията в Македония, е бил заместник помощник  държавен секретар за европейските и евразийските работи.\n", "date": "2017.12.01", "title": "Новата стратегия на САЩ за Балканите: Да спре Русия"}
{"url": "https://www.blitz.bg/svyat/otkrikha-predsmrtnoto-pismo-na-generala-poglnal-otrova-pred-tribunala-v-khaga-vsichki-ridayat-ot-poslednoto-zhelanie-na-slobodan-pralyak_news561718.html", "text": "\n Хърватският генерал Слободан Праляк, който се самоуби в съдебната зала на Хагския трибунал, е оставил прощално писмо. \"Не искам нито гроб, нито погребение, разпръснете пепелта ми над Мирогой /гробището в Загреб/\", пише между другото в прощалното писмо, съобщава хърватският \"Вечерни лист\". \nВестникът пише, че Праляк е изпратил писмото на домашния си адрес още преди две години с изискването то да се отвори само в случай на внезапната му смърт. Според информациите, с които разполага \"Вечерни лист\", Праляк е бил готов за най-черния сценарий още преди две години, когато започнал да разработва плана си за самоубийство. \nИзглежда обаче никой, нито членовете на семейството му, нито приятелите му, са знаели нещо за този план. Сръбският военнопрестъпник Веселин Шливанчанин, осъден на 17 години затвор заради масовото убийство в Овчара, изрази съболезнования на семейството на хърватския генерал и заяви, че го е познавал като човек коректен към него и семейството му. Двамата се запознали в затвора и се виждали в спортната зала и в помещението за срещи с посетители. По повод реакциите на хърватските политици, които характеризираха Праляк като морален, честен и интелигентен човек, който защитава принципите си, хърватските психиатри предупредиха, че опитите да се представи самоубийството като достоен акт и дори самата информация за самоубийства води до увеличаване на самоубийствата. \n\"Политиците не реагираха добре, представяха самоубийството като желателен акт. През следващите дни и седмици може да се очаква увеличение на опитите за самоубийства. Възхваляването на самоубийствата може да подтикне към действие тези, които са на ръба, или които мислят за самоубийство\", каза хърватският психиатър Херман Вукушич. \nСамо часове след самоубийството на Праляк той забелязал на груповата терапия, която води с ветерани от войната, че са по-неспокойни от обикновено. \"Мисля, че това ще доведе не само до по-висока степен на автоагресия, но и до агресия към другите\", предупреди психиатърът. Думите му бяха потвърдени от събитията в парламента, където минути след самоубийството на Праляк депутати се сбиха.\n", "date": "2017.12.01", "title": "Откриха предсмъртното писмо на генерала, погълнал отрова пред Трибунала в Хага, всички ридаят от последното желание на Слободан Праляк"}
{"url": "https://www.blitz.bg/svyat/pentagont-uvolnyava-vsichki-umereni-opozitsioneri-v-yuzhna-siriya_news561685.html", "text": "В американската база Ет-Танф се намират 500 души спецназовци и инструктори от САЩ, съобщи rusvesna.su. В района се базират групировките „Куват Шахид Ахмад Абдо”, „Усуд Шаркия” и „Лива Шухада Ел-Каратейн”.\nПо-рано те влизаха в състава на така наречената Нова сирийска армия, създадена от американците през 2015 г. С тяхна помощ САЩ поддържаха заплахата срещу Дамаск от североизток, благодарение на връзките с групировките от Източен Каламун и Източна Гута. \n  \nИменно те воюваха против сирийската армия и се опитваха да контролират пътищата през Сирийската пустиня. Американските наемници обаче претърпяха поражение и отстъпиха под прикритието на американската авиация в така наречената 55-километрова „зона за деконфликтация” в района на Ет-Танф. САЩ обявиха, че повече няма да подкрепят тези групировки, но им дадоха възможност да живеят с оръжие сред бежанците в лагера „Ер-Рубкан”. \n  \nСега американците дават признаци, че възнамеряват изобщо  да напуснат района, изоставяйки бежанците и бившите си наемници на произвола на съдбата. Администрацията на Тръмп не виждала смисъл да разходва средства за тях и до края на годината тяхното финансиране щяло да бъде окончателно прекратено, съобщили от координационния център „Ал-Мук” в йорданската столица Аман. \n  \nМестни източници като AMN съобщиха, че американците вече са съкратили две трети от състава на „Джейш Магавир Ас-Саура” – единствената пълноценно поддържана групировка от САЩ. Уволнените бунтовници също се преселили в лагера „Ер-Рубкан” и около него, пише rusvesna.su. \n  \nГраницата с Йордания продължава да е затворена. Йорданските граничари редовно унищожават джихадистите, проникващи откъм Ет-Танф, под предлог, че са терористи от ИД. Идва зима, хуманитарни конвои няма отдавна. Май настава време за преговори с Дамаск./ БЛИЦ \n \n", "date": "2017.12.01", "title": "Пентагонът уволнява всички „умерени опозиционери” в Южна Сирия"}
{"url": "https://www.blitz.bg/svyat/iznenada-genealog-shokira-sveta-megan-markl-e-printsesa_news561736.html", "text": "\n Годеницата на принц Хари може да се окаже принцеса. Изследовател от Историческото генеаложко дружество на Нова Англия заяви, че Меган Маркъл е пряка потомка на английския крал Едуард Трети и тя и Хари са 17-и братовчеди. \nЕдуард Трети е управлявал от 1327 г. до 1377 г. След годежа експерти обясниха, че Меган Маркъл не може да получи титлата принцеса, защото няма кралска кръв.\n Генеалогът Гари Бойд Робъртс твърди, че кралското си потекло Меган Маркъл дължи на предшественика си преподобния Уилям Скипър, пристигнал в Нова Англия през 1639 г. Той е сродник на бащата на годеницата на принц Хари. \n \nМеган Маркъл има кръвна връзка също с осем американски президенти и десетки други видни американци, включително и актьорите Джеймс Дийн и Рой Роджърс.\n \nИсторическото генеаложко дружество на Нова Англия, базирано в Бостън, е едно от най-авторитетните в света. \nИзточник: Дарик\n", "date": "2017.12.01", "title": "Изненада! Генеалог шокира света: Меган Маркъл е принцеса"}
{"url": "https://www.blitz.bg/svyat/vzmozhno-e-rusiya-da-razpolozhi-boyni-samoleti-v-egipet_news561631.html", "text": "Руският премиер Дмитрий Медведев одобрил проект за споразумение с Кайро, позволяващо руски бойни самолети да използват военни летища в Египет. Документът е достъпен на сайта на руското правителство. Договорът е сключен за срок от 5 г. с възможност за продължаване.\nБЛИЦ припомня, че в началото на 2014 г. Москва и Кайро сключиха договор за доставка на въоръжение и военна техника на стойност над 3 млрд. долара. В него влизат изтребители МиГ-29М/М2, ЗРК от няколко типа, транспортно-бойни вертолети Ми-35, брегови противокорабни комплекси, различни боеприпаси и леко въоръжение. \n  \nПо непотвърдени данни, тази покупка ще я заплатят Саудитска Арабия и ОАЕ. /  БЛИЦ \n", "date": "2017.12.01", "title": "Възможно е Русия да разположи бойни самолети в Египет"}
{"url": "https://www.blitz.bg/svyat/bild-dade-nadezhda-na-germantsite-che-shche-ima-pravitelstvo_news561756.html", "text": "\n По информация на вестник BILD Съюзът (ХДС/ХСС) и Германската социалдемократическа партия (ГСДП) са постигнали споразумение за стартиране на преговори за съставянето на нова голяма коалиция. \nСъгласно информацията, с която разполага редакцията, партийните лидери Ангела Меркел (ХДС), Хорст Зеехофер (ХСС) и Мартин Шулц (ГСДП) са обсъдили всички възможни варианти за формиране на правителство, като освен нова голяма коалиция, е дискутирано правителство на малцинството и възможността за организирането на нови избори. \nНа финала на срещата, проведена в резиденцията на президентската власт на ФРГ, тримата са изразили съгласие да започнат разговорите за голяма коалиция. В началото на следващата седмица партийният връх на социалдемократите ще се събере на конгрес, на който ще бъде взето решение дали партията да влезе в преговори със Съюза (ХДС/ХСС). \nАко отговорът е положителен, то първите два кръга от сондажите може да бъдат проведени още преди Коледа. \n", "date": "2017.12.01", "title": "BILD даде надежда на германците, че ще има правителство"}
{"url": "https://www.blitz.bg/svyat/vulkant-si-izrigva-a-nikoleta-se-razgoli-i-na-yubileya-si-na-o-v-bali-snimka_news561745.html", "text": "Най-коментираната българска красавица удари 30 лазарника на о-в Бали, обградена от лукс и любов. Факт, Николета Лозанова вчера посрещна рождения си ден и сподели житейската си равносметка със своите приятели и почитатели в мрежата, пише \"Хот Арена\".\nДокато в България зъзнем от студ, Ни Ло се разхожда по бански и ако нещо разваля комфорта й, то това може да е само времето в Индонезия с високите си градуси и влажност на въздуха. По бял бански, подчертаващ сексапилната й фигура, с чаша шампанско в ръка, брюнетката вдигна тост в своя чест. Юбилеят й стана повод горещата Лозанова да си направи една житейска равносметка, която сподели с феновете си в социалните мрежи. Ето какво гласи словоизлиянието: \n  \n„30 - звездни, сензационни, емоционални! Постигнах много, изстрадах малко, насладих се на всичко, обичам истински, живея пълноценно, създадох нещо безценно (Никол)! Години наред вече съм на върха, на гребена на вълната, в сърцата на важните хора и в устите на маловажните! 30 е само началото на най-великолепното, което предусещам, че ми предстои! Започвам да “пиша” новите сензационни 30! Благодаря на всеки един от вас, че с вниманието си към мен ме превърнахте в това, което съм - обещавам да видите още по-съвършената ми версия!“. \n  \nНиколета е на територията на екзотичния остров Бали в компанията на своя любим - Ники Михайлов, който най-вероятно я е обсипал с куп романтични изненади и подаръци. Близки до двойката разказват, че вратарят давал мило и драго за най-голямата си любов и обичал да я глези и да я вижда щастлива.  \n \n \n", "date": "2017.12.01", "title": "Вулканът си изригва, а Николета се разголи и на юбилея си на о-в Бали (СНИМКА)"}
{"url": "https://www.blitz.bg/svyat/opredelikha-datata-koga-imperator-akikhito-shche-predade-trona_news561680.html", "text": "\nИмператорът на Япония Акихито ще се пенсионира и ще предаде трона на 20 април 2019 г., а ерата на новия император ще започне да тече на идния ден, пишат местни медии. \nПрез август миналата година императорът даде да се разбере в телеобръщение, че вече му е трудно да изпълнява задълженията си заради преклонната възраст. Негов приемник ще стане най-големият му син - принц Нарухито. Единствената му дъщеря Аико няма наследствени права, затова втори наследник е най-младият брат - принц Акисино Фумихито. Превод: БЛИЦ \n \n", "date": "2017.12.01", "title": "Определиха датата кога император Акихито ще предаде трона"}
{"url": "https://www.blitz.bg/svyat/silno-zemetresenie-raztrese-iran-video_news561683.html", "text": "\n Силно земетресение с магнитуд от 6 по скалата на Рихтер разлюля Югоизточен Иран, съобщи Ройтерс. \n  \n \n Агенцията се позовава на Геофизическия институт на САЩ. \n Епицентърът е бил на 58 км североизточно от град Керман, който има 821 000 жители. Огнището е било на дълбочина от 10 км. \n   \n Десетина минути след първия трус   е имало втори с магнитуд 5 по Рихтер. \n Само преди две седмици на границата между Иран и Ирак беше регистрирано земетресение с магнитуд 7,6 по Рихтер. \n", "date": "2017.12.01", "title": "Силно земетресение разтресе Иран (ВИДЕО)"}
{"url": "https://www.blitz.bg/svyat/nay-silnoto-zemetresenie-ot-2011-g-nasam-udari-nyu-york-i-vashington-video_news561684.html", "text": "Земетресение с магнитуд 5,1 по Рихтер е ударило брега на Делауер, според Националната Геологична служба (USGS), съобщава \"Индипендънт\". То е било усетено от Ню Йорк до столицата Вашингтон.\nПървоначално беше съобщено, че трусът е с магнитуд 5,1, но след това той бе намален на 4,4, а още малко по-късно - на 4,1 по Рихтер. \n \n \n \nСпоред USGS е било почувствано и в Северна Каролина, Вирджиния, Западна Вирджиния, Мериленд, Делауеър, Ню Джърси, Пенсилвания и Кънектикът. \nМнозина жители на различни щати писаха в Туитър, за да изразят изненадата си от това сравнително рядко събитие за Североизточна Америка. \nЕпицентърът е бил близо до Доувър, Делауеър.  \nТова е най-силното земетресение, което е ударило Източния бряг от 2011 г. насам. Няма съобщения за щети или жертви. Няма също така опасност от цунами. Превод: БЛИЦ \n \n", "date": "2017.12.01", "title": "Най-силното земетресение от 2011 г. насам удари Ню Йорк и Вашингтон (ВИДЕО)"}
{"url": "https://www.blitz.bg/svyat/pravoslavna-grtsiya-se-vdigna-sreshchu-gey-brakovete-i-gi-obyavi-za-nezakonni_news561701.html", "text": "Върховният съд на Гърция е анулирал гей брак, сключен през 2008 г. на о. Тилос пред кмета на малкия остров в Егейско море. Решението идва часове преди 1 декември, отбелязват гръцки медии, цитирани от news.bg.\n Съдиите потвърдиха предсрочна заповед на прокурор от Родос, който обяви такива сватби за незаконни. \n Съдът заяви, че решението изразява върховенството на закона, \"който отразява моралните и социални ценности и традиции на гръцкия народ, които не подкрепят легализирането на брака за хомосексуални двойки\". \n Съдът заяви, че партньорите от същия пол имат право на гражданско обединение, което предоставя на гей двойките същите права като хетеросексуалните двойки. \n От двойката се очаква да отнесат делото си пред Европейския съд по правата на човека. \n", "date": "2017.12.01", "title": "Православна Гърция се вдигна срещу гей браковете и ги обяви за незаконни"}
{"url": "https://www.blitz.bg/svyat/kitayski-spetsnaz-noshchni-tigri-pristigna-v-siriyskiya-tartus-na-lov-za-svoi-teroristi_news561682.html", "text": "Китайски антитерористичен спецназ „Нощни тигри” пристигнал в сирийското пристанище Тартус, където е разположена руска военноморска база, съобщил известният турски журналист и експерт по близкоизточните проблеми Мете Сохтаоглу, цитиран от rusvesna.su.\nБЛИЦ съобщи на 27 ноември, че г-жа Бусейна Шаабан, съветничка на Башар Асад, по време на официално посещение в Китай дни по-рано е обсъдила възможността самите китайски власти да се справят със „своите” уйгурски терористи от ИДИТ (Ислямско движение на Източен Туркестан), които сирийските спецслужби открили в столичното предградие Източна Гута. Тогава по предварителна информация бе оповестено, че Пекин може да изпрати в Сирия отряди „Сибирски тигри” от Синцзянския военен окръг и „Нощни тигри” от военния окръг Ланчжоу, чиито бойци са считани за едни от най-добрите в света. \n  \nОфициален Дамаск разреши на Пекин да въведе 5000 военни на своя територия още през 2015 г. Тази година в Китай беше приет антитерористичен закон, след което Националното събрание санкционира изпращането в Сирия на елитни подразделения от армията. \n  Превод и редакция: БЛИЦ \n \n", "date": "2017.12.01", "title": "Китайски спецназ „Нощни тигри” пристигна в сирийския Тартус на лов за „свои” терористи"}
{"url": "https://www.blitz.bg/svyat/kakvo-se-sluchva-novo-silno-zemetresenie-razlyulya-iran_news561725.html", "text": "\n Земетресение с магнитуд от 4,2 по скалата на Рихтер е регистрирано на територията на Иран в сутрешните часове на петък, показва справка на официалната интернет страница на Европейския средиземноморски сеизмологичен център (EMSC).  \nТрусът е бил с епицентър на 55 км северно от Керман, с дълбочина от 10 км под земната кора. В по-ранните часове на деня Иран бе разлюлян от земетресение с магнитуд от 6,0 по Рихтер. \nПо данни на Геологическа топографска служба на САЩ, епицентърът на труса е бил на дълбочина от 10 км и на разстояние 58 км североизточно от Керман. Минути по-късно е последвал вторичен трус с магнитуд от 5,0 по Рихтер. Към настоящия момент няма данни за жертви или разрушения, уточнява \"Фокус\". \n", "date": "2017.12.01", "title": "Какво се случва? Ново силно земетресение разлюля Иран"}
{"url": "https://www.blitz.bg/svyat/ofitsialno-sashch-e-v-koledno-nastroenie-melaniya-i-donald-trmp-zapalikha-svetlinite-na-elkhata-pred-beliya-dom-snimki_news561727.html", "text": "\n Президентът на САЩ Доналд Тръмп запали светлините на главното коледно дърво пред Белия дом и пожела на сънародниците си: \"Весела Коледа, щастлива Нова година и невероятни празници\". \n \n По традиция в церемонията заедно с него участваха Първата дама Мелания и децата на американския лидер. \n \n \n Водещи на програмата тази година бе телевизионната журналистка Кейти Ли Гифърд и актьорът Дийн Кейн, а в концерта участваха \"Бийч бойс\", Джак Уагнър, Уинона Джъд, Крейг Кембъл и други. \n Това е 95-ата церемония за палене на светлините на националното коледно дърво. Традицията датира от 1923 г., началото й поставя президентът Калвин Кулидж.  \n \n \n \n \n", "date": "2017.12.01", "title": "Официално! САЩ е в коледно настроение: Мелания и Доналд Тръмп запалиха светлините на елхата пред Белия дом (СНИМКИ)"}
