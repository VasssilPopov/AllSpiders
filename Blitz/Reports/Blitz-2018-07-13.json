{"url": "https://www.blitz.bg/politika/sreshcha-na-balkanturist-shche-ubezhdava-obshchestvoto-che-vitsepremiert-simeonov-e-podkrepyan-ot-bransha_news613515.html", "text": "Нескопосан PR под благовидна кауза трябва да представи вицепремиера Валери Симеонов като изразител на мнението на туристическия бранш. В битката му да отнеме бизнеса на цифром и словом четири дискотеки в „Слънчев бряг“ политикът съзнателно провокира разединяване на бранша. Това е изключително вредно и не кореспондира с отговорната национална политика в туризма, обявиха от хотелиерски и браншови организации на туристическия бизнес, пише breaking.bg.  Те бият камбаната по повод откровен опит на вицепремиера спешно да се вкопае под логото „подкрепа от бранша“ и гордо да размахва тази подкрепа из телевизионните студия, за да реализира собствените си бизнес интереси.  В последните дни тече трескава подмолна дейност за събиране на дребни бизнес сдружения, които радушно раздават индулгенции за подкрепа на действията на Симеонов срещу щедри обещания да получат печеливш пай в туризма, изработен от някой друг.  Подготвя се среща в Несебър в понеделник, на която „туристическият бранш“ от няколко дребни организации щял да спаси туризма. На нея е „поканен“ вицепремиерът. Призовани са и няколко кадри в туризма, чиновници от социалистическия „Балкантурист“, припознати от Симеонов като бизнес.  Търсят се спешно клакьорски хотелиерски сдружения с по двадесетина члена, които да изиграят медийно ролята на туристическия бранш. И това при хотелиерски бизнес в страната твърдо надхвърлящ 5000 представители. Това ли е туристическият бранш на България, питат хотелиери. И отбелязват, че се прави след обсъждането в парламента на законопроекта за защита от шума, където вицепремиерът чу разумни аргументи, че преди второ четене текстовете трябва да бъдат преоформени, за да не отблъснат туристи и бъдещи инвеститори.  В същото време предприемачите, доказали през годините, че могат да развиват успешен бизнес се определят с лека ръка от вицепремиера като „дебели вратове“ в желание направените от тях инвестиции в мениджърски персонал и работна ръка да бъдат подарени на други по-малко кадърни, но пък много послушни и горещо подкрепящи.  Двойнствеността в битката на Симеонов срещу шума в Слънчев бряг и в Тутракан говори или за диагноза в психиатричния спектър или за откровен рекет срещу по-успешните. И двете хипотези обаче може обяснят неистовото желание да се зачертае приноса на националните курорти в туризма и да се яхнат предприемачите там с непосилни глоби в средата на сезона.  Да се търсят конфликти в сектор, който се изстреля в петте структуроопределящи само за броени години, е изключително опасно за страната. Да го прави политик на върха на държавата пък граничи с безобразие.  Г-н Симеонов, ние изкарваме парите за заплати на служителите си според законите на страната, плащаме данъците си тук и няма да търпим някой, па бил той и попаднал във властта, да ни нарича мутри, категорични са от бранша. Ако са ни дебели вратовете, те са заякнали от ежедневна работа, не от седене по политическите банки, заявяват хотелиери.  Те отказват да си мерят височината или членската маса на тайни сбирки, от които да се бълват негативни послания за бизнеса в сектора.  Туризмът е 100% частен, вече доказа, че е печеливш, но той е преди всичко отговорност. Отговорният бизнес днес предупреждава, че човек, който с лека ръка зачертава съветите на международните туроператори, гласа на най-големите инвеститори в туризма или желанието на по-малки организации да има предвидимост в туризма, не може да разчита на реална подкрепа. ", "date": "2018.07.13", "title": "Среща на „Балкантурист“ ще убеждава обществото, че вицепремиерът Симеонов е подкрепян от бранша"}
{"url": "https://www.blitz.bg/intsidenti/katastrofi/obnadezhdavashchi-novini-za-deteto-pometeno-ot-lekarka-na-zebra_news613512.html", "text": "Детето, което днес следобед беше блъснато на пешеходна пътека във Враца, е било оперирано във врачанската МБАЛ \"Христо Ботев\", съобщава \"Конкурент\". В момента то е в стабилно състояние в отделението по реанимация и интензивни грижи на болницата. Пациентът е на около 10 г. и е от Враца.  В часовете след катастрофата на бул. \"Екзарх Йосиф\" се появиха доста противоречиви информации за състоянието на пострадалото дете, което беше блъснато на пешеходна пътека, през която преминавало с тротинетката си. Лекарка на възраст 60-65 г. е седяла зад волана на форда, ударил детето.  Според информация на сайта zovnews.com, невръстният пациент е получил сътресение на мозъка и фрактура на таза, вследствие на което е имал и излив на течност в коремната кухина.  По-рано от спешния център успокоиха, че състоянието на детето не е тревожно.    ", "date": "2018.07.13", "title": "Обнадеждаващи новини за детето, пометено от лекарка на зебра"}
{"url": "https://www.blitz.bg/politika/momchil-nekov-km-ek-i-eobkh-ima-li-alternativa-na-umrtvyavaneto-na-drebni-prezhivni-zhivotni-okolo-ognishcheto-na-zaraza_news613438.html", "text": "Евродепутат Момчил Неков е разтревожен от избиването на стотици овце и кози в Бургаско и Ямболско, предприето заради открито огнище от чума по дребните преживни животни. В отговор на притесненията на производители, Неков търси алтернатива на мярката „умъртвяване по хуманен начин“. Според него тя е крайна и застрашава поминъка в тези погранични райони на ЕС. Заради създалата се криза и протестите на животновъдите Момчил Неков отправи спешни въпроси към Европейската комисия /ЕК/ и Европейският орган за безопасност на храните /ЕОБХ/, като настоява за бързи и своевременни органи.     Ето въпросите на Момчил Неков към ЕК:     През юни 2018 г. бяха констатирани два случая на чума по дребните преживни животни в с. Воден, община Болярово и с. Кости, община Царево. В следствие на това бяха умърртвени 1400 дребни преживни животни с. Воден и 394 в с. Кости.     На 4 юли са били получени положителни резултати на чума по дребните преживни животни от лабораторията CIRAD във Франция за животни в селета Крайново, Шарково и Странджа за проби, които са били взети няколко седмици преди това.  Според специалисти в сектора, оповаващи се на научна литература, относно чумата по дребните преживни животни, се оказва, че животните могат да развиват имунитет и да преодоляват заболяването.           ЕК чрез решение за изпълнение 2018/954 от 4 юли дава препоръки на Българската агенция по безопасност на храните /БАБХ/ да предприеме мерки с цел предотвратяване на болестта по дребните преживни животни в ЕС. БАБХ е излязла със заповед всички дребни преживни животни в посочените селища да бъдат ефтанизирани по хуманен начин.     1. Не намира ли Комисията мярката „умъртвяване по хуманен начин“ за крайна и застрашаваща единствения поминък в тези погранимни райони на ЕС?     2. Какви алтернативи на тази мярка предлага ЕК?     3. Би ли наложила ЕК сакнкции на България в случай, че дребните преживни животни във въпросните селища бъдат изолирани в затворени животновъдни обекти без контакт със среда, която предразполага разпространението на чумата по дребните преживни животни?     Въпрос към Сьорен Нилсен, председател на Панела по въпросите на хуманното отношение и здраве на животните към ЕОБХ:     1. Може ли да ме информирате какви други мерки, освен убийствата на животни, бихте препоръчали на овцевъдите в тези региони?        2. Дали споделяте мнението, че животните могат да бъдат изолирани в специално определена ферма и наблюдавани отблизо, вместо да бъдат ефтанизирани хиляди здрави животни от няколко стада?       ", "date": "2018.07.13", "title": "Момчил Неков към ЕК и ЕОБХ: Има ли алтернатива на умъртвяването на дребни преживни животни около огнището на зараза?"}
{"url": "https://www.blitz.bg/layfstayl/za-damite/nikoga-ne-yazhte-tezi-khrani-predi-seks-posle-mozhe-da-stane-strashno_news613066.html", "text": "Почти всички от нас знаят кои храни помагат за по-добър секс, но ето тези неща в никакъв случай не трябва да ядем преди това.Според учените има храни, които са изключително вредни за добрия секс.  Експерти са анализирали действията на храната върху организма на човека и са съставили списък на тези продукти, които не бива да употребяваме преди секс.  Те са ги поставили в черен списък, който всеки от нас е добре да погледне и много да внимава какво точно консумира преди палавите игри в кревата с любимия.", "date": "2018.07.13", "title": "Никога не яжте тези храни преди секс, после може да стане страшно!"}
{"url": "https://www.blitz.bg/layfstayl/dshcheryata-na-gala-izrigna-sled-novinata-za-razdyalata-y-s-konstantin_news613478.html", "text": "Дъщерята на Гала – Мари, била сложила край на връзката си със сина на Джуджи – Константин. Това е един от слуховете, които циркулират в медийното пространство. Дори се появи информация, че сърцето на красавицата е заето от фотограф на име Петър, на когото тя често позира. Връзката на двамата първо била само професионална, но любовта пламнала и Мари се разделила с Константин.„Тази информация излезе преди около месец и жълти медии дори вече свързаха името ми с друг човек. Това са пълни измислици. Откакто сме заедно с Константин се изписаха всевъзможни глупости!“, обясни Мари пред списание Love style.  Съществува ли обаче фотограф на име Петър? „Да, Петър ми е колега и много близък приятел. Той е страхотен фотограф, който работи с мен в моя сайт и ми помага за снимките в Instagram“, допълва дъщерята на Гала. Връзката на дъщерята на Гала и сина на Джуджи продължава повече от три години. Двамата са все така влюбени и нямат никакво намерение да се разделят. Освен това заминават заедно на почивка. Те са избрали да прекарат ваканцията си у нас, а не в чужбина, но предпочетоха да не издават мястото, където ще отседнат.", "date": "2018.07.13", "title": "Дъщерята на Гала изригна след новината за раздялата й с Константин!"}
{"url": "https://www.blitz.bg/obshtestvo/intervyu/antoniya-petrova-batinkova-pred-shou-ivaylo-mi-predlozhi-brak-oshche-na-prviya-mesets-zastrelya-me-ss-sinite-si-ochi_news611883.html", "text": "Преди две седмици Антония Петрова прибави с тиренце фамилията Батинкова към името си и стана съпруга на Ивайло Батинков. Двамата успяха да изненадат всички със своята луда гръцка сватба, която става факт само след 3 месеца познанство. В може би най-откровеното си интервю досега Антония споделя съкровени факти за връзката им. За изненада – в разговора ни се включва и Ивайло, а настроението през цялото време е повече от любовно. Двамата не скриха и вълнението си, и желанието да станат за първи път родители.- Тони, лудата ти гръцка сватба освен че предизвика всеобща изненада е и своеобразен положителен рестарт за теб. Как се случи толкова бързо, при положение че със съпруга ти Ивайло се познавате едва от 3 месеца…  - Всъщност изненадата беше и за двама ни (усмихва се). Но инициаторът на всичко това беше Ивайло. И аз чак сега разбирам какъв успех съм постигнала, защото няколко негови приятели, независими един от друг, казаха абсолютно едно и също нещо – „Добре де, ти сериозно ли??!” (смее се). Защото Ивайло е на 39 години, много желан и харесван мъж, който има всичко, и съответно е бил и много апетитна хапка за жените. Много пъти са се опитвали да го вържат – я с брак, я с дете, но никоя не е успяла. И сега се даде за един месец. Още на първия месец ми предложи и брак. Доскоро не осъзнавах всичко това. Нали знаеш, че когато не си се борил за нещо, а ти се дава наготово, не го осъзнаваш веднага, въпреки че може да е много хубаво. Когато не си го изстрадал и преживял с всичките му борби, не го оценяваш толкова. Затова напоследък и около организацията на сватбата, и за всичко друго изобщо си мисля наистина какъв късмет ме сполетя. Даже на няколко пъти му казвах: „Ние май много избързваме, не искаш ли малко да забавим темпото?” – а това са думи, които, знаеш, обикновено мъжете ги казват. А той беше повече от сигурен: „Не, не, напротив, точно това ми харесва най-много”. След което ми сподели, че винаги си е представял, че ще му се случи точно така – че ще го сполети изведнъж, ще го удари като гръм и просто ще се случи. И точно така стана, разбираш ли. Започвам да си мисля, че всичко, което сме чували, чели по книги и гледали по филмите, всъщност е реалност. Няма такова нещо като заклет ерген. Аз например също съм смятала, че съм претенциозна, че не си намирам точния човек, защото имам много изисквания, но срещнеш ли точния човек, нещата просто се случват. Не съм го вярвала, но ето, че е факт. Вчера си мислех как само преди три месеца аз не познавах този човек, а сега вече съм омъжена за него. - Ако преформатираме смисъла на поговорката „Рано или късно всеки си намира майстора”, може би така е станало и при вас сега?  - Знаеш ли, че с Ивайло даже си имаме шега на тази тема. Виж как улучваш! Все по-често негови приятели му реагират с: „Ей, най-накрая си намери майстора”. И наскоро той ми каза с усмивка: „Знаеш ли, че вече като се запознавам с някого, трябва просто да кажа: Приятно ми е, майстор!” (смее се). Като се замисля, всъщност човек има много претенции тогава, когато осъзнае собствените си качества. Заради това търсенето на подходящия човек може да продължи дълго време. Ето, при Ивайло е продължило 39 години, но той не е правил грешката да има предишен брак, както стана при мен. - А защо го наричаш грешка? Ти имаш актив! Освен това, ако не се беше случило така, днес нямаше да се радваш на другото.  - Права си, да, наистина. С Ивайло сме си говорили за това какво щеше да се случи, ако се бяхме срещнали на 20. И двамата стигнахме до извода, че пътищата ни са се пресекли точно когато е трябвало, за да си оценим качествата. - Помниш ли кое беше първото, което те привлече в него?  - О, да. Сините му очи! Просто ме застреля с поглед. В момента, в който погледите ни се засякоха, всичко за миг се промени, чак не мога да повярвам как се получи. Наистина като по филмите. - Разкажи ми малко повече за тази първа среща…  - Бяха ни дублирали резервациите за едно заведение, в което много обичам да ходя. Аз бях с моя приятелка, а той – с негов приятел. Тъй като беше много пълно, ни бяха настанили на едни и същи места и практически цялата вечер бяхме гръб в гръб, един до друг. В един момент с моята приятелка излязохме за малко от заведението, а те си помислили, че съм си тръгнала. Тогава неговият приятел го попитал: „Добре, защо не я заговори, като толкова много ти хареса?”, а Ивайло отвърнал: „Ами притесних се, не намерих точния момент, но сега, ако се върне, на тази жена ще й предложа брак!”. - Сериозно?! И какво стана после?  - Да, това са били точните му думи. Впоследствие и приятелят му ми разказа (смее се). Ние се върнахме в заведението, естествено той не ми предложи тогава брак, но ме заговори. И си приказвахме цяла вечер, след което ме изпрати до вкъщи. Това ни беше и първата среща. На следващия ден ме покани на вечеря, а след това заживяхме заедно, колкото и невероятно да ти звучи. Той трябваше да замине за един ден командировка – опита се дори да отложи пътуването си, но нямаше как. В крайна сметка тръгна и когато се върна на другия ден, дойде, взе ме от къщи и повече не ме пусна да си тръгна  Това се случи непосредствено преди един уикенд. Каза ми: „Хайде остани и днес”. После предложи да заминем някъде за два дни. И изведнъж аз осъзнах, че не съм се прибирала да си спя вкъщи от две седмици. Казах му: „Осъзнаваш ли, че ние вече живеем заедно?”, а той отвърна: „За първи път не ме дразни, че жена има вещи вкъщи”.  (В този момент в разговора ни спонтанно се включва и Ивайло, който тъкмо се прибира от пазар. Купил е диня за Антония и започва да й я подготвя в любимата й комбинация със сирене. И казва с усмивка: „Продължавайте разговора, все едно ме няма”, с което обаче на практика той вече е част от него, б.а.) - Когато се запознахте, Ивайло знаеше ли, че ти си популярна фигура? Беше ли запознат с твоята публична страна?  - Да, знаеше коя съм, но не и в детайли. При него интересното е, че той смята гледането на телевизия за загуба на време и поради тази причина у тях няма телевизор. В същото време е изключително информиран човек, но е от този тип млади хора, които си набавят информацията, като я филтрират максимално. Не е от хората, които например ще си включат телевизора и ще гледат това, което се излъчва там. Затова и не беше гледал мои интервюта или тв участия. Освен това е и изключителен работохолик и информацията, която най-често си набавя, обикновено е специализирана и свързана с работата му. - Добре, но сега, след като вече сте заедно, а ти си публична личност, медийното внимание и към него става неизбежно. Готов ли е според теб за това?  - Ето сега той ще си каже сам дали се притеснява.  (В този момент Ивайло се включва отново в разговора ни, признавайки, че популярността на съпругата му изобщо не го притеснява, както и фактът, че има засилено внимание към него, б.а.)  Виж колко е искрен и директен. Аз го бях предупредила, но той е изключително интелигентен и няма как да се повлияе. В момента, в който се запознахме, за него в Google нямаше никаква информация, освен че е един от директорите на „Токуда”, което е истина. От момента, в който се разбра, че имаме връзка, да видиш какво стана –  всеки ден се появяваше по нещо ново за него  Да, той се шокира един ден, когато прочете, че е бил женен, с дете, въпреки че не допусна това да го впечатли чак толкова много. По-скоро на мен ми стана по-неприятно, защото знам, че е пълна лъжа. Ивайло реагира много мъдро. Сега дори сигурно ще излезе, че много го хваля, но той наистина има страшно много качества, които винаги съм искала мъжът до мен да има. Едно от тях е, че двамата можем да си говорим на всякакви теми. - Ти все пак си юрист, можеш да бъдеш доста по-убедителна като реакция в подобна ситуация…  - Така е, да, мислехме го и това. Ивайло дори говори с негови адвокати дали да не заведем дело на тази тема, защото това е елементарно за доказване – вадиш си удостоверение за гражданско състояние, каквото ние си извадихме, когато се оженихме. И ако е бил женен, там щеше да пише, че е разведен, както е отчетено при мен. Същата бърза и лесна проверка може да се направи и в ЕСГРАОН за това дали имаш деца. Можем да ги осъдим от раз, но все още се двоумим дали си струва. - Вие сте в началото на връзката си и всъщност вместо в съдебни зали може да си изживявате времето на далеч по-приятни места. А и знаеш, че често, докато ти вадят очи, става така, че ти изписват вежди!...  - Знаеш ли, че точно така стана. Аз първоначално се ядосах на тази тиражирана лъжа, защото я захапаха като някаква суперпикантна новина, разпространиха я навсякъде. После ние се оженихме и всичко се получи много красиво. И реално интересът към сватбата стана още по-голям именно благодарение на тази лъжлива новина. Ако просто се бях омъжила, щяха да кажат: „Антония се омъжи”, а така се получи интрига заради предишната информация, макар и лъжлива (смее се). Така, тиражирайки невярната си информация, без да искат, те осигуриха много по-голяма платформа за хубавата, истинската новина. И да, наистина ми изписаха вежди, както казваш и ти. - Знам, че имаш силна връзка с родителите си. Те как приеха този динамичен обрат в личния ти живот?  - В интерес на истината всички много ни се зарадваха – и от моя страна, и от страната на Ивайло. Според мен, защото той наистина има страшно много качества. Мисля, че майка ми и баща ми никога досега не са приемали толкова добре мой приятел. Просто  на Ивайло няма какво да не му харесаш   (усмихва се). Освен това с тях сме си говорили за тези неща. Нито те, нито аз, вярваме в по-дългото опознаване между двама души. Около мен има примери за хора, които живеят от 10 и повече години заедно, и се държат така, все едно не се познават. Имат страни на характера, които се оказват непреодолими – и ако в началото са се кълнели един в друг, в един момент се оказва, че сякаш не познаваш човека до себе си. Той те изненадва ужасно с някаква своя постъпка и отношенията ви се развалят. Всъщност кой е казал какъв е срокът да опознаеш един човек?! И нашите кумове, и моите родители, които са с над 35-годишен брак, са се оженили на 3-4-ия месец. - Направи ми впечатление също, че ти досега никога не си отключвала темата за дете. Сега го правиш! А и за двама ви това ще е първо дете!  - Да, наистина е така. Всеки знае в различните си връзки докъде може да стигне със съответния човек. Има хора, с които изобщо не подхващаш темата за брак и за деца. С Ивайло не е така. Правим своето абсолютно ново житейско начало. - А той с каква нагласа е за дете?  - Ивайло, кажи си (смее се).  (В този момент Антония отново подканва съпруга си сам да отговори на въпроса, а той все така продължава да реже и приготвя динята със сирене, б.а. „Много искам дете от Антония” (смее се), все пак дава своя отговор, а Тони реагира със звучен смях.) - Ами значи първо да нареже динята, а после да помисли и за детето…  - (Смее се.) Да, първо ще я нареже, а после може да пристъпи към действието. Ще поработим по този въпрос в най-скоро време. Даже ще ти издам, че Ивайло си е поръчал няколко деца. Аз му обяснявам да видим първо как ще е с едно и после да коментираме бройката (смее се). - Има и друг вариант – направо близнаци? А защо не и тризнаци?  - Ааа, да… моля те (смее се). Ще видим какво ще стане. - Предстоят ви още две сватбени тържества. И какво още?  - Не сме си планирали конкретен меден месец, но тъй като много пътуваме, предполагам, че ще си наречем за меден месец времето, прекарано на някое от местата, които ще посетим. Иначе планираме да отидем за една седмица на мястото, на което се оженихме. После ще има и една седмица в Америка – това пътуване е по работа, но ще го съчетаем и с удоволствието. Предстои ни и един таен сватбен ритуал, за който обаче не искам да говоря, защото ми се иска да остане наистина личен. За него не сме определили точна дата, но сме присъствали на такава сватба и останахме много впечатлени. - А работата ти сега на кой план е? Познавайки те, няма как да се лишиш напълно от нея.  - И отново си права, да. Аз имам една теория – че за една жена, а и не само за нея, за мъжете също, семейството трябва да е на първо място. Разбира се, искам да имам кариера, да се усъвършенствам професионално, но семейството не трябва да страда заради работата. Идеалният вариант е комбинация между двете. Ти ме познаваш, няма как да не работя, но със сигурност няма да стана и домакиня. Ивайло също е много работлив и се надявам и той да успее да съчетава двете неща. До момента го прави доста успешно, но и аз харесвам точно това му качество – работливостта, защото няма нищо по-лошо от мързелив мъж! - В началото на разговора ни те попитах за нещото, което веднага те е грабнало в Ивайло. Но не разбрах как би отговорил той на този въпрос?  Ивайло веднага се включва с отговор: „Впечатли ме това колко е лъчезарна Антония, колко е усмихната и енергична. И в същото време суперженствена”. А Тони бърза да добави:  - Пропуснах да ти кажа още колко силно впечатляваща е и енергията, която струи от него – Ивайло е способен да стане суперрано, тъй като участва в операции, има по няколко всяка седмица – в 8 е вече в операция, след това отива в офиса, върши един куп неща, после се прибира и казва: „Хайде да излизаме, отиваме да се забавляваме, разбрал съм се и за вечеря с едни приятели, после сме на бар…”. Повечето хора не могат да издържат на такъв ритъм, а на мен тази енергия в него много ми допада. - А ревнувате ли се?  - По принцип аз съм по-ревнива от двамата (смее се). Ивайло постоянно твърди, че не е ревнив, но всеки ден нещо излиза, от което аз разбирам, че той направо си ревнува. Сега седи до мен и се смее. Ето, аз си признавам веднага (смее се). Всъщност и двамата сме интересни за противоположния пол, заради това я има и ревността, но пък е сладко, защото се ревнуваме смешно. Интервю на Анелия ПОПОВА", "date": "2018.07.13", "title": "Антония Петрова-Батинкова пред \"ШОУ\": Ивайло ми предложи брак още на първия месец, застреля ме със сините си очи"}
{"url": "https://www.blitz.bg/layfstayl/za-damite/ocharovatelnata-melaniya-trmp-skri-shapkata-na-britantsite-s-oslepitelni-toaleti_news613479.html", "text": "Първата дама на САЩ поигра болс по време на посещението си в Кралската болница в Челси. Мелания и съпругът й са на официално посещение във Великобритания. Припомняме, че  , Мелания очарова всички с нежно жълтата си рокля, в която приличаше на принцеса на Дисни.  За посещението си в болницата моделката отново бе заложила на стилен тоалет, с който отново успя да прикове всички погледи към себе си.       ", "date": "2018.07.13", "title": "Очарователната Мелания Тръмп скри шапката на британците с ослепителни тоалети"}
{"url": "https://www.blitz.bg/layfstayl/kuini-alis-pak-zabi-milioner-snimka_news613498.html", "text": "Бившата половинка на футболиста Благой Георгиев – Куини Алис, има нова любов, пише \"Галерия\". Моделката замина на почивка с тайнствения мъж на тузарския гръцки остров Миконос, където двамата обикаляха нощни клубове до зори.Според запознати, гаджето й е значително по-голям от нея и е бизнес партньор на баща й  Николай Николов.   Последно името на  Куини Алис  бе свързвано с това на  Георги Семерджиев , по-известен като  Жоро Шопа  в ъндърграунд средите, а малко преди това изкара бурна връзка със сина на известен български бизнесмен, който доста я глезеше с луксозни почивки и скъпо подаръци.", "date": "2018.07.13", "title": "Куини Алис пак заби милионер (СНИМКА)"}
{"url": "https://www.blitz.bg/layfstayl/za-damite/koloritnata-triznachka-lyubov-sbra-pogledite-na-blagoevgradchani-vsichki-v-grada-shushukat-che_news613442.html", "text": "Една от атрактивното трио Вяра, Надежда и Любов очаква бебе. Така се говори напоследък от техни познати, които са забелязали малкото коремче на тризначката Любов. Преди седмица тя се прибра в родния си град за малко и се разходи в парк \"Бачиново\". Именно тогава предизвикала любопитните погледи на минувачите и започнало да се шушука, че е бременна, пише struma.com.  Това не е изключено, защото русокосата благоевградчанка има приятел от години. Само тя от сестрите си се открояваше с дългогодишната си връзка и даваше вид на най-сериозна от трите.  Тризначките се прочуха след паметното си участие в няколко реалити формата. Тогава те удариха голямата печалба от 100 000лв. и направиха няколко неуспешни опити за бизнес в Благоевград. След като не им потръгна, отпрашиха за Лондон.  ", "date": "2018.07.13", "title": "Колоритната тризначка Любов събра погледите на благоевградчани! Всички в града шушукат, че..."}
{"url": "https://www.blitz.bg/layfstayl/dara-razvyava-naedryal-khansh-na-moreto-bez-papi-khans-sgashchikha-palavnitsata-v-krachka-s-negovo-kopie-snimki-18_news613456.html", "text": "Тийнсензацията Дара от няколко дни отмаря на родното Черноморие в компанията на различни мъже, сред които обаче не се забелязва гаджето й – Папи Ханс. Шантавата певица се заиграва с друг, като действията й бяха запечатани в снимки, твърди Хот Арена.Дара се навърта около заведение в Лозенец, на което колегата й от „Вирджиния рекърдс“ Венци Венц е управител това лято. Всеки ден от седмицата има различно парти през деня, а музикантите се забавляват на макс.  На част от фотосите, които фотографът Владо Василев Vladoff е направил, се вижда, че Дара не пропуска момент, в който да позира и да пъчи голямото си дупе пред обектива му. Тялото на младата певица е доста наедряло напоследък и съвсем не е толкова стегнато, колкото го виждаме на добре обработените й снимки в социалните мрежи. Въпросните кадри не са редактирани и показват неприветливата реалност, а тийн идолката отказва да ги качи в личните си профили в Интернет. По дупето и бедрата на Дара се забелязва и целулит, който тя не желае да натриса в полезрението на феновете си. Но не това е най-страшното. Момче, много наподобяващо визуално на любимия й – Папи Ханс, непрекъснато търси повод да е до нея на морето. Той я носи на ръце във водата, като и на сушата не я оставя на мира. Все още не се е разнесъл слухът, че може би брюнетката и писателят Константин Трендафилов са се разделили, но снимките подсказват, че нещата между тях не са много стабилни. Има и друг вариант – двойката да е широкоскроена и да не изпитва ревност, когато някой от членовете й демонстрира близост с някой друг от срещуположния пол.", "date": "2018.07.13", "title": "Дара развява наедрял ханш на морето без Папи Ханс! Сгащиха палавницата в крачка с негово копие (СНИМКИ 18+)"}
{"url": "https://www.blitz.bg/layfstayl/ptuvane/eto-kakvo-mozhe-da-si-otkradnete-ot-vseki-khotel-dokato-ste-na-pochivka_news613339.html", "text": "Хотелиери решиха да направят списък с предмети, които без грам притеснение може да си вземем от хотелите. Според тях по никакъв начин може да не ни тежи на съвестта, ако решим да си приберем нещо от списъка в саковете си, поемайки към дома Без да ви изненадваме, ще ви кажем, че в този списък естествено влизат всички шампоани, кремове и гелове за душ, които предлага комплексът, в който сте отседнали.  В куфарите си обаче се оказва, че може да приберем чехлите за еднократна употреба, защото хотелите никога не ги предлагат на друг гост, след като са били използвани от нас.  В някои комплекси е разрешено на посетителите да си тръгнат с предлаганите от хотела чадъри, а според собственици, това е страхотен маркетингов трик.  Може да вземем брандираните писалки и бележници от хотелските стаи също.  Строго забранено обаче си остава изнасянето на възглавници, батерии от дистанционното, кърпите и тоалетните хартии.  ", "date": "2018.07.13", "title": "Ето какво може да си откраднете от всеки хотел, докато сте на почивка!"}
{"url": "https://www.blitz.bg/kriminalni/prestplenie/ot-poslednite-minuti-sdt-vze-vazhno-reshenie-svrzano-s-molodvetsa-vzrivil-bankomat-v-plovdiv_news613476.html", "text": "Районният съд в Пловдив остави в ареста молдовеца Евгени Недеалков, обвинен за кражба от банкомат в Пловдив. Съдът уважи искането на прокуратурата за налагане на най-тежката мярка за неотклонение „задържане под стража“, съобщава \"Фокус\". Спрямо него е повдигнато обвинение за престъпление по чл. 195 ал.2 вр. ал.1 т.3 пр.1 т.4 пр.3 и т.5 вр. чл. 194 ал.1 от Наказателния кодекс (НК), извършено на 7 юли 2018 г. За извършеното тежко умишлено престъпление НК предвижда наказание „лишаване от свобода“ за срок от 3 до 15 години.  Начинът, по който е извършено деянието - чрез взрив, и високата стойност на инкриминираните вещи – сумата от 215 050 лева, очертават извършеното от него престъпление като деяние с изключителна висока обществена опасност.  Мярката за неотклонение на Евгени Недеалков може да бъде обжалвана в тридневен срок.", "date": "2018.07.13", "title": "От последните минути: Съдът взе важно решение, свързано с молодвеца, взривил банкомат в Пловдив"}
{"url": "https://www.blitz.bg/obshtestvo/nad-100-dushi-s-beleznitsi-sled-spetsaktsiya-respekt_news613460.html", "text": "Мащабна специализирана полицейска операция по противодействие на конвенционалната престъпност и опазване на обществения ред се провежда на територията на страната. В нея, освен полицейските сили на областните дирекции, са включени и служители на Дирекция „Жандармерия, съобщават от пресцентъра на МВР. През вчерашния ден планирани действия са извършени на териториите на ОДМВР-София и Перник. В хода на операцията служителите на ОДМВР-София и жандармеристи са проверили общо 1715 лица и 1060 МПС. Задържани са 77 души, издирените са шестима. За констатирани административни нарушения са съставени 309 акта. Проверки са извършени в 22 пункта за черни и цветни метали, 27 заложни къщи и 22 автоморги, автосервизи и депа.  На територията на РУ- Ботевград са проверени 470 лица и 215 МПС. Съставени са 38 акта за установени административни нарушения. Задържани са 18 души. Установени и задържани са и двама, обявени за общодържавно издирване, които са предадени на инициатора на издирването.  Множество нарушения са констатирани  по време на операцията в два пункта за изкупуване и съхранение на отпадъци от черни и цветни метали в Самоков и с. Райово. При проверките, извършени съвместно със служители на икономическа полиция в ОДМВР- София и РИОСВ, е установено, че площадките не отговарят на изискванията и са допуснати нарушения при воденето на документацията, за което са съставени констативни протоколи. В друг инспектиран обект в Самоков - за преработка и съхранение на дървесина, е установено несъответствие в електронния дневник по отношение на наличната дървесина. Съставен е констативен протокол. В рамките на спецоперацията на територията на РУ- Самоков са проверени общо 512 лица и 395 МПС; съставени са 61 акта за установени административни нарушения; задържани са 14 души.  На територията на РУ- Костенец, при извършените съвместни проверки от служители на ОДМВР- София, РУ- Костенец, Зонално жандармерийско управление- София, Регионална дирекция по горите и общинската администрация, на осем адреса в с. Костенец е установено съхранение на общо 30 кубика дърва за огрев без контролна горска марка и документи за законен произход. Съставени са девет акта по Закона за горите и незаконно добитата дървесина е иззета по надлежния ред.  От служители на РУ- Правец, при проверка в къща в с. Видраре, са установени и иззети общо 14.5 литра алкохол, разпределен в 29 половинлитрови пластмасови бутилки, без български акцизен бандерол. Материалите по случая са подготвени за изпращане в Митница- Столична за реализиране на административно- наказателна отговорност.  В рамките на проведената на територията на Пернишка област операция смесените екипи са извършили проверки и в седем автоморги, за констатирани нарушения са издадени четири констативни протокола с предписания към собствениците.    ", "date": "2018.07.13", "title": "Над 100 души с белезници след спецакция \"Респект\""}
{"url": "https://www.blitz.bg/kriminalni/nakazanie/gnusen-pedofil-kara-detsa-da-go-gledat-dokato-masturbira_news613445.html", "text": "Педофил от кърджалийско село е принуждавал деца да го гледат докато мастурбира. Мъжът извършил и действия, с които да възбуди и удовлетвори полово желание без съвкупление с две момчета под 14-годишна възраст. Деянията били извършени през лятото на 2012 година. 6 години по-късно С.Н. бе осъден от окръжните магистрати в Кърджали, пише 24rodopi.com.  На три пъти той склонил малолетните момчета да наблюдават „похотливо показване на полов орган и мастурбация”. Всички действия били извършени в землището на кърджалийско село.  Безработният мъж получи наказание „лишаване от свобода” по всяко от четирите обвинения. За възбуждане и удовлетворяване на полово желание спрямо всяко от двете деца, С.Н. бе наказан с по 3 години затвор. За склоняване към „наблюдаване на полов орган и мастурбация” магистратите дадоха по година „лишаване от свобода”. С.Н. получи едно общо наказание от 3 години затвор. То обаче бе отложено с 5-годишен изпитателен срок.  Педофилът ще трябва да плати обезщетение в размер на 2000 лева на едно от децата.    ", "date": "2018.07.13", "title": "Гнусен педофил кара деца да го гледат докато мастурбира!"}
{"url": "https://www.blitz.bg/obshtestvo/8-deynosti-s-koito-da-imate-strakhotno-lyato_news613446.html", "text": "Лято е. Сега е времето за почивка на море и вълнуващи пътувания с любимите ни хора. Ако нямате по-сериозни планове за отпуска, не се отчайвайте. Има много активности, с които може да изкарате сезона страхотно. Дори и да не почивате за по-дълго, разнообразете уикендите си.Ето какво може да правите, за да имате чудесно лято:  Излизайте с приятели  – не се затваряйте вкъщи в това хубаво време. Има дни, в които всеки от нас е изморен от работа и иска да си легне по-рано. Това, което може да направите, е да се приберете у вас и вземете бърз душ, който ще ви освежи. Полежете малко, след което излезте и се вижте с приятелите в парка или на някое любимо за вас място. Общуването подобрява психичното здраве и е идеалният начин да „разтоварите“ напрежението в края на деня. Отидете на море  – много по-малко са онези хора, които не обичат да си почиват на плажа. Този вид почивка е скъпо удоволствие и ще трябва да заделите малко пари, но пък ще ви се отрази добре. А и има начини, с които да не похарчите кой знае колко. Морето е като витамин, от който се нуждаем през лятото. То ни зарежда с хубаво настроение и подобрява физическото и менталното ни здраве. Може да се припичате на плажа, да играете водна топка, да се гмуркате, флиртувате, пиете коктейли и какво ли още не. Плувайте  – не е задължително да сте на морето, за да го направите. Използвайте уикенда и отидете на някой хубав басейн. Хем ще си отпочинете, хем ще влезете във форма, ако започнете да плувате по-често. Доказано е, че физическата активност във вода извайва тялото. Посетете увеселителен парк – ако има такъв във вашия град или на морето. Билетите за някои атракциони са скъпи, но все пак не всеки ден ходите на подобни места. Така ще избягате от скучното ежедневие и ще се заредите с адреналин. Дори и да сте по-големи, качете се на виенско колело, люлки на въжета, центрофуга, влакче на ужасите или бутащи колички, за да се върнете в детството. Вземете си захарен памук, стреляйте по мишени и просто се забавлявайте. Отидете в планината  – природата ще ви успокои и зареди с енергия. Може да организирате поход със семейството или приятелите. Качете се до някой връх или отидете до някое известно кътче в планината, където да си направите пикник, да лежите и наблюдавате облаците. Запалете барбекюто  – ако нямате много свободно време за по-сериозни планове с приятели. Сложете скарата или барбекюто на терасата или в градината, метнете няколко шишчета, отворете си една бира и просто оставете нещата да се случат. Събирането около барбекюто сплотява хората. Карайте колело  – съчетайте полезното с приятното. Ако не сте го правили скоро, ще се разнообразите. Може да отидете в планината или в парка, където ще карате на спокойствие. Въртенето на педалите подобрява циркулацията на кръвта в краката и стяга мускулите. Четете  – няма нищо по-хубаво от това да си почивате на плажа или басейна с хубава книга в ръка. Ако през седмицата нямате достатъчно време за това, използвайте уикендите. Отидете на палатка  – друг начин да се забавлявате с любимите хора. Ако не разполагате с оборудване, отидете в специализираните магазини и си вземете най-необходимото. Идете за риба с преспиване и си запалете огън. А почивката на морски къмпинг е страхотно изживяване, особено ако никога досега не сте били.", "date": "2018.07.13", "title": "8 дейности, с които да имате страхотно лято"}
{"url": "https://www.blitz.bg/obshtestvo/strashna-burya-idva-km-plovdiv-veche-udari-selata-v-blizost-snimki_news613465.html", "text": "Буреносни облаци затулват небето над Пловдив, а силен порой вече удари района северно от града. Гърмежи започнаха предупредително да сигнализират за очаквания дъжд.Добрата новина е, че се очаква през града да премине лятна буря - краткотрайна и щадяща. Валежите ще продължат до вечерта, а времето през нощта ще бъде ясно, пише  .  Утрешният ден отново ще предложи слънце, а облачността над Пловдив и региона ще бъде разкъсана. В следобедните часове ще има временно увеличение на облачността. На места в източните райони на Тракийската низина ще има краткотрайни валежи от дъжд. Ще духа умерен северозападен вятър. Максималните температури ще бъдат между 30 и 35 градуса, предвижда прогнозата на НИМХ-БАН.  Атмосферното налягане ще се задържи близко до средното за месеца и през деня ще бъде почти без промяна.", "date": "2018.07.13", "title": "Страшна буря идва към Пловдив! Вече удари селата в близост (СНИМКИ)"}
{"url": "https://www.blitz.bg/intsidenti/stikhii/drvo-se-stovari-na-izkhoda-na-plovdiv-pazardzhishko-shose-e-blokirano-video_news613493.html", "text": "Дърво се стовари на Пазарджишко шосе след бурята, която за кратко се изви над Пловдив и региона. Дебелите клони са паднали на шосето и са блокирали колите, пътуващи от и към града под тепетата. Силният дъжд очевидно е прекършил дървото, което се е сгромолясало на асфалта, пише  .  Инцидентът е станал на отбивката за село Костиево. Неколцина шофьори са извън превозните си средства и се опитват сами да разчистят дървесната блокада.  Образувала се е голяма колона от автомобили, която вече набъбва до близко километър.  По първоначална информация няма пострадали автомобили.Ю          ", "date": "2018.07.13", "title": "Дърво се стовари на изхода на Пловдив, Пазарджишко шосе е блокирано (ВИДЕО)"}
{"url": "https://www.blitz.bg/kriminalni/po-zloveshcho-i-ot-kshcha-na-uzhasite-mayka-i-baba-ostavikha-bolno-bebe-da-izgnie-do-smrt-na-izmisleno-leglo-kriyat-ostanki-mu-v-garderob-snimki_news613225.html", "text": "Майка и баба бяха осъдени за убийство на безпомощен тийнейджър, оставен да \"гние до смърт\" на надуваем матрак. Джордан Бърлинг, на 18 г., е намерен от парамедици в дома му през 2016 г. да лежи безжизнен на импровизирано легло, облечен в мръсна пелена. Същите изверги скрили в гардероба си и останки от мъртво бебе. 18-годишният младеж Джордан, който бил болен, бил покрит с рани и тежал по-малко от 38 килограма. Той бил толкова измъчван, че костите му се виждали. Състоянието на тинейджърa по думи на експерт наподобява това на жертва на смъртен лагер oт Втората световна война. Младежът умрял същия ден, когато бил намерен в \"къщата на ужасите\" в Западен Йоркшър.        По-рано тази седмица майка му Даун Кранстън, на 45 г., и баба му Денис Кранстън, на 70 г., бяха осъдени за убийство. Двете жени не показаха емоция, когато единодушните им присъди бяха прочетени. Те ще лежат 7 години в затвора. Преди да осъди майката, съдията заяви, че нейната вина е по-голяма от тази на бабата.  Сестрата на Джордан, Абигейл Бърлинг, на 25 г., не е осъдена за убийство, но е виновна в причиняване или разрешаване на смъртта на уязвимото лице. Тя е осъдена на 18 месеца затвор.        Съдията добави, че с подходяща медицинска помощ в болница животът на момчето можело да бъде спасен. Но вместо това той бил \"осъден на продължителна смърт\". Експерт диетолог заяви, че не е виждал такава степен на недохранване след 26 години работа в тази област.  Парамедиците били посрещнати от \"смущаващата\" сцена в къщата, когато Джордан лежал \"напълно безпомощен\" на матрака. Експертите прекарали около 50 минути, опитвайки се да съживят момчето, след като го открили в \"къщата на ужасите\" на 30 юни 2016 г. Младежът умрял в резултат на остра бронхопневмония.        Свидетели твърдят, че майката не изглеждала притеснена, когато медиците се опитвали да съживят Джордан, а бабата седяла спокойно в близкото кресло.  Майката на тийнейджъра дори била чута да казва малко преди смъртта на сина си, че случаят е \"благословия\", тъй като нямало да се налага да ходи на работа в този ден. Първото нещо, което тя попитала ченгетата, било колко ще струва погребението. \"Бях изненадан от липсата на емоции от страна на всички. Странно е, при все, че Джордан току-що бе умрял\", добавя един от полицаите.   В съда стана ясно още, че останки на новородено момченце също са открити в имота на семейството. Оказва се, че Даун скрила следи от своето нежелано раждане и прибрала остатъците от мъртвото си бебе в раница, която прибрала в гардероба. По думите й тя родила мъртво бебе, тъй като очите му не били отворени и то не издавало никакъв звук.  Превод: БЛИЦ", "date": "2018.07.13", "title": "По-зловещо и от къща на ужасите! Майка и баба оставиха болно бебе да изгние до смърт на измислено легло, крият останки му в гардероб (СНИМКИ)"}
{"url": "https://www.blitz.bg/politika/siderov-mozhe-da-ozhivim-blagoevgradska-oblast-s-investitsii-i-ramo-za-blgarskiya-biznes_news613516.html", "text": "За АТАКА основна тема винаги е била и ще продължи да бъде вдигането на пенсиите. Това заяви лидерът на партията и председател на ПГ на Обединени патриоти Волен Сидеров на среща с граждани в Благоевград. Пред пълната зала той обясни, че са успели да повишат минималното възнаграждение за възрастните до 200 лв., но идеята е то да стане 300 лв. „Категоричен съм, че не само минималните, а и останалите пенсии трябва да се повишат. За това са необходими милиарди, които всяка година трябва да се попълват от някъде. Ако няма икономика, няма как да говорим за повишаване на пенсиите”, подчерта пред симпатизантите Сидеров.  По думите му индустрията, която съществуваше при социализма, е разрушена. „Сега започва някакво съживяване, но то е главно от страна на чужди компании, които правят у нас логистични центрове или строят предприятия, в които да се произвеждат автомобилни части, например”.  Пред благоевградчани той похвали Министерството на икономиката и министър Караниколов, който показва много добри качества. „Той е изключително инициативен човек. За една година успя да направи много неща – да облекчи бизнеса от административната тежест, да привлече инвестиции в индустриалните зони. Млад човек е, много амбициозен и се радвам, че показа качества. Moже да оживим благоевградска област с  инвестиции и рамо за българския бизнес”, заяви Сидеров.  Пред симпатизантите той припомни, че Обединените патриоти успяха за първи път да изместят ДПС от третото мястото на изборите. Националният координатор на АТАКА Светлозар Лазаров подчерта, че именно АТАКА е спряла Истанбулската конвенция и заради твърдата й позиция не бяха отзовани руски дипломати по случая „Скрипал”.    ", "date": "2018.07.13", "title": "Сидеров: Moже да оживим благоевградска област с инвестиции и рамо за българския бизнес"}
{"url": "https://www.blitz.bg/zdrave/mesetst-vi-na-razhdane-razkriva-ot-kakva-tezhka-bolest-mozhe-da-stradate_news613379.html", "text": "Учени от Колумбийския университет са изработили много интересен алгоритъм. Той показва връзка между месеца ни на раждане и болестите, от които страдаме през живота си.Според изследването хората може много рядко да карат тежки болести, а други са застрашени от един вид заболявания.  Използвайки съответния алгоритъм според датата ви на раждане експертите са открили връзка с 55 вида различни заболявания.  ", "date": "2018.07.13", "title": "Месецът ви на раждане разкрива от каква тежка болест може да страдате!"}
{"url": "https://www.blitz.bg/ikonomika/fibank-e-lyubima-marka-na-blgarite_news613439.html", "text": "В навечерието на своята 25-та годишнина Fibank бе отличена като „Любима марка на българите“. Призът е в категория „БАНКИ“ на единствената потребителска класация у нас - „ЛЮБИМИТЕ МАРКИ”. Банката събра най-много потребителски гласове във финалния кръг на класацията и завоюва престижното отличие за трети път от създаването на класацията.  Конкурсът се провежда за десета поредна година от списание Business Lady.  „ЛЮБИМИТЕ МАРКИ” е уникална потребителска класация, основана единствено върху мнението и нагласите на потребителите.  Те имаха възможност чрез гласуване сами да изберат своя фаворит във всяка една от категориите. През тази година победителите бяха определени с гласовете на над 42 000 души.  Fibank бе класирана и в призовата тройка в още две категории - „ЛЮБИМ РАБОТОДАТЕЛ” и „ИНОВАТИВНИ МАРКИ”.  Отличието „Любима марка на българите“ е показателно за усилията, които банката полага вече 25 години да бъде близо до своите клиенти, като им предлага най-съвременните и гъвкави финансови решения. През годините Fibank се утвърди като доверен партньор на българския бизнес и домакинства. По повод своя 25-ти рожден ден банката е подготвила и широка гама специални предложения към клиентите си.       ", "date": "2018.07.13", "title": "Fibank e любима марка на българите"}
{"url": "https://www.blitz.bg/intsidenti/razsledvashchi-s-ekskluzivni-podrobnosti-pred-blits-za-strashnata-tragediya-v-khotela-v-khisar-zaginaliyat-e-ot-izvestna-familiya_news613451.html", "text": "Загиналият в хотел „Хисар” в едноименния град мъж е от Ямбол. Той е на около 52 години, от известна фамилия, която се занимава с бизнес. От полицията разследващи коментираха официално пред БЛИЦ, че няма данни за насилие. Мъжът се е почерпил солидно, бил е в чужда хотелска стая и са правили купон, след като се върнали от нощния бар. Той е излязъл на терасата и явно там е залитнал и паднал от висок етаж. Намерен е мъртъв.     Няма данни за чужда намеса.  Както БЛИЦ първи съобщи, жертвата, заедно със свои колеги, е бил на земеделски форум в Хисар. След обучението се почерпили и се качили да продължат купона в стаите. За жалост, алкохолната фиеста е завършила с труп.    Кристина ИВАНОВА, БЛИЦ       ", "date": "2018.07.13", "title": "Разследващи с ексклузивни подробности пред БЛИЦ за страшната трагедия в хотела в Хисар! Загиналият е от известна фамилия"}
{"url": "https://www.blitz.bg/obshtestvo/regioni/izdirvaneto-na-izcheznaloto-v-luda-yana-momichentse-prodlzhava-s-plna-sila-no_news613473.html", "text": "Близо седмица продължава издирването на 6-годишното дете, изчезнало край река Луда Яна в Панагюрище. Тялото на 8-годишната му сестричка беше открито в неделя в реката. От тогава спасителите търсят и второто момиче. В издирването са включени и два дрона, които дават картина от труднодостъпните места. В издирването участват и петима доброволци от сдруженията за пещерно спасяване в София и Пазарджик, както и спортисти по каяк, информира Нова телевизия.   Коритото на река Луда Яна в участъка между Панагюрище и село Бъта е тежък терен с бързеи, опасни завои и падове на водата. Всичко това се утежнява и от пълноводието на реката през последната седмица.", "date": "2018.07.13", "title": "Издирването на изчезналото в Луда Яна момиченце продължава с пълна сила, но..."}
{"url": "https://www.blitz.bg/svyat/18-kilogramovo-zhelyazno-kopie-proniza-fermer-tova-koeto-se-sluchi-po-ksno-lekarite-opredelyat-kato-chudo-snimki-18_news613459.html", "text": "43-годишен американец оцеля по чудо, след като бе пронизан от 18-килограмово копие. Инцидентът е станал докато мъжът строил ограда.Внезапно върху него паднала огромна вила за събиране на сено, която преминала през гърба и корема му, пише The Sun.  ", "date": "2018.07.13", "title": "18-килограмово желязно копие прониза фермер. Това, което се случи по-късно, лекарите определят като чудо (СНИМКИ 18+)"}
{"url": "https://www.blitz.bg/obshtestvo/regioni/ogromna-tragediya-potrese-khaskovo-mlad-mzh-poletya-ot-4-iya-etazh-na-bloka-si-pred-pogleda-na-desetki-minuvachi-snimki_news613443.html", "text": "35-годишен мъж се самоуби пред погледите на десетки минувачи, скачайки от апартамента на блока на бул.“Раковски“ 15, в който живее. Трагедията споходи семейството около 10 часа днес. Предполага се, че е паднал на височина от около 18 метра, от четвъртия етаж, пише Haskovo.net.  Съседи разказаха, че Антон бил с разклатена психика през последните години. Младият мъж загубил баща си внезапно при автомобилна катастрофа още докато бил момче.  Оттогава отключил депресивно състояние. Бил затворен, но не агресивен, обясняват комшиите.  Контактувал само с определени хора сред съседите си. По-често си седял у дома, рядко излизал навън. Съседите разказват, че са чували, че Антон често отказвал да си пие лекарствата, криел хаповете, които му давали.  Съпругата му, малкото им момиченце и майка му станаха свидетели на вдигането на тялото. Полицията ще разследва версията за самоубийство, както и всички останали.    ", "date": "2018.07.13", "title": "Огромна трагедия потресе Хасково! Млад мъж полетя от 4-ия етаж на блока си пред погледа на десетки минувачи (СНИМКИ)"}
{"url": "https://www.blitz.bg/intsidenti/katastrofi/nepravosposoben-i-podpiynal-shofor-na-reys-napravi-golyama-belya-v-plovdiv_news613441.html", "text": "Автобус от градския транспорт и удари лек автомобил в Пловдив. Инцидентът е станал в четвъртък сутринта, съобщават от пловдивската полиция. Около 9 часа вчера пътни полицаи реагирали на сигнал от тел. 112 за катастрофа на бул. „Никола Вапцаров“ в града. На място екипът установил, че автобус за обществен превоз не спазил дистанция и ударил отзад лек автомобил „Тойота“, който отскочил и се блъснал в лек автомобил „Субару“.  След медицинска помощ, за домашно лечение е освободен 63-годишният шофьор на втората кола.  При проверката се оказало, че зад волана на автобуса бил 46-годишен пловдивчанин, без да има необходимата категория. Освен това, дрегерът отчел наличие на над 1,9 промила алкохол в кръвта му. Мъжът е отведен за едно денонощие в Първо РУ, образувано е бързо производство. ", "date": "2018.07.13", "title": "Неправоспособен и подпийнал шофьор на рейс направи голяма беля в Пловдив"}
{"url": "https://www.blitz.bg/svyat/strakhovit-intsident-v-ispaniya-pretrpya-izvesten-gastarbayter-ot-cherniche-navrkh-petk-13-i-snimki_news613464.html", "text": "Бизнесменът от Черниче Николай Аспарухов-Талайката, който тази зима нашумя като купи култовия кукерски костюм на Мимо от Банско за 22 хил. евро, катастрофира в Испания. Днес на фаталния петък 13-ти се преобърна микробусът, с който пътува Талайката. За щастие никой от пътуващите не е пострадал. Отървали са се само с уплаха, съобщава struma.com, позовавайки се на негови приятели.  \"Добре съм\", каза Талайката, за да успокои всичките си близки.  Талайката направи и сделка на годината в община Симитли, като купи култовия комплекс \"Траянови двори\" край Симитли. Н. Аспарухов - Талайката от години живее в Испания и има строителен бизнес. ", "date": "2018.07.13", "title": "Страховит инцидент в Испания претърпя известен гастарбайтер от Черниче навръх петък 13-и (СНИМКИ)"}
{"url": "https://www.blitz.bg/intsidenti/katastrofi/zhestoko-mele-na-okolovrstnoto-na-kozloduy-s-dve-koli-i-bus-na-obshchinata-ima-ranen-chovek-snimki_news613467.html", "text": "Два автомобила и бус на община Козлодуй се ударили на околовръстното шосе в Козлодуй. Инцидентът стана малко преди 10 часа навръх фаталния петък 13-и. От думите на един от шофьорите става ясно, че водачът на полото карал с много висока скорост, изгубил управление над возилото си, ударил се в движещия се в посока към града бус, след което връхлетял в платното му и се нанизал право в неговата „Тойота“.  На място веднага пристигнали екип на полицията и линейка, пише BulNews.bg.   Пострадал е мъжът с полото, на когото веднага е оказана медицинска помощ и е транспортиран с линейка в спешния център в Козлодуй. Неговата кола е обърната по таван встрани от пътя, „Тойота“-та е със сериозни щети, а бусът е само леко ожулен от едната страна.  Водачите на буса и тойтата са тествани за алкохол, пробите са отрицателни.  „Аз си пътувах към Козлодуй и едно бяло „Поло“ караше срещу мен. Намалих, но нищо не можах да направя – то направо ме връхлетя и ме завъртя. Шофьорът на полото беше възрастен мъж. Преди да влезе в моето платно и да ме удари, той удари и буса. Дойде линейка и натовариха водача на полото, беше жив, но като че ли не беше много адекватен“, разказа единият от пострадалите в катастрофата – Бисер Пенков от Гложене, който се отърва само с леки охлузвания на едната ръка.  Пенков беше категоричен, че на петък 13-ти повече няма да седне зад волана и да излиза от вкъщи. ", "date": "2018.07.13", "title": "Жестоко меле на Околовръстното на Козлодуй с две коли и бус на общината, има ранен човек (СНИМКИ)"}
{"url": "https://www.blitz.bg/intsidenti/katastrofi/taksidzhiya-blsna-vzrastna-zhena-v-plovdiv-snimki_news613487.html", "text": "Такси блъсна жена в пловдивския квартал \"Кючук Париж\", съобщава marica.bg. Инцидентът е станал пред ресторант на ул. \"Скопие\". На мястото на произшествието има линейка и полиция. Пострадалата пловдивчанка е на 82 години.  Ударът е от таксиметров автомобил с 38-годишен водач, чиято алкохолна проба е отрицателна. Пострадалата пешеходка е в болница за преглед. Местопроизшествието е запазено. Движението в участъка не е спряно, водачите да преминават с повишена внимание.  Продължава работата по изясняване на причините за катастрофата. ", "date": "2018.07.13", "title": "Таксиджия блъсна възрастна жена в Пловдив (СНИМКИ)"}
{"url": "https://www.blitz.bg/intsidenti/signal-do-blits-strashen-intsident-na-benzinostantsiya-na-khemus-se-razmina-na-kosm-ot-golyama-tragediya-snimki_news613505.html", "text": "Инцидент с лек автомобил „Субару” на една от бензиностанциите на АМ „Хемус” се размина на косъм от голяма трагедия. За инфарктната ситуация, развила се в района на 10-и км. на аутобана в посока Варна, сигнализира читател на БЛИЦ. Млада шофьорка спряла да зареди колата си на една от колонките. Неочаквано обаче от колата започнал да се издига гъст дим. Пушекът привлякъл вниманието на останалите шофьори, които се впуснали да помагат на изпадналата в беда колежка с пожарогасители.  Служители на бензиностанцията са помолили всички водачи да изтеглят автомобилите си на безопасно разстояние. Газта от колонките е била спряна, за да се избегне по-голям инцидент.  „Беше много притеснително”, съобщава читателят ни.  На място е пристигнала „Пътна помощ”. Не е изключено инцидентът да е предизвикан от проблем с двигателя на субаруто.    На  БЛИЦ очаква новини, снимки и видео от своите читатели в цяла България и по света    ", "date": "2018.07.13", "title": "Сигнал до БЛИЦ: Страшен инцидент на бензиностанция на „Хемус” се размина на косъм от голяма трагедия (СНИМКИ)"}
{"url": "https://www.blitz.bg/svyat/london-i-vashington-se-dogovorikha-da-sklyuchat-sporazumenie-za-svobodna-trgoviya-sled-brekzit_news613483.html", "text": "Съединените щати и Обединеното кралство се договориха да сключат споразумение за свободна търговия след Брекзит, заяви днес британската министър-председателка Тереза Мей, цитирана от световни медии. \"Днес се споразумяхме, че когато Обединеното кралство напусне Европейския съюз, ще опитаме да сключим амбициозно споразумение за свободна търговия\" със САЩ, каза Мей пред журналисти сред срещата си с американския президент Доналд Тръмп в резиденцията Чекърс. Тя каза това ден след като Тръмп заяви, че стратегията на Мей за Брекзит ще развали перспективата за такова споразумение. ", "date": "2018.07.13", "title": "Лондон и Вашингтон се договориха да сключат споразумение за свободна търговия след Брекзит"}
{"url": "https://www.blitz.bg/svyat/tragichna-vest-potopi-v-skrb-shefa-na-nato-yens-stoltenberg_news613489.html", "text": "Бащата на генералния секретар на НАТО Йенс Столтенберг – Торвалд, е починал в петък на 87-годишна възраст. Това съобщават норвежки медии, позовавайки се на членове на семейството. Политикът е починал тази сутрин след кратко боледуване.  Премиерът на Норвегия Ерна Солберг вече е изказала съболезнованията си  на опечалените близки. По думите й, през „дългия си живот Торвалд Столтенберг е направил много за Норвегия”.  Представителят на социалдемократичната работническа партия, Столтенберг старши е заемал поста министър на отбраната на Норвегия от 1979-1981 година. В периода 1990-1993 г. заема поста външен министър на Норвегия, преди да бъде назначен за Върховен комисар.  Неговият кратък мандат бележи началото на засилено участие на ВКБООН в мащабни мироопазващи операции на ООН. Като Върховен комисар той ръководи няколко операции за репатриране, особено в Централна Америка. Подава оставка през ноември 1990г., за да се върне на предишната си длъжност начело на норвежката дипломация.  През май 1993г., в разгара на войната в Босна, той отново започва работа за ООН като Специален пратеник на Генералния секретар за бивша Югославия. Превод: БЛИЦ", "date": "2018.07.13", "title": "Трагична вест потопи в скръб шефа на НАТО Йенс Столтенберг!"}
{"url": "https://www.blitz.bg/svyat/eto-koga-turtsiya-otmenya-izvnrednoto-polozhenie_news613504.html", "text": "Турция ще отмени извънредното положение през следващата седмица. Това съобщи говорителят на турския президент Ибрахим Калън, цитиран от световни медии. То беше въведено след неуспешния опит за преврат на 15 юли 2016 година, като то предостави на правителството по-големи правомощия да задържа заподозрени.\"Настоящото извънредно положение  приключва в нощта на 18 юли . Г-н президентът  има волята ... да не го удължава \", подчерта Калън пред журналисти след първото заседание на новото правителство след категоричната изборна победа на президента Реджеп Тайип Ердоган на изборите през миналия месец.  Новият управленски мандат на Ердоган идва с увеличени президентски правомощия, след като предложенията на неговата Партия на справедливостта  и развитието за 18 промени в конституцията, включително закриване на премиерския пост, бяха одобрени на референдум през април миналата година.  ", "date": "2018.07.13", "title": "Ето кога Турция отменя извънредното положение"}
{"url": "https://www.blitz.bg/svyat/zadrzhakha-roden-sutenor-v-srbiya-razmina-se-s-leka-prisda_news613503.html", "text": "Задържан по силата на европейска заповед в Сърбия старозагорец сключи споразумение с наблюдаващия делото за сутеньорство прокурор и се размина с условна 28-месечна присъда. 63 – годишният Анто М., който от години живее в чешката столица Прага е бил обявен за издирване по досъдебно производство отпреди 6 години, разкрива в. „Монитор“.Задържан по силата на европейска заповед в Сърбия старозагорец сключи споразумение с наблюдаващия делото за сутеньорство прокурор и се размина с условна 28-месечна присъда.  63 – годишният Анто М., който от години живее в чешката столица Прага е бил обявен за издирване по досъдебно производство отпреди 6 години. В хода на разследването станало ясно, че заралията многократно през периода 2004-2008 е набирал и транспортирал за Чехия и Гърция мургави жрици, които „работели“ за своя и негова сметка по аутобаните. Свидетелски показания обаче са взети само от две „труженички“, ямболийката Айсел Д. и родената в град Николаево Радка А., които твърдели че мъжът е използвал затрудненото им материално положение, за да ги накара да извършват развратни действия. Заповедта за задържането на Анто го застигнала при пресичане на унгаро-сръбската граница на 17 април т.г. Близо два месеца старозагорецът прекарал в сръбски затвор докато бъде екстрадиран в родината. Зад решетките в родния си град възрастният мъж решил да признае вината си и да поиска споразумение, по силата на което изпълнението на наказанието му е отложена за следващите 3 години и 6 месеца. Преди да излезе на свобода той е платил и глоба в размер на 4 000 лв, става ясно от съдебният протокол, подписан на 12 юли.Според запознати и към момента разпитваните „жрици“ продължават да се „трудят“ в чужбина, но под закрилата на друг „патрон“.", "date": "2018.07.13", "title": "Задържаха роден сутеньор в Сърбия, размина се с лека присъда"}
{"url": "https://www.blitz.bg/svyat/grokhot-i-ruini-sruti-se-chast-ot-nov-mol-videosnimki_news613502.html", "text": "Част от сграда на мол в Мексико се срути. Става дума за нов търговски център, който е открит през март тази година. Няма жертви.Проблемът с качеството на строителство в страната е голям. След силното земетресение през 1985 г. държавата въведе строги строителни мерки. Въпреки това обаче качеството на изградената продукция не се подобри.  Доказателство е земетресението през месец юни т.г., което беше с магнитут 7. Тогава имаше десетки разрушени сгради, а 370 души загинаха. Това беше и повод отново да се дискутира въпроса с качеството на строителството в Мексико.  ", "date": "2018.07.13", "title": "Грохот и руини: Срути се част от нов мол (ВИДЕО/СНИМКИ)"}
{"url": "https://www.blitz.bg/foto/elizabet-ii-posreshchna-donald-trmp-i-sprugata-mu-v-zamka-uindzor-snimka_news613517.html", "text": "Президентът на САЩ Доналд Тръмп и съпругата му Мелания пристигнаха в замъка Уиндзор. Двамата бяха поканени на прием, организиран от британската кралица Елизабет II. Срещата между американския лидер и кралицата бе закрита за журналисти.  Доналд Тръмп е 12-ият президент на САЩ, с когото Елизабет II се запознава лично. Превод: БЛИЦ    ", "date": "2018.07.13", "title": "Елизабет II посрещна Доналд Тръмп и съпругата му в замъка Уиндзор (СНИМКА)"}
{"url": "https://www.blitz.bg/politika/vmro-sezira-yunesko-za-32-metrovo-minare-na-myastoto-na-khristiyanski-khram-v-okhrid_news613468.html", "text": "Сигнал до ЮНЕСКО заради издигането на 32-метрова джамия на мястото на християнски храм в Охрид изпратиха с официално писмо народният представител от ВМРО и заместник-председател на външната комисия Красимир Богданов, неговият колега от коалицията Петър Петров и още няколко депутати от ПГ „Обединени патриоти“. Писмото е адресирано до Изпълнителния директор за Югоизточна Европа на ЮНЕСКО г-жа Одри Азуле.Писмото цитира факти, подадени от жители на Охрид, при посещение на ВМРО в града. Хората са обезпокоени, че в предвидената консервация на джамията „Али Паша“ се допускат сериозни нарушения. Гражданското обединение „СOВЕСТ“ – Охрид, се позовава на доказателства, че процесът на консервация и реставрация значително нарушава разрешените дейности.   А именно: използван е екскаватор, който вече е повредил важни археологически пластове, част от бившата църква „Св. Никола“. Археологическият обект включва още ранна християнска базилика, римски бани, древен некропол, гробница, богато украсена с мраморни плочи, а също праисторически обект от бронзовата и желязната ера. Според сигнала, обявената подготовка за издигането на 32-метрово минаре до джамията „Али паша“ ще наруши общия изглед на град Охрид. Според тях, минарето би могло да стане спорен символ на бившето турско управление в региона, което би нарушило религиозния баланс.  Напомняме, че самата джамия – важен паметник на световното културно наследство, е била издигната преди няколкостотин години от Османската империя върху основите на разрушения християнски храм „Св. Никола“. Днес сградата на джамията се намира в самото сърце на град Охрид. Градът и Охридското езеро са едно от 28-те места в света в книгата със световното наследство на ЮНЕСКО, едновременно и в глава „Природа“, и в глава „Култура“.  \"Ние, Патриотите от ВМРО, смятаме подобни провокации за недопустими. Последната година беше постигнат така желаният и дългоочакван Договор за добросъседство с Република Македония. По време на Европредседателството на България Европа заговори за Западните Балкани. Напомняме, че благодарение на усилията Патриотите от ВМРО беше признато българското малцинство в Албания. На път сме да бъде признато и в Косово. На прага сме да постигнем единение на Балканите, ето защо сега е важно да не допускаме излишни провокации в Македония и то на верска основа\", пише в писмото до ЮНЕСКО. \"Поради тази причина ние, Патриотите от ВМРО, ще направим нужното строежът на 32-метровото минаре да не бъде реализиран и всички дейности по съсипването на културно-историческото наследство на този комплекс да бъдат преустановени\", пишат още депутатите от ПГ на Обединените патриоти.", "date": "2018.07.13", "title": "ВМРО сезира ЮНЕСКО за 32-метрово минаре на мястото на християнски храм в Охрид"}
{"url": "https://www.blitz.bg/obshtestvo/vnukt-na-borisov-shche-nosi-nay-blgarskoto-ime_news613508.html", "text": "Як Ивановден се заформя в премиерската фамилия. Второто внуче на Бойко Борисов ще носи най-популярното и обичано мъжко име в България - Иван, съобщава Канал 3. Твърде вероятно е дъщеря му Венета да е кръстила бебето на съпруга си, тъй като зетят на Борисов също се казва Иван.  Бебето се роди днес, докато премиерът се отчиташе за отминалото европредседателство в Народното събрание. Борисов беше още в парламента, когато му съобщиха радостната вест. А от ГЕРБ веднага побързаха да се отчетат пред парламентарните медии с бонбони за здравето на второто премиерско внуче.  Майка му Венета отново избра Майчин дом да е болницата, където да изплаче второто й момченце. Първото е кръстено на дядо си Бойко и се роди през януари 2016 г.  В социалната мрежа веднага заваляха честитки и пожелания за здраве на новия член на премиерското семейство.    ", "date": "2018.07.13", "title": "Внукът на Борисов ще носи най-българското име!"}
{"url": "https://www.blitz.bg/svyat/putin-se-sreshcha-s-prezidentite-na-frantsiya-i-khrvatiya-predi-finala_news613494.html", "text": "Президентът на Русия ще посрещне в Москва най-малко 12 държавни глави и няколко премиери за финалния мач от Световното по футбол през уикенда. Владимир Путин ще използва събота и неделя за поредица от двустранни срещи с държавните ръководители, които идват да видят на живо финала на 15 юли.Сред тях са и двамата му колеги от Франция и Хърватска - Еманюел Макрон и Колинда Грабар-Катарович, чиито футболни отбори ще спорят за световната титла на финала, съобщава Кремъл, предават  световни медии.   В събота са срещите на руския президент с други гости на Световното в руската столица - палестинския лидер Махмуд Абас, президентите на Молдова, Габон и Судан.  Сред гостите, с които ще разговаря непосредствено преди финала руският президент, са още емирът на Катар Тамим бен Хамад Ал Тани и шефът на МОК Томас Бах. Точно преди мача в неделя пък е планиран и разговор между Путин и унгарския премиер Виктор Орбан, а веднага след това руският президент отива в ложата за официални лица на Лужники, за да види кой ще грабне световната купа.", "date": "2018.07.13", "title": "Путин се среща с президентите на Франция и Хърватия преди финала"}
{"url": "https://www.blitz.bg/lyubopitno/samo-v-blits-lsna-nay-strogo-pazenata-tayna-v-parlamenta-snimka_news613259.html", "text": "Една от най-строго пазените тайни в парламента вече е разкрита! Не, не е свързана с нищо мистично, но всъщност е изненадваща. Ако някой се чуди какво правят депутатите по време на почивките си в комисиите - разменят си рецепти. Това поне става ясно от снимката на дъска за обсъждания. На обратната й страна се вижда пикантна рецепта.   Още по-ценна информация се издава и от горния край на снимката, където се вижда паролата за интернет в парламента. И ако някой се чуди каква е тя - 357pPaA42!$.  Кадърът е заснет от репортер в Бюджетната комисия и само за часове се превърна в истински хит в социалните мрежи.  ", "date": "2018.07.13", "title": "Само в БЛИЦ! Лъсна най-строго пазената тайна в парламента (СНИМКА)"}
{"url": "https://www.blitz.bg/lyubopitno/milioner-poslusha-mayka-si-i-prodade-na-beztsenitsa-luksoznoto-si-imenie-a-posle-szhali-zhestoko-snimki_news612329.html", "text": "Преди три години в Бризбейн, Австралия, бизнесменът Антъни Дулин се сдобил с разкошно имение, разположено на площ от 16,5 хектара. За имота паралията броил 1,35 млн. долара. Милионерът обожавал да се шляе из имота си и по време на една от разходките се натъкнал на златна жила. В истинския смисъл на думата, пише \"Мирър\".  ", "date": "2018.07.13", "title": "Милионер послуша майка си и продаде на безценица луксозното си имение, а после съжали жестоко (СНИМКИ)"}
