{"url": "https://www.blitz.bg/obshtestvo/stolitsa/signal-do-blits-bezdomnitsi-zhestoko-napadnakha-politsai-v-nadezhda-meleto-e-bilo-s-metalni-trbi_news609225.html", "text": "Екшън, като от филм, се е разиграл при бившите ж.п. общежития при Надлез Надежда в София. Полицаи са извършвали проверка покрай сградите, но са получили яростен отпор от бездомниците, обитаващи района, твърди читател на БЛИЦ. Клошарите са указали гневна съпротива на органите на реда, като са ги нападнали с метални тръби. Това не е всичко. Други бездомници, обитаващи бившите общежития, чули данданията и изскочили с викове на прозорците. Те започнали да замерят униформените с различни предмети и камъни, докато ги обиждали.  Полицаите извикали подкрепление и с общи усилия сложили край на яростното нападение. Задържани са двамата бездомници, които са започнали екшъна.  На  БЛИЦ очаква новини, снимки и видео от своите читатели в цяла България и по света     ", "date": "2018.06.24", "title": "Сигнал до БЛИЦ! Бездомници жестоко нападнаха полицаи в \"Надежда\", мелето е било с метални тръби!"}
{"url": "https://www.blitz.bg/svyat/iskakh-da-vidya-kak-izglezhdat-organite-mu-neplnoleten-ubiets-razchleni-trup-na-zhertva-ot-interes-snimki-18_news608857.html", "text": "Младежи на 15 и 22 години убиха и разчлениха тялото на жител на украинското село Песчанка. Това съобщава \"Факты ICTV\".Обявеният за изчезнал жител бил намерен в дома на единия от убийците си с разпорен корем и извадени вътрешности. Украинската полиция отбелязва, че по време на почерпка с алкохол младежите се скарали. Словесната разпра прераснала във физическа, като завършила с убийство.  \"Искахме да видим как изглеждат. Имам интернет, видях как това се прави. Тоест, психически и морално бях готов\", е признал единият от убийците.  Сега кръвожадните младежи са заплашени от пожизнено лишаване от свобода.  Превод и редакция: БЛИЦ  ", "date": "2018.06.24", "title": "Исках да видя как изглеждат органите му: Непълнолетен убиец разчлени труп на жертва \"от интерес\" (СНИМКИ 18+)"}
{"url": "https://www.blitz.bg/obshtestvo/bivsh-zam-ministr-progovori-za-nay-frapirashchite-narusheniya-v-zatvorite-video_news609125.html", "text": "Само в женския затвор в Сливен няма мобилни телефони. Това заяви бившият заместник-министър на правосъдието Димитър Бонгалов на фона на дискусията достатъчно добре ли се охраняват нашите затвори. \"Имаше телефони дори в затвора от открит тип в Смолян, където няма дори покритие. От външен обект човекът си беше забравил телефона и си го беше занесъл в общежитието\", обясни той пред Нова телевизия.   Бонгалов коментира последния случай с избягал затворник. 48-годишният Борис Иванов, който е осъден на 13 години лишаване от свобода за блудства и кражби, избяга от работен обект край Ловеч, където е работил заедно с други затворници.   Бившият заместник-министър поясни, че опасност за обществото представляват бегълците от затворите от закрит тип. По думите му ако престъпникът е настанен в общежитие от открит тип, това означава, че социалният работник е дал оценка, че този човек вече не би повторил престъплението си. В същото време той призна, че няма обективен критерий, с който да бъде оценена работата на самия социален работник.  \"Методиката за оценка на риска е много неясна. И аз не мога да разбера как преценяват социалните работници. Не мога да разбера тази методика. Условно социалният работник е Господ в затвора. Той може повече, отколкото началника на затвора. При тези критерии, които не са обективни, социалният работник може да прави, каквото си иска. Има няколко такива случая\", разкри той.   Същевременно експертът изтъкна, че вече трета година страната няма електронен надзор за хората с пробация: \"При предходния екип на правосъдието - този на министър Захариева, имаше един случай с видеоклип от Белене. Паникьоса се и българското, и професионалното ръководство. Насочи парите за електронния надзор към Белене. Оправихме един затвор да няма телефонни разговори, но съсипахме електронния надзор на пробацията в цяла България. Вече трета година ние нямаме електронен надзор. В момента има направена обществена поръчка. Говорим за 200-250 гривни, които няма да бъдат достатъчни\".     ", "date": "2018.06.24", "title": "Бивш зам.-министър проговори за най-фрапиращите нарушения в затворите (ВИДЕО)"}
{"url": "https://www.blitz.bg/obshtestvo/prvo-v-blits-zrelishchna-aktsiya-na-chengetata-v-pazardzhik-mlad-mzh-lezhi-po-ochi-kray-ptya-snimka_news609157.html", "text": "Млад мъж е арестуван зрелищно при акция на ченгетата от Пазарджик. Криминалистите са закопчали още един човек. И в двамата е намерена дрога. Първият мъж, който е арестуван вчера, е 28-годишният Димитър Г. от село Огняново. Ченгетата претърсили жилищата, които той обитавал, и домът на баща му в същото село. Били са открити общо 91 гр. суха марихуана, амфетамини и 3 електронни везни.  По време на акцията е бил арестуван и Веселин А., на 20 години, авер на наркоразпространителя. В по-младия мъж също е намерена марихуана.  Цялото количество дрога и всички съоръжения за нейното разфасоване и продажба са иззети. В ареста за 72 часа остава Димитър.   28-годишният мъж е основният дилър. И Димитър, и Веселин са наркомани.   Образувани са бързи производства. Прокуратурата в Пазарджик се занимава с наркоразпространителите.    Кристина ИВАНОВА, БЛИ Ц ", "date": "2018.06.24", "title": "Първо в БЛИЦ! Зрелищна акция на ченгетата в Пазарджик, млад мъж лежи по очи край пътя (СНИМКА)"}
{"url": "https://www.blitz.bg/kriminalni/prestplenie/izpluvakha-brutalni-podrobnosti-ot-prvoto-byagstvo-na-boris-ivanov-sled-dva-dni-svoboda-retsidivistt_news608908.html", "text": "Три дни след първото си бягство от затвора през 2010 г. рецидивистът Борис Иванов изнасилил и ограбил 89-годишна жена. Той е заловен седмици по-късно и впоследствие осъден на 12 години затвор при строг режим, съобщава Дарик. Въпреки че е осъждан общо 14 пъти, включително за предишни изнасилвания, преди месец Иванов е преместен в общежитие от отворен тип и му е позволено да работи без охрана извън рамките на затвора. Така в четвъртък сутринта той си тръгнал от работа.  Според правосъдния министър Цецка Цачева обаче Иванов имал примерно поведение в затвора и дори получавал поощрения и награди.  На 13 май 2010 г, повече от 8 години преди повторното си бягство, Борис Иванов избягал от затворническото общежитие във варненското село Разделна. Там изтърпявал 8-годишна присъда за кражба и грабежи в условията на опасен рецидив. Присъдата му влязла в сила в края на 2005-а година и при бягството си Иванов тъкмо е излежал малко повече от половината.  След като избягал, той обикалял на автостоп из различни варненски села, ходил при стари приятели от затвора в Суворово и дори на сватба на дъщерята на свой приятел. Скарват се и отново потегля на път. На 16 май се озовал в село Щипско, община Вълчи дол. Там нахлул в дома на 89-годишна жена, за да търси пари и храна. По това време жената простирала в двора. Когато го заварила в къщата, той я нападнал, завързал ръцете и краката й, запушил устата й и я изнасилил брутално. След това й отнел 62 лева и си тръгнал.  Още тогава Иванов е бил рецидивист и вече е бил осъждан многократно, заяви Йово Стефанов, адвокат на изнасилената жена. Въпреки това му е позволено да излезе в отпуск и така успява да избяга.  \"Нещо подобно. Бяха го пуснали от затвора, но не мога да ви кажа в кой отпуск, те по принцип изтърпяващите лишаване от свобода имат право на отпуск и беше се отклонил. Жената беше доста възрастна към онзи момент. Чух се със сина ѝ, тя понастоящем е на 97 години и е добре. Сега погледнали решението от тогава, от което имат копие, и разбрали, че става въпрос за същия човек. Той ме попита дали би следвало да направи нещо, да отиде в полицията, да каже, че майка му е пострадала, ако може по-особено внимание да се обърне, въпреки че се намираме доста далеч от мястото, където е избягал, но нормално е хората да се притесняват\", каза адвокатът. Той изтъкна, че към онзи момент, когато се явявали пред съда по делото за изнасилване, Иванов изтърпявал наказание лишаване от свобода за друго престъпление. Беше рецидивист, осъждан многократно,обясни Стефанов.     Иванов е заловен 20 дни след първото си бягство. Първоначално Варненският окръжен съд го оправдал, но впоследствие Апелативният съд го осъдил на 12 години затвор при строг режим. Малко след като излежал половината от присъдата си, Иванов отново е преместен в общежитие от открит тип, позволено му било да работи извън затвора без никаква охрана и отново изчезна. . Иванов се е опитал да вземе възрастна жена за заложник. След бързата намесата на отряда на баретите жената е била освободена, а затворникът задържан.", "date": "2018.06.24", "title": "Изплуваха брутални подробности от първото бягство на Борис Иванов! След два дни свобода рецидивистът..."}
{"url": "https://www.blitz.bg/layfstayl/shoubiznes/nasko-mesechkov-progovori-za-nagliya-srednoshchen-obir-nyama-da-povyarvate-kakvo-sa-mu-zadignali-apashite-video_news609095.html", "text": "Танцьорът Наско Месечков проговори за наглата кражба, на която стана жертва преди време. „Не е приятно. Бяхме си вкъщи с децата. Влезли са докато спим. Когато се събудиш около 6 часа и осъзнаеш, че някой е бил до леглото ти, не е приятно”, разказа той пред Нова телевизия.  Инцидентът е станал преди 2 седмици. Апашите били толкова нагли, че след дома на Месечков се прехвърлили на съседната къща.  Оказва се, че семейството на хореографа не за първи път става жертва на нападение.  „Като малка крадци са били вкъщи, докато спяхме”, споделя съпругата му Кремена.       Охранителна фирма пази къщата на Месечков, камери наблюдават всяко едно кътче. Но крадците не се смущават. „Проникнали са през дограмата. Майка ми, която беше на гости, чула шума, но помислила, че е голямото дете. Тя обаче ги притеснила и те бързо се пренесли на съседната къща”, разказа още Месечков.     Липсват техника, пари и ценни вещи. Взели са също дрехи и бельо.     „Групите в района се знаят, но няма как да се хванат. Те не оставят следи”, добави той.      „От този случай 24 часа аз съм охраната. Ставам посред нощ, пазя... Стоя, наблюдавам си камерите, все пак имаме деца”, каза още Месечков.        ", "date": "2018.06.24", "title": "Наско Месечков проговори за наглия среднощен обир! Няма да повярвате какво са му задигнали апашите! (ВИДЕО)"}
{"url": "https://www.blitz.bg/obshtestvo/regioni/ot-mvr-sobshchikha-podrobnosti-za-srednoshchniya-ekshn-v-romskiya-kvartal-na-botevgrad_news609166.html", "text": "Напрежение между роми и полицаи е избухнало в Ботевград, издирват се 6 души. Това съобщава „Фокус“, позовавайки се на пресцентъра на МВР. Към 23.00 часа в събота е получен сигнал за силна музика в бл. 15 в Ботевград. Когато полицаите отишли на място, се оказало, че се е събрала тълпа пред блока, която е започнала да хвърля камъни и дървета по служебните автомобили. Изпочупени са част от стъклата на полицейските коли.  Хулиганските действия са били преодолени. Установени са 6-ма души, които са били по-активни в създалата се ситуация. Те са обявени за издирване.  Няма пострадали полицейски служители.  Образувано е досъдебно производство. От МВР уточниха, че не е имало стрелба по време на инцидента.  Както БЛИЦ съобщи, по-рано днес лидерът на ДРОМ Илия Илиев алармира в социалната мрежа за сигнализира за насилие в ромския квартал на града. По думите му късно снощи полицаи и жандармерия са нанасяли побой на невинни хора по домовете им.  Илиев, който е на мястото на инцидента, заяви, че ще поиска пълно разследване на случая от министъра на вътрешните работи и ще поискаме среща с него.", "date": "2018.06.24", "title": "От МВР съобщиха подробности за среднощния екшън в ромския квартал на Ботевград"}
{"url": "https://www.blitz.bg/intsidenti/katastrofi/signal-do-blits-strakhovit-koshmar-za-mlado-momche-na-bul-vzkresenie-v-stolitsata_news609211.html", "text": "Неприятен инцидент е станал преди минути в столицата. За това сигнализира читател на БЛИЦ, който е станал неволен свидетел на неприятната случка. На спирка между столичните бул. \"Възкресение\" и \"Вардар\" моторист е бил блъснат от сив автомобил. Водачът на превозното средство обаче моментално духнал от мястото, а на пътя останало да лежи младото момче, управлявало мотора.   До минути на място пристигнали екипи на спешна помощ, които закарали пострадалия към лечебно заведение. Не е ясно колко тежко е състоянието му.  Органите на реда издирват извършителя на грозното деяние.  На   БЛИЦ очаква новини, снимки и видео от своите читатели в цяла България и по света ", "date": "2018.06.24", "title": "Сигнал до БЛИЦ! Страховит кошмар за младо момче на бул. \"Възкресение\" в столицата!"}
{"url": "https://www.blitz.bg/svyat/istoricheski-moment-sauditska-printsesa-povozi-tatko-si-miliarder-po-ulitsite-na-riyad-video_news609146.html", "text": "Саудитската принцеса Рим ал Уалид бен Талал стана една от първите жени в кралството, която се възползва от правото си да шофира автомобил. Историята на битката срещу забраната жени да управляват превозни средства бе толкова напрегната, а влизането в сила на декрета – толкова чакан, че принцеса Рим, както и стотици дами, не дочакаха изгрева на слънцето, за да седнат зад волана. \"Най-накрая! За първи път дъщеря ми Рим вози мен и внуците ми по улиците на Рияд\", написа в профила си в Туитър бащата на шофьорката – принцът и милиардер Ал Уалид бен Талал.  Припомняме, че от 24 юни в Саудитска Арабия влезе в сила дългоочакваното решение, с което за първи път се позволява на жените в страната да шофират. Решението е част от социалните и икономически реформи, подкрепяни от 32-годишния наследник на трона Мохамед бин Салман.       Превод: БЛИЦ    ", "date": "2018.06.24", "title": "Исторически момент! Саудитска принцеса повози татко си милиардер по улиците на Рияд (ВИДЕО)"}
{"url": "https://www.blitz.bg/svyat/avstriyski-medii-razkrikha-podrobnosti-okolo-sreshchata-trmp-putin_news609168.html", "text": "Виена се разглежда като един от вариантите за бъдещата среща между президентите на Русия и на САЩ Владимир Путин и Доналд Тръмп, съобщават официални източници. Австрийските медии обаче твърдят, че въпросът „вече е решен”. Изданието Kronen Zeitung съобщава, че местните власти се готвят активно за провеждането на срещата между двамата държавни ръководители. Според изданието, тя ще се проведе във Виена на 15 юли. Между другото, официално потвърждение на информацията все още няма.  По данни на източниците, преди няколко дни в австрийската столица са пристигнали дипломати от Москва и от Вашингтон, за да разгледат детайлно провеждането на първата двустранна среща между Русия и САЩ. Във Виена са забелязани и представители на службите за сигурност на двете страни, които са започнали да проучват обстановката.  Очаква се в скоро време в руската столица да пристигне съветникът на Доналд Тръмп Джон Болтън, който трябва да обсъди организацията на потенциалната среща между двамата държавни ръководители.  Държавният секретар на САЩ Майк Помпео пък заяви, че Путин и Тръмп ще се срещнат в не толкова далечното бъдеще. Превод: БЛИЦ", "date": "2018.06.24", "title": "Австрийски медии разкриха подробности около срещата Тръмп-Путин"}
{"url": "https://www.blitz.bg/layfstayl/shoubiznes/prvo-v-blits-obyavi-li-gala-golyama-novina-s-tazi-snimka-po-nastrkhnali-zrna_news609206.html", "text": "Тв водещата Гала разбуни духовете в мрежата със снимка от Несебър. На нея блондинката позира на фона на морето. През белия й потник прозират настръхналите зърна на водещата, но не това е най-любопитното на кадъра.  Бдителни фенове на звездата на Нова телевизия забелязаха наедрялото коремче: \"Новина ли имаме\", питат те настоятелно. Други отбелязват, че Гала вече е на възраст и едва ли е бременна.   Както е известно, тази година емблемата на \"На кафе\" навърши 51 години. Каква е истината предстои да разберем в близко бъдеще.  Припомняме, че по-рано пък     ", "date": "2018.06.24", "title": "Първо в БЛИЦ: Обяви ли Гала голяма новина с тази СНИМКА по настръхнали зърна?"}
{"url": "https://www.blitz.bg/stsena/pishchnata-krasavitsa-demi-rouz-se-pusna-po-seksi-banski-koyto-ne-ostavya-mnogo-na-vobrazhenieto-snimki_news609097.html", "text": "Британската моделка Деми Роуз зарадва феновете си с фотосесия по бански. Горещите снимки на хубавицата се появиха в мрежата. 23-годишната красавицата не пропусна възможност да се изфука с изрязания си златисто-черен бански, който едва прикрива пищните й форми.     Почитателите на Роуз, която се опитва да гради кариера и като DJ, оцениха подобаващо кадрите и засипаха младата британка с куп комплименти. Превод: БЛИЦ    ", "date": "2018.06.24", "title": "Пищната красавица Деми Роуз се пусна по секси бански, който не оставя много на въображението (СНИМКИ)"}
{"url": "https://www.blitz.bg/layfstayl/za-damite/tazi-smes-shche-vi-otrve-ot-vsichki-mukhi-i-nasekomi-v-doma-vi-samo-za-2-chasa_news609112.html", "text": "Знаехте ли, че има смес, която може да ви отърве от мухите, комарите и всички други насекоми в дома ви само за 2 часа? Е, спасението е съвсем близо, оказва се, че го има във всеки дом. Точно така! За целта ви трябва продукт, който се намира в кухнята на всяка домакиня, а смесването му с вода и поставянето му на ключови места в дома, може да ви избави от досадните мухи и комари през летния сезон.", "date": "2018.06.24", "title": "Тази смес ще ви отърве от всички мухи и насекоми в дома ви само за 2 часа!"}
{"url": "https://www.blitz.bg/svyat/trmp-napravi-psikhoportret-na-kim-chen-un-i-posochi-nay-dobrite-mu-kachestva_news609106.html", "text": "Американският президент Доналд Тръмп нарече севернокорейския лидер Ким Чен Ун велик преговарящ, съобщи CBS News. Изявлението е направено на форум на Републиканската партия в Лас Вегас.Според американския президент, Ким е умен, твърд и велик в умението да води преговори. По думите му, лидерът на Северна Корея вижда \"велико бъдеще\" пред страната си.  Тръмп смята, че Пхенян от много месеци не провежда ракетни изпитания.", "date": "2018.06.24", "title": "Тръмп направи психопортрет на Ким Чен-ун и посочи най-добрите му качества"}
{"url": "https://www.blitz.bg/layfstayl/aneliya-shokira-nyama-da-pochivam-tazi-godina_news609142.html", "text": "Работохолизмът на Анелия е пословичен, но тези дни пак се превърна в тема в бранша. Изпълнителката на „Дай ми още” изненада и колеги, и почитатели с признанието, че тази година няма да почива, писа „Уикенд“.Анелия е планирала лятната си ваканция чак за януари 2019-а година. Налагало се, тъй като от доста време насам участията й се приемат за година напред. Така че Анелия скоро няма да се радва на безгрижие и релакс. Фолкпевицата обаче не се оплаква.  Напротив – винаги се е радвала на препълнен график, а и въобще не й тежи, че ще работи цяло лято без ваканция. Свикнала е, тъй като от години си отделя две седмици почивка през януари.  ", "date": "2018.06.24", "title": "Анелия шокира: Няма да почивам тази година!"}
{"url": "https://www.blitz.bg/layfstayl/rachkov-bil-bez-puknat-lev-predi-aktorstvoto-nyama-da-povyarvate-kakvo-e-obmislyal-da-napravi-s-zhivota-si_news609131.html", "text": "В зората на демокрацията Димитър Рачков сериозно обмислял да емигрира в чужбина, но не за да превземе тамошните театрални сцени и шоубизнес. Актьорът възнамерявал да изкарва прехраната си като повечето наши сънародници, което макар да не му било никак на сърце, в тогавашната ситуация си изглеждало съвсем реалистично.Пред тази тежка дилема Димитър Рачков, който е роден и израснал в Бургас, се изправя малко след като се дипломира в НАТФИЗ през 1995 г. „Завърших и отидох в казарма, което беше много тъпо”, споделял е актьорът. След като приключил с казармата, Димитър Рачков започнал да играе в сливенския драматичен театър „Стефан Киров”, но ентусиазмът му бързо стихнал, заради настъпилата повсевместна криза.  „ ”, връщал се е назад обичаният актьор, цитиран от \"Уикенд\".  В театъра, по време на репетиции с колеги, Рачков се чувствал чудесно. Работата им споряла, а и помежду им се имало шеги. Когато обаче от 14 до 17 часа излизали в почивка, настроението им рязко преминавало в депресия. „ ”, споделял е Димитър Рачков за този труден период от живота си.   За щастие той не заминава , иначе в противен случай българските театър и телевизия щяха да изгубят един от най-ярките си и забавни актьори. Именно като комик Рачков съумява да се утвърди и да се превърне в разпознаваемо лице и за малки, и големи. Има завидна кариера, която преминава през Варненския драматичен театър „Стоян Бъчваров”, Малък градски театър „Зад канала”, Народен театър „Иван Вазов”, а в телевизията преминава през предаването „Клуб НЛО” и забавната поредица „Пълна лудница”. Димитър Рачков се утвърди и като един от водещите на предаването „Господари на ефира” и на шоуто „Като две капки вода”. Отскоро се е посветил и на проекта си „Забраненото шоу на Димитър Рачков”, което бързо се превърна в хит. Изявява се и на театрална сцена. Това, което му липсва за близо 20-те години в професията, е да му бъде даван шанс да играе повече драматични роли.  ", "date": "2018.06.24", "title": "Рачков бил без пукнат лев преди актьорството! Няма да повярвате какво е обмислял да направи с живота си"}
{"url": "https://www.blitz.bg/layfstayl/svetski/shcherkata-na-gala-ne-se-spira-zagoli-sochnite-si-grdi-za-dobro-utro-snimka-18_news609145.html", "text": "Щерката на Гала все по-често гледа да провокира мъжките си последователи в социалната мрежа. Мари отново пусна горещ и еротичен кадър в \"Инстаграм\".Това не е първият път, в който Мари се разголва. За Нова година тя бе пуснала снимка само по сутиен, а преди седмици показа и голо дупе в социалните мрежи. Какво следва, не знаем, но определено провокацията пасва идеално на младата дама.  ", "date": "2018.06.24", "title": "Щерката на Гала не се спира, заголи сочните си гърди за добро утро (СНИМКА 18+)"}
{"url": "https://www.blitz.bg/layfstayl/sashka-vaseva-v-trogatelna-izpoved-za-zagubata-na-voynata-za-zrenieto-si_news609144.html", "text": "От няколко години Сашка Васева води битка за възстановяване на зрението на дясното си око, като многократно е споделяла, че все се надява да стане чудо и да прогледна отново. Дупнишката Мадона е обиколила почти всички чудодейни извори в страната, за които близки и приятели и разказвали, че вършат чудеса.Молела се на Бог и в параклиса в двора на къщата си в Ресилово. Била сигурна, че Господ я чува, че може да забави помощта, но в крайна сметка щял да й помогне, защото знаел колко много е искрена и колко е важно да бъде здрава, за да помага на децата си, писа „ “.   „Трудно свиквам с мисълта, че загубих дясното си око. Почти нищо не виждам. Имам атрофия на зрителния нерв, което означава смърт за зрителния орган. Лекарите казаха, че са безсилни и не могат да ми помогнат. Следим състоянието на лявото око, очното налягане, ходя редовно на прегледи, но ми е трудно. С лявото нещата също не са наред. Леко ми мрежелее на моменти. За една жена като мен – свикнала със суетата, със сцената – това е кошмар. Научена съм да се справям сама в живота, а сега се налага да ползвам чужда помощ. ”, разкрива пред „ ” изпълнителката на „Левовете в марки”.  ", "date": "2018.06.24", "title": "Сашка Васева в трогателна изповед за загубата на войната за зрението си"}
{"url": "https://www.blitz.bg/layfstayl/megz-napravi-neshcho-nevizhdano-do-sega-razbi-vsichki-klasatsii-i-ostavi-kheytrite-s-prst-v-usta_news609128.html", "text": "Топ дизайнерката Мегз за пореден път доказа, че захване ли се с нещо, трябва да е най-добрата в него. Само за по-малко от 24 часа амбициозното миньонче счупи всички рекорди по гледаемост в уеб продукциите на Нова Телевизия. Към момента първи епизод на риалитито й „Кралицата на инстаграм” има близо 108 хиляди гледания.Това поставя в малкия си джоб дори ФИНАЛА на трети сезон на сериала на талантливата Тита, който е пуснат цял ден по-рано и в момента е на 105К гледания.   „ “, коментират гордо от Нова Телевизия. Мегз е на седмото небе от щастие и не спира да се хвали. Самите продуценти също са във възторг и почетоха резултатите й с хвалебствен пост, a тя не пропусна да го сподели и да натрие носа на всички, които се съмняваха в успеха й.  „ ”, написа в профила си във фейсбук от името на продуцентите Боряна Гидикова, която е едно от най-влиятелните имена в телевизионните среди у нас.  ", "date": "2018.06.24", "title": "Мегз направи нещо невиждано до сега! Разби всички класации и остави хейтърите с пръст в уста"}
{"url": "https://www.blitz.bg/layfstayl/khoroskop/kralitsite-na-iznevyarata-koi-sa-nay-nevernite-zheni-v-zodiaka_news609082.html", "text": "Независимо от факта, че е невъзможно да се прецени верността на жените само чрез принадлежността им към определен зодиакален знак, все пак астролозите са извели класация на петте зодии, които проявяват желание за промяна по-често от други. Звездите разпределят всичко по такъв начин, че има поне един или два знака във всички стихии, че една жена е по-предразположена към прелюбодейство.Пето място – Телец   Списъкът с неверниците започваме с дамите Телец. Те са амбициозни и имат предразположеност към предателство. Докато са влюбени, те принадлежат на един човек, но след това стават по-загрижени за комплиментите и вниманието на другите. Те обичат да изпробват нивата на адреналин. Жените от тази зодия няма да останат дълго с един мъж, само защото е богат. Ако им е скучно във връзката, са готови да кръшнат. Единственият начин да запазиш жена Телец е непрекъснато да подхранваш нейния интерес. Необходимо е да покажете, че лесно може да ви загуби, тогава тя ще бъде с вас. Вярно е, че има един голям недостатък в този метод на задържане – ревността. А Телецът е равнозначен на ревност. Те могат да се борят, да крещят, да изпадат в истерия, защото имат силно развито чувство за собственост. Четвърто място – Риби Това е типичен представител на водните зодиакални знаци. Рибите могат и да не ви кръшнат, но пък са царе във флиртовете. Жените, родени под този знак, могат да изневерят на партньор, с когото нямат много дълга връзка или не виждат някаква перспектива. Ако не са уверени в човека до тях, не може да се очаква лоялност. Разбира се, те могат да бъдат задържани от някакъв фактор, но това е малко вероятно. Ако ви утешава, представителите на този знак не изпитват чувства към партньора, с когото изневеряват. Те си мислят, че са моногамни, но не могат да се въздържат от забранения плод. В интерес на истината те трудно прикриват измяната и често ги хващат в крачка. Малко повече наблюдение ще ви помогне да разберете, че жената държи на вниманието на друг човек. Трето място – Везни Този въздушен зодиакален знак е много емоционален, много динамичен, ревнив и склонен към интриги. Жените Везни не смятат за предателство изневяра, ако не се е разбрала. По-голямата част от кръшканията им се случват в периода преди брака. Ако не сте женени за Везни – отваряйте си очите на четири, защото търсенето на друг мъж ще бъде постоянно. Разбира се, това не се случва нарочно. Просто жената Везни много обича комплименти и ласкателства. Ако вие не ги правите, друг ще се възползва. При проблем във връзката не предлагайте краткотрайна раздяла за размисъл, тя няма да си губи времето. Начините при тях да се спре с изневерите са само чрез брак, деца, повишен контрол и постоянна любов. Трябва да сте готови да работите върху такива взаимоотношения цял живот, защото трудностите не са малко. Второ място – Скорпион Жените Скорпион са красиви, харизматични, емоционални, но тяхната изневяра не може да бъде обяснена логично. Понякога те тестват силата на чувствата, което няма особен смисъл. Скорпионите са много опасни играчи в любовта, защото им липсва чувственост. Астролозите не се ангажират да дадат ясен отговор на въпроса „Защо?“ и „За какво?“. И май не само те. Няма да разберете жената Скорпион, остава ви само да я обичате силно. Първо място – Близнаци Тези дами са изключително непредсказуеми. Те могат да се променят във всеки етап от връзката, дори ако сте женени или дълго време заедно. Ако имате деца, знайте, че това няма да спре жените Близнаци да спрат да търсят нови приключения и усещания. Те искат да притежават всички хора едновременно. Независимо, че се правят на много силни, в един момент могат да поискат да се върнат при вас след изневяра. И тогава изборът ще бъде ваш. Но трябва да знаете, че тяхната лоялност е временна. Те са умни и интересни, но не очаквайте честност от тях. Те ще ви лъжат в лицето ви и ще мислят, че всичко е наред.", "date": "2018.06.24", "title": "Кралиците на изневярата: Кои са най-неверните жени в зодиака?"}
{"url": "https://www.blitz.bg/svyat/chernite-tayni-na-aziya-edva-li-znaete-za-tezi-plasheshchi-traditsii_news609083.html", "text": "Азия е най-гъсто населеният континент в света. През последните години идеологията на европейските държави е проникнала в Азия, но все още има традиции, присъщи на ориенталските народи. Някои от тях наистина плашат.1. В редица държави правителствата контролират прираста, като налагат стерилизация на жените. Лекарите са задължени да извършват тези операции и да спазват месечната ставка на броя на стерилизираните жени.  2. Момичетата в Бангладеш, които работят като проститутки, вземат стероиди, използвани за угояване на едър рогат добитък. С тяхна помощ те придобиват апетитна форма, популярна сред местните мъже. В бордеите е пълно с непълнолетни жени, които са продадени от родителите. 3. В Саудитска Арабия действат подразделения за борба с вещици. Те се занимават с търсенето и неутрализирането на магьосници и прокълнати предмети и обекти. 4. В Камбоджа три четвърти от населението живее под прага на бедността. Това насърчава просперитета на проституцията и търговията с девствени момичета. Почти винаги продавачите са роднини, включително и родители. 5. Южна Корея е сред процъфтяващите държави, но все още има широко разпространено робство в селските райони в отдалечените острови. Полицията знае за това явление, но не реагира.", "date": "2018.06.24", "title": "Черните тайни на Азия: Едва ли знаете за тези плашещи традиции"}
{"url": "https://www.blitz.bg/svyat/posred-lyato-v-ukrayna-evakuirakha-zatrupan-ot-snega-detski-lager-snimki_news609086.html", "text": "Снеговалеж посред лято доведе до евакуацията на детски палатков лагер в планините в Закарпатска област. В ски курорта Драгобрат снежната покривка е достигнала няколко сантиметра. От лошото време е пострадал и палатковия лагер на децата.  На помощ на 27-те хлапета пристигнали спасители с топли одеяла и горещ чай.  В събота сутринта температурата в района бе 1°, съобщи губернаторът на областта Генадий Москал. Превод: БЛИЦ", "date": "2018.06.24", "title": "Посред лято: В Украйна евакуираха затрупан от снега детски лагер (СНИМКИ)"}
{"url": "https://www.blitz.bg/svyat/istorichesko-desetki-sauditki-se-metnakha-na-kolite-i-se-ponesokha-po-ptishchata-na-kralstvoto-snimkivideo_news609091.html", "text": "Жените в Саудитска Арабия масово се качиха на автомобилите и излязоха по пътищата на страната след влизането в сила на разрешението на краля сами да управляват превозни средства. Съдейки по кадрите, които арабските спътникови канали излъчват на живо, десетки жени са излезли с колите си, минути след като разрешението е влязло в сила. През септември миналата година кралят на Саудитска Арабия издаде указ, който разрешава за първи път на жените да управляват автомобили. Декретът влезе в сила на 24 юни.     Мюсюлманската държава е единствената страна в света, в която на представителките на нежния пол бе забранено да шофират.   Главен виновник за падането на забраната е 32-годишният престолонаследник Мохамед бин Салман. По време на управлението му са направени много промени, които засягат социалния статус на жените.  Освен че вече могат да шофират, дамите имат възможност да посещават спортни мероприятия и да служат в армията.  Обсъжда се и въпросът саудитките да могат да играят професионален футбол.       Превод: БЛИЦ", "date": "2018.06.24", "title": "Историческо: Десетки саудитки се метнаха на колите и се понесоха по пътищата на кралството (СНИМКИ/ВИДЕО)"}
{"url": "https://www.blitz.bg/svyat/makron-vtrdi-tona-za-bezhantsite-iska-strogi-finansovi-sanktsii-sreshchu-strani-ot-es-koito_news609089.html", "text": "Френският президент Еманюел Макрон се обяви за финансови санкции срещу страни от ЕС, които не желаят да приемат бежанци, предаде в. „Фигаро“. Промяната в политиката на Елисейския дворец беше обявена на съвместна пресконференция с испанския премиер Педро Санчес.Двамата лидери се обявиха за създаването на центрове за настаняване от затворен тип в европейските страни, в които пристигат мигрантите. В тези центрове имигрантите ще бъдат проверявани и ще се предоставя убежище на онези, които имат право да претендират за такова, а останалите ще бъдат връщани в родните им страни.  В момента не съществуват такива центрове в Европа, като изключим няколко в Гърция и Италия, които са под ръководството на Върховния комисариат на ООН за бежанците. На утрешната среща в Брюксел ще участват лидерите на Франция, Германия, Австрия, България, Гърция, Италия и Испания. Страните от Вишеградската четворка (Унгария, Полша, Чехия и Словакия) обявиха, че бойкотират срещата. В петък българският премиер беше изслушан по темата и от народните представители. Министър-председателят Борисов настоява за незабавни мерки за затваряне на външните граници на ЕС и строг контрол на влизащите, включително и по вътрешните граници. Това ще изисква спешна помощ за страните на първа линия чрез техника, финансови средства и засилено присъствие на ФРОНТЕКС и др. Друго предложение на българския премиер е да бъдат изградени кризисни центрове за прием на бежанци извън територията на Европа. В тях да се прави преглед на молбите и да се определят тези, които са в действителна нужда от закрила. Според Бойко Борисов за тази цел е необходимо също ЕС да подпомогне финансово и технологично държавите, в които ще има такива центрове. Българският министър-председател ще настоява да се направи и анализ на вече пристигналите и намиращите се в Европа мигрантски потоци. Необходимо е да се разграничат както нуждаещите се от закрила от икономическите мигранти, така и политиките по отношение на двете групи. По думите на Борисов държавите-членки трябва да поемат отговорност както за кандидатстващите за защита бежанци, така и за мерките, с които да гарантират, че те ще могат да се завърнат по родните си места след края на конфликтите там. Премиерът Бойко Борисов смята, че нелегалните мигранти без нужда от закрила трябва да бъдат връщани в бърз порядък в родината си или в последната държава, определена като сигурна, преди да стъпят на територия на ЕС. За това са необходими политически усилия за реадмисионни споразумения с третите държави.", "date": "2018.06.24", "title": "Макрон втърди тона за бежанците! Иска строги финансови санкции срещу страни от ЕС, които..."}
{"url": "https://www.blitz.bg/svyat/tereza-mey-razsmya-mrezhata-s-tazi-snimka-i-si-osiguri-myasto-v-khoguorts_news609088.html", "text": "В мрежата активно обсъждат странните пози, които заема британският премиер Тереза Мей, когато се опитва да направи реверанс. Подобен „поклон” бе запечатан съвсем наскоро от фотографите, когато Мей приветстваше принц Уилям. Някои се шегуват, че министър-председателят е „трябвало да отиде до тоалетната” преди важната среща.  Други пък смятат, че в тази поза тя много прилича на домашното духче Доби от книгите за Хари Потър.  Според трети пък Мей мнго прилича на... жираф.    А от „Индипендънт” отбелязват, че подобни реверанси се използват само в „любителските драматични постановки”. Превод: БЛИЦ    ", "date": "2018.06.24", "title": "Тереза Мей разсмя мрежата с тази СНИМКА и си осигури място в Хогуортс"}
{"url": "https://www.blitz.bg/svyat/khilyadi-na-protest-v-skopie-obvinikha-polititsite-v-natsionalno-predatelstvo_news609096.html", "text": "Хиляди хора протестираха снощи пред сградата на парламента в Скопие срещу споразумението с Гърция за името Република Северна Македония. Проявата, организирана от студентското движение \"Младите за Македония\", бе под мотото \"Никога Северна, винаги Македония\".Демонстрантите поискаха оставката на лявото правителство и скандираха \"Предатели!\" по адрес на политиците, гласували за ратифицирането на договора.   Протестът приключи мирно.", "date": "2018.06.24", "title": "Хиляди на протест в Скопие! Обвиниха политиците в национално предателство"}
{"url": "https://www.blitz.bg/stsena/srbska-pevitsa-se-sbleche-chisto-gola-i-izrisuva-tsyaloto-si-tyalo-zaradi-futbolistite-ot-natsionalniya-snimka-18_news609081.html", "text": "Сръбската певица Йелена Карлеуша намери нетрадиционен начин да подкрепи националния отбор по футбол на страната. Половинката на футболиста Душко Тошич се съблече чисто гола, боядиса тялото си в червено, синьо и бяло, превръщайки се в живо знаме. Горещото произведение на изкуството хубавицата сподели в социалната мрежа.  Както никога досега, сърбите се нуждаят от голяма подкрепа. Още с втория си мач те можеха да си осигурят участие на ¼-финалите, но паднаха от Швейцария с 1:2. Превод: БЛИЦ", "date": "2018.06.24", "title": "Сръбска певица се съблече чисто гола и изрисува цялото си тяло заради футболистите от националния (СНИМКА 18+)"}
{"url": "https://www.blitz.bg/layfstayl/za-damite/20-unikalni-snimki-na-megan-markl-ot-vremeto-kogato-e-bila-nay-obiknoveno-momichentse-takava-ne-ste-ya-vizhdali-dosega_news608579.html", "text": "Понякога ни се струва, че принцовете Уилям и Хари неслучайно са избрали за съпруги обикновени момичета, които не са с аристократично потекло. Чрез тях синовете на Даяна ще разберат, че съществува и друг живот, без правила и ограничения. Преди да стане херцогиня и популярна актриса, най-новият член на кралското семейство - американката Меган Меган, е водила живот на обикновено момиче: разхождала се е с приятели, ходила е на партита, пътувала е много, учила е и се е занимавала със спорт.       ", "date": "2018.06.24", "title": "20 уникални СНИМКИ на Меган Маркъл от времето, когато е била най-обикновено момиченце! Такава не сте я виждали досега"}
{"url": "https://www.blitz.bg/layfstayl/shoubiznes/elena-parisheva-raztrsi-efira-s-emotsionalna-izpoved-pevitsata-ne-uspya-da-sdrzhi-slzite-si-pri-spomena-za_news609120.html", "text": "Фолкдивата Елена Паришева разтърси ефира с емоционалната си изповед. Пред Мариян Станков- Мон Дьо изпълнителката изля душата си и направи много лични признания, които на няколко пъти изпълниха очите й със сълзи. Съпругата на футболиста Ивелин Попов с голяма болка се върна към фаталния 2 август 2008 година, в който нелепо загинаха двамата й братя.   \"Онази вечер гледах новините. Там съобщиха само, че морето е взело две жертви навръх Илинден и аз веднага почувствах, че тази новина е свързана с мен. Малко по-късно ми се обади брат ми да ми съобщи, че Пламен и Минко са се удавили\", разказа фолкпевицата, едва сдържайки сълзите си.  Младите мъже се удавиха на 2 август 2008 година, навръх рождения ден на изпълнителката, на плажа Силистар.  „Не вярвам, че това е инцидент. Не вярвам, че са се удавили. Пламен се бореше много, беше много вманиачен към един момент от българската история.  Зная, че той имаше непоносимост към наркотиците. Зная и съм чувала, че са искали да го пробият\", добави разстроената изпълнителка.  \"Съжалявам, че съм пропуснала много. Това е единственото, което искам да им кажа\", каза хлипайки тя.  Имахме планове второто ни дете да се казва по друг начин. В нощта преди раждането големият ми брат ми се яви.той ми каза да я кръстя Ема \"и всичко ще бъде наред\".", "date": "2018.06.24", "title": "Елена Паришева разтърси ефира с емоционална изповед, певицата не успя да сдържи сълзите си при спомена за..."}
{"url": "https://www.blitz.bg/svyat/krasivata-kortni-otkazva-da-pravi-seks-tya-nyama-da-spi-s-mzh-dokato-ne-se_news608948.html", "text": "21-годишната Кортни Рейн, популярна онлайн влогърка и модел, разкри пред последователите си в Youtube защо все още отказва да прави секс. Кортни е като всяко друго момиче, което очаква да срещне своята истинска любов. Мъжът, за когото да се омъжи, да роди от него деца. 21-годишната влогърка има едно правило, което сподели пред своите 10 хил. последователи в Youtube.Тя се пази за първата брачна нощ.  Рейн не отрича, че темата за \"първия път\" е деликатна за много млади жени в днешно време. Младото момиче казва, че все пак иска да сподели мислите си. \"Искам да поговоря на онези момичета, които са избрали да не правят секс до първата брачна нощ, но чувстват, че е трудно, защото живеем във времена на социални мрежи, постоянно виждаме провокативни клипове на поп песни\", казва във видеото Рейн, което вече има над 100 хил. гледания. Кортни, която е католичка, взема решението да не прави секс до първата брачната нощ в тийнейджърските години, но не е била принудена от семейни или религиозни традиции. \"Решението е изцяло мое. Никой не ме е принудил\", споделя в Youtube 21-годишното момиче, което пише и снима видеа, свързани предимно с външен вид и мода. Влогърката обяснява, че въздържанието може да те предпази от много емоционални травми, включително от нежелана бременност и болести.  Последователите подкрепят Кортни в коментарите под видеото. Някои момичета дори споделят, че са взели същото решение и не съжаляват. Източник: vesti.bg.", "date": "2018.06.24", "title": "Красивата Кортни отказва да прави секс! Тя няма да спи с мъж, докато не се..."}
{"url": "https://www.blitz.bg/politika/korneliya-ninova-s-golyamo-priznanie-zvnyala-na-borisov-po-telefona-s-lichna-molba-razkri-detayli-za-razgovora-i-razvrzkata_news609101.html", "text": "\"Мотивите за вота са много по-дълбоки от бягството от затвора. На първо място - битовата престъпност и обещанието във всяко село да има полицаи. Битовата престъпност расте. Преди две седмици имаше един дядо, който беше пребит, ограбен и заключен. Същото се беше случило и с една баба, бяха обрали и пенсията й.\" Това каза Корнелия Нинова в \"Тази неделя\" по bTV. \"Валентин Радев категорично не е на мястото си. Правителствата на ГЕРБ системно, упорито и последователно изтеглят държавата от сигурността. ГЕРБ прехвърли сигурността на частните фирми. Миналата седмица внесоха предложения да се прехвърли властта в общините, за да управляват. Създадоха условия, в които може да се създаде частна болница на общинска земя. Взеха средства от държавните училища и ги прехвърлиха към частните\", допълни лидерката на Българската социалистичесдка партия.    Нинова заяви, че не е нейна работа да казва кой трябва да седне на мястото на Валентин Радев, това трябвало да го направи ГЕРБ. \"Дано да е професионалист, а не социоложка. Това са кадрови назначения, които рушат системата\", категорична е тя.    Жени Марчева попита червената лидерка кога се е чувствала най-спокойна в живота си, а Нинова отговори еднозначно, че в последните години винаги е имало неспокойствие.  Тя се опита да си обясни и поведението на министър-председателя напоследък, за което твърди, че е различно в последно време: \"Борисов се държи странно напоследък. Напомня за една манипулация, където се твърди, че БСП спират парите. Можем да изредим еврофондовете и да посочим кои са спрели. Той дотича неслучайно в парламента. Твърди, че винаги щял да идва, ако го викаме спокойно, а не истерично. В речта ми къде чухте да го викам да идва? Борисов се притеснява, че беше разкрит тайният смисъл на разговорите по горещия проблем с мигрантите.\"  \"Ние сме готови да отидем на избори и ще се борим да ги спечелим. Искаме оставката на правителството, а после народът ще прецени\", допълни Нинова.   Тя твърди, че е доловила някои \"тайни\" на Борисов.   \"Информацията ни идва отвън. По време на срещата с Макрон са водени разговори за двустранни договори. Меркел каза, че ще предложи пари на държави, които ще приемат мигранти. Макрон каза, че ще наложи санкции на държавите, които не желаят да приемат мигранти. Ако, като се върне от срещата дойде и каже, че ще отмени националната стратегия за миграцията, аз ще  съм доволна. Той трябва да отмени изречението, че миграцията е начин да се реши демографската криза и че ще осигурим на мигрантите социални осигуровки, здравни и ще им дадем гражданство. Искаме това да го няма\" , обясни тя и допълни, че в момента с Борисов искат едно и също, но е друг въпрос дали ще се случи.  \"Защо Борисов не звънна на Меркел, а звънна на Орбан? Борисов взима много остър завой и ще му излезе колата от пътя\", заяви лидерът на БСП.   Корнелия Нинова твърди, че рядко говори с Борисов  извън официалния тон. Тя сподели последния си такъв разговор с министър-председателя, когато му се е обадила с молба.  \"С Борисов не си говорим често и винаги ще помня разговора ми с него в края на 2017 - тогава при мен на \"Позитано\" дойдоха майки с деца с онкоболни заболявания. Обадих му се, преглъщайки емоциите си, говорихме и го помолих да не оставя онкоболните в това състояние, без значение какво ще му коства това. Тогава той каза на партията си да гласува обратното и това не е добър пример за парламентарна република\".", "date": "2018.06.24", "title": "Корнелия Нинова с голямо признание! Звъняла на Борисов по телефона с лична молба, разкри детайли за разговора и развръзката"}
{"url": "https://www.blitz.bg/politika/iliyana-yotova-iskame-promyana-na-dblinskoto-sporazumenie_news609108.html", "text": "От октомври темата за миграцията сякаш изчезна от европейската сцена. ЕК правилно изчисли, че следващата седмица на срещата на върха разделението ще се задълбочи. С днешната среща се цели договорка, за да се намали разделението следващата седмица. Това коментира вицепрезидентът Илияна Йотова в \"Денят започва\" с Георги Любенов\".Заинтересовани сме Дъблинското споразумение да бъде променено, тъй като много хора, които са регистрирани в България, според това споразумение, могат да бъдат върнати у нас, каза Йотова.  Според вицепрезидента Турция също не изпълнява изцяло споразумението с Европейския съюз, а темата за миграцията е може би най-слабата, като по нея са взети най-слабите решения и много време е похарчено в мудни механизми. Поставянето на темата за Западните Балкани е огромен успех на България. Чисто егоистично ние сме заинтересовани да има стабилност в тази част на Европа. Без българска намеса нямаше да има толкова бързо развитие в отношенията между Македония и Гърция, каза още Илияна Йотова.", "date": "2018.06.24", "title": "Илияна Йотова: Искаме промяна на Дъблинското споразумение!"}
{"url": "https://www.blitz.bg/svyat/pobeda-mrezhata-se-smee-na-ukrainskiya-prezident-i-trzhestvenoto-mu-otkrivane-na-pten-znak-video_news609079.html", "text": "Президентът на Украйна Петро Порошенко тържествено откри пътен знак на отремонтирания участък от магистралата Бориспил- Днепър-Запорожие-Мариупол. Това стана по време на посещението му в Запорожка област. Трасето се нуждаеше от ремонт цели 60 години.  По думите на Порошенко, откриването на знака е важно за Украйна.  В социалната мрежа се изказаха с особена острота по повод „голямото” събитие.Някои предполагат, че след „такова събитие на Порошенко му е останало тържествено да отвори кен бира”. Превод: БЛИЦ", "date": "2018.06.24", "title": "Победа: Мрежата се смее на украинския президент и тържественото му откриване на пътен знак (ВИДЕО)"}
{"url": "https://www.blitz.bg/obshtestvo/kultura/vezhdi-rashidov-redi-izlozhba-v-prochuta-londonska-galeriya_news609122.html", "text": "На 10 юли в прочутата галерия „Галиарди“ в Лондон ще бъде открита най-новата изложба на Вежди Рашидов. Тя е по покана на ръководството на това изключително престижно пространство за изкуство в Европа, съобщиха от Комисията по културата и медиите. Председателят Вежди Рашидов, който има над 50 самостоятелни изложби в целия свят, ще представи в „Галиарди“ 44 скулптури и рисунки.  За експозицията е подготвен специален луксозен каталог, който излиза от печат до няколко дни. Галерията ще пусне и специален сайт, посветен на творчеството на Рашидов. За всеки творец е чест да бъде избран от галерията, защото посетителите имат възможност да видят произведения на изкуството от над сто международно признати художници, които са представяли творбите си в някои от най-големите музеи в света. Клиенти на „Галиарди“ са кралски фамилии от цял свят, международни организации, известни колекционери и меценати, банки. Сред авторите показвани в галерията са Анди Уорхол, Хенри Мур, Деймиън Хърст, Оскар Кокошка, Джорджо де Кирико, Раул Дюфи и още редица таланти на нашето съвремие, пише \"Труд\".   Интересът към изложбата на Рашидов в Лондон е много голям. В Международната конфедерация на критиците на изкуството окачествяват творчеството му като забележително. Ето какво пише в статията си „Свободата на формата“ Тимъти Уарингтон: „Вежди Рашидов е един изключително талантлив художник, който се специализира в създаването на силно въздействащи скулптури и който продължава по пътя на творци като Микеланджело и Донатело, той създава експресивни и експериментални рисунки и картини, които са изключителни произведения на изкуството, наситени с талант, майсторство и интелектуална енергия. Талантът и геният на Рашидов могат да бъдат открити в неговите скици и подготвителни рисунки, които се появяват на бял свят много преди да започне процеса по създаване на скулптурната композиция, и надвишават по брой създадените скулптури, защото са плод на творчески търсения и мисли… Вежди Рашидов е един изключително талантлив творец със задълбочено разбиране за културата и света, притежаващ таланта да изразява и разказва чрез образи нови идеи и мисли.“ ", "date": "2018.06.24", "title": "Вежди Рашидов реди изложба в прочута лондонска галерия"}
{"url": "https://www.blitz.bg/svyat/obrat-trmp-podpisa-klyuchov-dokument-kasaeshch-migrantite-v-sashch_news609098.html", "text": "Министерството на вътрешната сигурност на САЩ съобщи снощи, че 522 деца, отделени от родителите си съгласно програмата \"Нулева толерантност\", са били събрани със семействата си, предаде Ройтерс. До едно денонощие още 16 деца ще отидат при роднините си. Според съобщението малък брой малолетни ще останат отделени, включително тези, чиято родствена връзка не може да бъде установена.В сряда президентът Доналд Тръмп подписа указ, с който се слага край на политиката за отделянето на деца от семействата им, преминали нелегално границата с Мексико.  От ведомството казаха, че сътрудничат \"със съответните агенции\" за ускоряване на процеса за събиране на децата с техните родители или настойници.  По данни на министерството на здравеопазването и хуманитарните въпроси броят на тези деца е 2053 и те пребивават в обекти, финансирани от министерството.", "date": "2018.06.24", "title": "Обрат! Тръмп подписа ключов документ, касаещ мигрантите в САЩ"}
{"url": "https://www.blitz.bg/daydzhest/legenda-za-tragichnata-lyubov-na-eno-i-stana_news609135.html", "text": "Еньовден е празник в българския народен календар, който се чества на 24 юни всяка година. На същата дата източноправославната християнска църква чества Рождение на св. Йоан Кръстител. Оттам идва и името на народния празник – Еньо или Яне са кратки форми на Йоан (Иван) – и често обредите и традициите на двата празника се преплитат. Легендата за Еньовата буля е свързана с голямата любов между двама млади, сблъсък с родителите и трагичен край. Тя разказва, че преди много, много години в едно село се залюбили двама луди млади. Това били Еньо и Стана. Непрекъснато мислели един за друг. Нито хлябът, нито гозбите им били сладки, ако не успеели да се видят през деня.     Но бащата на Стана бил намислил друго. Един ден той сгодил дъщеря си в друго село. Минало се време и уговорили сватбата. Дошли сватове и сватбари да вземат булката. Нямало как, тръгнала девойката, че сватба назад не се връща. Когато стигнала големия мост над Тунджа, тя смъкнала булото и се хвърлила в реката.     Като разбрал за случилото се, любимият й Еньо се поболял от мъка. Залежал се и цели девет години плакал и не ставал от леглото. Постелите изгнили под него. А през цялото това време капка дъжд не паднала от небето. Реката пресъхнала. Добитъка и хората започнали да измират. Земята се напукала и всичко изсъхнало.     На десетата година сестрата на Еньо взела от тъкачния стан кроеното, поставила на кръст точилката и с детски повой ги обвила. Облякла го с женски дрехи и го пребулила с бяло. Отишла при Еньо с куклата и му продумала: „Стани, Еньо, стани, братко! Стани да видиш твоята Стана е дошла булка да ти стане!”.     Отворил широко очи Еньо, усмивка грейнала на лицето му, протегнал ръце, надигнал се леко и издъхнал...  Изведнъж задухали силни ветрове. От небето се изсипали проливни дъждове. Тревите и нивята се раззеленили. Заблеяли стада по полята. Момите запели любовни песни.  Оттогава е останал обичаят на Еньовден да се прави Еньова буля. Пеят се песни за любов и берекет. Накрая надпяват пръстени на момите, за да видят какъв момък ще им се падне. Свири се и се пее през целия ден.    ", "date": "2018.06.24", "title": "Легенда за трагичната любов на Еньо и Стана"}
{"url": "https://www.blitz.bg/obshtestvo/regioni/zhestok-srednoshchen-ekshn-v-romskiya-kvartal-na-botevgrad-politsai-biyat-nevinni-khora-lidert-na-drom-e-na-myastoto-snimkivideo_news609152.html", "text": "Лидерът на партия ДРОМ Илия Илиев сигнализира за жестоко насилие в ромския квартал на Ботевград. По думите му късно снощи полицаи и жандармерия са нанасяли побой на невинни хора по домовете им. „Бременна жена е била простреляна във входа на блока, в който живее, от полицаи”, пише още той на профила си във Фейсбук.  Илиев е на мястото на инцидента. „Ще поискаме пълно разследване на случая от министъра на вътрешните работи и ще поискаме среща с него”, подчертава той.  Публикуваме пълния текст на коментара му без редакторска намеса:     \"Уважаеми приятели, днес получихме сигнал от жители на ромския квартал в Ботевград , че снощи множество полицаи и жандармерия са нанасяли побой на невинни хора по домовете им посред нощ. Бременна жена е била простреляна във входа на блока в който живее, от полицаи абсолютно незнайно защо, поне за сега !  Едно момче също е било бито от полицаи в дома си пред децата му, към 2.30.ч. през нощта ! Малко бебе е имало нужда от спешна помощ, и заради полицаите майка му не е могла да излезе на вън за да отидат до болница . Било е голям стрес за хората около 100.полицай някои с маски които са влизали при хората до като спят !! За това, ние сме тук и ще поискаме пълно разследване на случая от министъра на вътрешните работи и ще поискаме среща с него\".", "date": "2018.06.24", "title": "Жесток среднощен екшън в ромския квартал на Ботевград! Полицаи бият невинни хора, лидерът на ДРОМ е на мястото (СНИМКИ/ВИДЕО)"}
{"url": "https://www.blitz.bg/svyat/amerikanski-astronavt-se-pokhvali-s-unikalno-selfi-ot-kosmosa_news609115.html", "text": "Американският астронавт Ричард Арнолд си направи селфи в открития космос. Кадърът бе публикуван на страницата на НАСА в Инстаграм. По данни на американската космическа агенция, мисията на Арнолд и Дрю Фюстел е шестата за тази година и е продължила 6 часа и 49 минути. Двамата са успели да направят уникални кадри с помощта на action камера GoPro.  В обектива й са попаднали външните антени, ръката на робота манипулатор, различни прибори, както и самата Земя. Американците са заснели и работата си в открития космос.      Превод: БЛИЦ", "date": "2018.06.24", "title": "Американски астронавт се похвали с уникално СЕЛФИ от Космоса"}
{"url": "https://www.blitz.bg/lyubopitno/profesiyata-koyato-ni-pravi-nay-shchastlivi_news609114.html", "text": "В хода на ново изследване учени определиха коя е професията, която спомага човек да е щастлив. В анкетата на британските учени са взели участие 5000 респонденти от няколко страни – Великобритания, САЩ, Нова Зеландия и Австралия.Като резултат станало ясно, че най-щастливи са хората, които се занимават с предприемаческа дейност, съобщава The Independent.   Авторите на изследването отбелязват, че въпреки че в повечето случаи животът на частните предприемачи е свързан с по-високо ниво на стрес, а доходите са нестабилни, те са по-щастливи в сравнение с хората, които са просто служители във фирма. Резултатите от изследването показват още, че предприемачите в абсолютно разнородни сфери на дейност са по-успешни в своята кариера и се чувстват по-удовлетворени от своето професионално развитие. Освен това предприемачите имат повече възможности за реализация на своите идеи и иновации. Това им дава възможност да се развиват в посоката, в която желаят. Предприемачите ценят своята самостоятелност. Те имат свобода за иновации, изразяване на своите мисли и реализация на идеите си. Те непрекъснато трупат опит, а също така сами ръководят своето време и не посвещават на работа толкова часове, колкото служителите, казва съавторът на изследването Питър Уор от Шефийлдския университет.", "date": "2018.06.24", "title": "Професията, която ни прави най-щастливи"}
{"url": "https://www.blitz.bg/svyat/kitaets-izvede-malkite-si-patentsa-na-razkhodka-v-mola-video_news609138.html", "text": "Китаец се разходи с трите си малки патенца из търговски център. Видео, запечатало необичайната гледка, се появи в ютуб канала на China Global Television Network (CGTN). Кадрите са заснети в град Чунцин, в югозападната част на страната. Съдейки по поведението на пернатите, те се вслушват в стопанина си и  вървят след него след подадена команда ”застанете в строй”.     По данни на CGTN, патетата са домашните любимци на китаеца. Защо ги е взел със себе си в търговския центъра обаче, журналистите не уточняват.       Превод: БЛИЦ    ", "date": "2018.06.24", "title": "Китаец изведе малките си патенца на разходка в... мола (ВИДЕО)"}
{"url": "https://www.blitz.bg/svyat/kriptovalutite-v-polezrenieto-na-nay-bogatite-v-sveta_news609151.html", "text": "Eдва около половината милионери в света са на едно мнение с компаниите, управляващи благосъстоянието им, като много богатите все повече се интересуват от инвестиции в криптовалути. Това става ясно от проучване на френската консултантска група Capgemini, цитирано от агенция Ройтерс. Хората с голямо нетно състояние – които се определят като тези с най-малко 1 млн. долара за инвестиции, изключвайки дома, в който живеят, или притежанията им на изобразително изкуство и автомобили, са имали възвръщаемост на инвестициите си с 20% през 2017 г. за втора поредна година.  С това общото им състояние е достигнало сумата от над 70 трлн. долара за първи път, като очакванията са тя да стане 100 трлн. долара до 2025 г., се посочва в доклада за световно богатство на Capgemini.  Въпреки увеличението на състоянието им това не ги е направило по-доволни от компаниите, управляващи средствата им.  Едва около 56% от милионерите са заявили, че поддържат \"много добра\" връзка с тях при необходими 70% според консултантската агенция.  От данните става ясно, че през изминалата година ентусиазмът на богатите към криптовалутите е нараснал, като 29% от милионерите изразяват силен интерес към купуването или притежаването на такъв вид разплащателни средства. В същото време близо 27% са заявили, че имат известен интерес, се посочва още в доклада.  Въпреки това обаче едва една трета заявяват, че са получили информация за такива възможности от своите компании.  \"Макар регулаторната несигурност и предпазливостта на фирмите да пречат на криптовалутите да навлязат в индустрията на компаниите за управление на богатство, силното търсене за информация относно криптовалутите от по-младите хора с голямо нетно състояние е вероятно да принуди фирмите за управление на богатството поне да разработят и предложат гледна точка (спрямо тах – бел. ред) през идните месеци\", се казва още в доклада.    ", "date": "2018.06.24", "title": "Криптовалутите в полезрението на най-богатите в света"}
{"url": "https://www.blitz.bg/svyat/toy-se-kazva-za-za-i-e-nay-groznoto-kuche-v-sveta-snimki_news609154.html", "text": "Деветгодишен английски булдог бе обявен за победител в конкурса \"Най-грозното куче в света 2018\" в района на залива на Сан Франциско, съобщи Асошиейтед прес. Булдогът За За спечели титлата в конкурса в Петалума. Кучетата и собствениците им минават по червен килим. Четириногите са оценявани от жури.   Сред претендентите за титлата бяха черноглава кръстоска между китайско качулато куче и дакел, булдог с прекалено набръчкана кожа и пекинез.     Миналата година победител в конкурса стана неаполитанският мастиф Марта. Конкурсът се състоя за 30-и път.    ", "date": "2018.06.24", "title": "Той се казва За За и е най-грозното куче в света (СНИМКИ)"}
{"url": "https://www.blitz.bg/svyat/nay-skpata-torta-v-sveta-shche-vi-izumi-snimka_news609117.html", "text": "Знаете ли коя е най-скъпата торта в света? Тя е огромна, но не е типичната сватбена с няколко етажа, а под формата на булка с бурка. Изработена е от английската дизайнерка Деби Уингам, по специална поръчка от Дубай, струва 1 млн. долара.Блатовете за сладкото изкушение са изпечени в специална пекарна, след което са подредени така, че да отговарят на нормален женски ръст. За направата на тортата са използвани 1 000 яйца и близо 20 килограма шоколад. Общото тегло на дубайската торта булка е над 100 килограма, съобщава  . Уникалната торта бе представена на специално изложение в Дубай. По роклята на жената от арабски произход има цели 5 диаманта, всеки от които струва 200 хил. долара.  „Аз харесвам арабската култура и затова реших да направя тази торта“, казва дизайнерката и изтъква, че скъпоценните камъни са ѝ предоставени от нейн скъп клиент с бижутериен бизнес в Дубай. Дрехата, изработена от специален фондан, е с „дантела“ от нежни цветя.  Булката с името Лулва е само един от многото ексцентрични проекти на Деби Уингам. Преди време тя направи черна диамантена рокля за 4 милиона, както и най-скъпия чифт обувки в света – за близо 12 млн. долара. Когато не прави сладкиши под формата на дрехи, тя изработва тоалетите на известни личности като Джъстин Бийбър, Дрейк, Кейти Пери и други.", "date": "2018.06.24", "title": "Най-скъпата торта в света ще ви изуми (СНИМКА)"}
{"url": "https://www.blitz.bg/svyat/premiert-na-turtsiya-dneshnite-izbori-sa-praznik-na-demokratsiyata_news609150.html", "text": "Министър-председателят на Турция Бинали Йълдъръм определи провеждащите се в страната предсрочни парламентарни и президентски избори като празник на демокрацията, съобщава агенция Anadolu. „Изборите на 24 юни са празник на демокрацията. Хората масово се стичат към избирателните участъци и продължават да гласуват в цялата страна”, отбеляза той.  Йълдъръм изрази надежда вотът да допринесе за по-нататъшната консолидация на турското общество и да станат гаранция за дългосрочния мир в страната.  Изборният ден в страната протича нормално и в спокойна обстановка, съобщи по-рано днес министърът на правосъдието Абдулхамид Гюл. „Не са отчетени негативни явления. Гражданите гласуват в спокойна атмосфера\", каза още той.  В президентската надпревара участват шестима кандидати, сред които и настоящият лидер на страната Реджеп Ердоган. До парламентарните избори са допуснати осем политически партии. Превод: БЛИЦ", "date": "2018.06.24", "title": "Премиерът на Турция: Днешните избори са празник на демокрацията"}
{"url": "https://www.blitz.bg/svyat/sekssimvolt-na-kievskata-politsiya-zakhvrli-drekhi-i-zadrzhki-goreshchi-snimki_news609085.html", "text": "Служителка на киевската полиция Людмила Милевич взриви Инстаграм с впечатляваща фотосесия. На нея горещата мацка, която мрежата нарича „секссимволът на полицията”, позира в доста оскъдно облекло. На една от снимките хубавицата  е само по шорти.  Милевич е много активна в социалната мрежа. Красавицата редовно споделя кадри както в полицейска униформа, така и в доста по-провокативно облекло. Превод: БЛИЦ", "date": "2018.06.24", "title": "Секссимволът на киевската полиция захвърли дрехи и задръжки (ГОРЕЩИ СНИМКИ)"}
{"url": "https://www.blitz.bg/svyat/tina-reshi-nay-golemiya-problem-na-stotitsi-bulki-po-sveta-khitriyat-y-trik-se-razprostranyava-kato-virus-v-mrezhata-snimki_news609134.html", "text": "Всяка младоженка се е сблъсквала с проблема, наречен ходене до тоалетна по време на сватбеното тържество. Но изобретателната булка Тина прати това огромно неудобство в историята.Ходенето до тоалетна със сватбена премяна наистина си е голяма драма. Кратка справка по въпроса в Google изкарва списък с близо 90 000 резултата.   Младата жена показа нагледно на всички момичета, които се готвят за най-важния ден в живота си, че колкото и пищна да е роклята им, тя няма да им създаде никакъв проблем.  Според Тина единственото спасение се крие в огромната синя чанта на ИКЕА.   ", "date": "2018.06.24", "title": "Тина реши най-големия проблем на стотици булки по света, хитрият й трик се разпространява като вирус в мрежата (СНИМКИ)"}
{"url": "https://www.blitz.bg/layfstayl/shoubiznes/seksi-izkushenieto-na-gospodari-na-efira-eva-veselinova-zagoli-sochni-grdi-snimka_news609213.html", "text": "Русото изкушение на \"Господари на ефира\" Ева Веселинова зарадва своите фенове с апетитна снимка. За добро утро лъчезарната Ева пусна \"story\" в Инстаграм, за да поздрави почитателите си.   Репортерката със зашеметяваща усмивка нагорещи мрежата с леко заголени и сочни гърди. От снимката става ясно, че Веселинова се е снимала в кола, вероятно на път за работа.   Мнозина пък се запитаха дали красавицата е прибегнала до хирургическа интервенция на бюста си, тъй като той изглежда по-голям от преди.   Младата звезда прави много интересни репортажи като разкрива абсурди от различно естество.  ", "date": "2018.06.24", "title": "Секси изкушението на \"Господари на ефира\" Ева Веселинова заголи сочни гърди (СНИМКА)"}
{"url": "https://www.blitz.bg/svyat/erdogan-uprazhni-pravoto-si-na-glas-v-istanbul-snimka_news609162.html", "text": "Президентът на Турция Реджеп Ердоган упражни правото си на глас на предсрочните президентски и парламентарни избори, които се провеждат в страната, съобщава NTV. Турският лидер гласува в една от изборните секции в Истанбул.     „Избирателната активност в цялата страна е добра. Изборите се провеждат в демократична атмосфера, без инциденти”, каза той пред журналисти.     По-рано днес правото си на вот упражниха и кандидатите на основните опозиционни Народно-републиканска партия Мухарем Индже и на „Добрата партия“ Мерал Акшенер.     Акшенер гласува в избирателна секции в Истанбул, а Индже – в град Ялова.     Министър-председателят на Турция Бинали Йълдъръм също упражни правото си на глас.   Превод: БЛИЦ    ", "date": "2018.06.24", "title": "Ердоган упражни правото си на глас в Истанбул (СНИМКА)"}
{"url": "https://www.blitz.bg/svyat/neobiknoven-peshekhodets-shokira-grazhdanite-na-manaus-video_news609107.html", "text": "Гигантска анаконда блокира пътя в бразилския град Манаус. Видео, запечатало необичайния пешеходец, се появи в мрежата. Десетки шофьори са слезли от автомобилите си, за да видят отблизо пълзящото по пътя влечуго.     Авторът на записа твърди, че този участък от пътя пресича главната зелена зона на града и много често в района могат да бъдат срещната диви представители на фауната.        ", "date": "2018.06.24", "title": "Необикновен \"пешеходец\" шокира гражданите на Манаус (ВИДЕО)"}
{"url": "https://www.blitz.bg/intsidenti/ruskinya-s-shnorkhel-vleze-v-moreto-kray-pomorie-i-se-sluchi-golyama-tragediya_news609124.html", "text": "Тяло на жена с шнорхел, маска и плавници бе извадено от морето край новото пристанище в Поморие, съобщава БургасИНФО, позовавайки се на очевидци. Жената е руска гражданка. Преди малко са били открити и дрехите й. Тя се е къпала на място с много скали.      ", "date": "2018.06.24", "title": "Рускиня с шнорхел влезе в морето край Поморие и се случи голяма трагедия"}
{"url": "https://www.blitz.bg/obshtestvo/stolitsa/samo-v-blits-smrtna-opasnost-debne-v-kremikovskiya-manastir-sluchi-se-strakhovit-intsident_news609222.html", "text": "Страховит инцидент е станал днес в Кремиковския манастир. Мъж, на около 50 години, е решил да се разходи в слънчевия неделен ден из мястото, когато е бил нападнат от пчели. Читател на БЛИЦ е видял как насекомите нападнали човека, а той след секунди се свлякъл в несвяст на земята. Мъжът изпаднал в гърч, а ужасени свидетели моментално се обадили за помощ.  Човекът е бил във видимо много тежко състояние и е откаран от спешни екипи към лечебно заведение. Не се знае какво е състоянието му към момента. На   БЛИЦ очаква новини, снимки и видео от своите читатели в цяла България и по света     ", "date": "2018.06.24", "title": "Само в БЛИЦ! Смъртна опасност дебне в Кремиковския манастир! Случи се страховит инцидент"}
{"url": "https://www.blitz.bg/politika/skandalno-akademiyata-na-mvr-spuska-oporki-po-zarka-na-tsvetan-vasilev_news609224.html", "text": "Нов скандал, свързан с банкера-беглец Цветан Василев, се разразява в публичното пространство.Академията на МВР се превърна във Фрог-академия, като буквално бомбардира силовото ведомство с фалшиви новини всеки ден през сайта „Фрогнюз“. Интернет страницата е собственост на агента от ДС с псевдоним Академик, иначе познат като Огнян Стефанов, пише \"Монитор\".  Задкулисният център за кафяво-жълти поръчки по адрес на МВР и Темида се ръководи от приближените лакеи на банкера беглец Цветан Василев - доц. Неделчо Стойчев, ректор на академията, и подопечния му Валентин Цоновски, ексшеф на сектор „Терор“ в ГДБОП, а в момента хоноруван преподавател във висшата школа.  Целта на масираната кампания е да се клати вътрешното министерство, за да се отклони вниманието от БГ Мадоф който открадна 4,7 млрд. лв. от КТБ, а после духна в Сърбия, където се укрива и в момента. Шайката се опитва постоянно да създава интриги, напрежение сред служителите и да се насажда чувството на несигурност и страх у хората, които на практика опитват да работят въпреки „ушите“ и „очите“ на БГ Мадоф.", "date": "2018.06.24", "title": "Скандално! Академията на МВР спуска опорки по заръка на Цветан Василев"}
