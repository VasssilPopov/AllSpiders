{"url": "https://www.blitz.bg/svyat/mayka-e-v-shok-sveteshchi-maratonki-izgorikha-s-kiselina-krakata-na-deteto-mi-snimki_news611230.html", "text": "Деветгодишно дете е с изгаряния втора степен по краката, след като неговите маратонки с вградени светлини изпуснали киселина върху ходилата му. Батериите на кецовете Skechers S-Light на Пейтън Фостър дали фира, след като момчето ги намокрило по време на водни дейности в училище на 24 юни.Вечерта на същия ден детето се оплакало от болки в краката. Поглеждайки краката на Пейтън, майка му Шерил Фостър веднага разбрала, че нещо въобще не е наред.   Фостър от град Хинсдейл в щата Ню Йорк каза за в. \"Метро\", че обувките са се намокрили и това е довело до изпускането на химикала, който е изгорил ходилата на сина й. \"Той не се е оплакал на учителя си. Изчакал е следващия ден, за да ни каже. В деня, в който това се е случило, той се прибра у дома и каза, че го болят краката. Бяха малко зачервени и аз не придадох на това голямо значение. Помислих си, че са леко изстинали от игрите във водата. На следващия ден обаче той дойде отново и каза, че много го боли\", разказва майката.   Изплашвайки се за здравето на сина си, майката веднага го завела на лекар. За нейно щастие, лекарят вече имал подобен случай. Той казал на Шерил, че сина ѝ има изгаряния втора степен. Шерил добави, че детето толкова много го е боляло, че в един момент то просто не е могло да ходи и се е налагало тя и баща му да го носят на ръце.  Лекарят предписал на малчуган крем с антибиотик. По-късно детето ще мине на крем със стероиди, за да зараснат по-бързо раните. Очаква се Пейтън да се възстанови напълно до 3-4 седмици.   Майка му обаче споделя, че детето вече изпитва фобия да носи обувки.   След ужасния случай с Пейтън, майката успяла да се свърже със Skechers, които веднага ѝ предложили да заменят дефектиралите обувки. Фостър обаче все още обмисля възможността да заведе дело срещу фирмата. Тя отбелязва, че от редица години е била лоялна на марката, защото тя е американска.  Превод и редакция: БЛИЦ", "date": "2018.07.03", "title": "Майка е в шок: Светещи маратонки изгориха с киселина краката на детето ми (СНИМКИ)"}
{"url": "https://www.blitz.bg/layfstayl/ptuvane/neveroyatnite-tayni-laguni-koito-sshchestvuvat-samo-3-mesetsa-godishno-snimki_news611264.html", "text": "Ако посетите националния парк Lençóis Maranhenses в североизточната част на Бразилия през сухия сезон, ще бъдете заслепени от преобладаващия пейзаж от бели пясъчни дюни. Но от юли до септември добре познатата ви сцена се превръща в оазис, изпълнен с безброй смарагдосини лагуни.И да, можете да плувате в тях (водата достига успокояващите 30 градуса). Ето всичко, което трябва да знаете за това магическо и малко познато място. Откъде идва водата?  От небето. Сериозно. Паркът технически не е пустиня.   Със своите проливни дъждове от януари районът е твърде дъждовен. През юли лагуните са най-големи, като някои достигат над 90 метра дължина и са дълбоки около 3 метра.  След септември обаче ветровете се засилват и лагуните изчезват, сякаш никога не са били там, а дъждовният сезон започва отново.    Има ли риба в лагуните?   Всъщност, да, отговаря HuffPost. Тъй като те са свързани с близките реки, рибите сменят местообитанието си, а по време на сухия сезон се заравят дълбоко в калта.  Как да стигна дотам?   Това определено е приключение. След като слезете от самолета в Сао Луис, трябва да наемете кола. След четиричасово пътуване си наемате водач, който ще ви преведе през тайните на огромния парк.     Тази разходка обаче не е за хора, несвикнали на физическо натоварване. ", "date": "2018.07.03", "title": "Невероятните тайни лагуни, които съществуват само 3 месеца годишно (СНИМКИ)"}
{"url": "https://www.blitz.bg/politika/nobelov-laureat-konsultira-bsp_news611278.html", "text": "На престижния Сими симпозиум, който събира лидери на мнение от цял свят и който тази година се провежда на гръцкия остров Родос, лидерът на БСП Корнелия Нинова е договорила нобеловият лауреат проф. Джоузеф Стиглиц да консултира управленската програма на левицата. Двамата са гости на форума, чийто патрон е бившият премиер на Гърция - Георгиус Папандреу.\"Да общувам с проф. Стиглиц отблизо е истинско богатство. Още повече, когато имаме общи идеи. Обсъдихме засилващите се неравенства и начините за намаляването им\", заяви лидерът на БСП Корнелия Нинова.  Тя обясни, че напълно споделя заключенията в книгата му “Цената на неравенството”, че резултат от неравенствата е съществуването на два паралелни свята, които функционират един до друг, без да имат досег помежду си. \"С проф. Стиглиц разговаряхме и за нашата “Визия за България”, която ще обявим на 21 юли\", коментира тя. Нинова припомни, че той е посветил част от трудовете си на ролята на държавата в икономиката. \"Ние отдавна настояваме държавата да не оставя всичко на свободния пазар, а да запази своята регулаторна функция в ключови сектори. Радвам се, че един от най-големите икономисти в света, носител на Нобелова награда за икономика, смята, че за да работят пазарите така, както се очаква, трябва да има подходящо регулиране от страна на държавата\", заяви тя.  Корнелия Нинова каза, че е отправила покана към проф. Стиглиц да посети България, за да представи своите идеи. \"Професор Стиглиц прие да му изпратя нашата \"Визия за България\", за да ме консултира по темите, залегнали в нея. Там има много от неговите виждания за справедливост за всеки и как неравенството подкопава господството на закона. Разговаряхме занапред да обменяме мнения по определени въпроси, които касаят икономиката и социалната държава\", изтъкна тя. Джоузеф Стиглиц е един от най-известните леви икономисти в света, носител на Нобелова награда за икономика от 2001 г. и още десетки престижни награди. Завършил е Масачузетския технологичен институт, преподавател в MIT, Принстън, Станфорд и Колумбийския университет. Най-известните му трудове са: “Цената на неравенството\", “Голямото разделение”, “Еврото”, “Свободно падане: Америка, свободните пазари, кризата и виновните за нея”.", "date": "2018.07.03", "title": "Нобелов лауреат консултира БСП"}
{"url": "https://www.blitz.bg/intsidenti/oshche-tpcyat-izcheznaliya-vv-vodite-na-ickp-speleolog-petr-khristov-snimki_news611250.html", "text": "Вече четвърти ден продължава издирването на 39-годишния спелеолог Петър Христов, който в събота падна във водите на Искър край Мездра. Mъжът загина докато подготвяше една от атракциите за насрочения за 1 юли „Приключенски многобой 2018“, чието провеждане бе отложено заради трагичния инцидент. Днес в търсенето му се включиха водолази и отлично подготвени експерти, които обходиха с моторна лодка двата бряга на река Искър, пише \"Конкурент\".    За съжаление обаче все още няма и следа от изчезналия мъж.  Издирвателните мероприятия продължават.", "date": "2018.07.03", "title": "Oще тъpcят изчезналия във водите на Иcкъp спелеолог Петър Христов (СНИМКИ)"}
{"url": "https://www.blitz.bg/zdrave/antioksidantt-koyto-mozhe-da-ubiva-rakovi-kletki_news611252.html", "text": "Антиоксидантът ресвератрол, който е характерен за гроздето, боровинките и фъстъците освен, че пречиства организма от вредните вещества има куп други ползи за здравето. Бразилски учени установиха, че ресвератролът в червеното вино предотвратява появата на рак, като спира образуването на протеини, характерни за 50 % от туморите, пише вестник Daily Mail.Колко червено вино обаче трябва да изпие човек, за да бъде постигнат този ефект, не е ясно.  Учените от федералния университет в Рио де Жанейро са анализирали ефекта на ресвератрола върху протеина р53. Той обикновено потиска развитието на туморите, като убива раковите клетки. Когато мутира, обаче образува купове, които подхранват болестта.  Резултатите показват, че антиоксидантът спира струпването на протеина, както и мултиплицирането и разпространяването на раковите клетки. Какво е ресвератрол? Ресвератролът е полифенолен фитоалексин. Той е естествено съединение, намиращо се в люспите на червеното грозде, в някои билки, в боровинките и дори във фъстъчените люспи. Смята се, че лекува диабет 2, удължава живота и дори спира рака. Естественият начин за набавяне на ресвератрол е чрез консумация на храните, в които се съдържа и/или чрез прием на млади червени вина.", "date": "2018.07.03", "title": "Антиоксидантът, който може да убива ракови клетки"}
{"url": "https://www.blitz.bg/obshtestvo/sdt-vrna-lili-marinkova-kato-direktor-na-programa-khorizont_news611265.html", "text": "Съдът върна на работа Лили Маринкова като директор на програма \"Хоризонт\" на БНР. Решението на съда е окончателно и не подлежи на обжалване. БНР трябва да плати на Маринкова и над 15 000 лева обезщетение, съобщава Нова телевизия.   Тя беше освободена от новия генерален директор на БНР Александър Велев през юни 2016 г., защото навършила пенсионна възраст. ", "date": "2018.07.03", "title": "Съдът върна Лили Маринкова като директор на програма \"Хоризонт\""}
{"url": "https://www.blitz.bg/zdrave/radikalno-lechenie-pri-rak-na-prostatnata-zhleza_news611131.html", "text": "По последни статистически данни ракът на простатната жлеза е най-често срещаното онкологично заболяване сред мъжете днес. Фронтът му на поразяване е широк, но важно е болните да знаят, че той е напълно лечим.Съществено условие за дефинитивно излекуване е ранната и точна диагностика  В “Хил клиник” от месеци работи единствената в България система за 3D Фюжън биопсия, която дава данни дори за труднооткриваеми карциноми на простатата.   Тази специална система няма аналог в точното установяване наличието на злокачествен процес. Фюжън технологията представлява комбинация между изображенията на магнитния резонанс MR и на трансректалната ехография TRUS. Това компютърно “наслагване” дава на лекаря реален 3D модел на простатната жлеза на конкретния пациент.  Биопсичните проби се взимат в специална схема, съобразена с този триизмерен модел. Благодарение на специалния софтуер урологът получава визуализация на зоните, където има най-голяма вероятност за наличие на ракови клетки. Така се взима материал за хистологично изследване именно от подозрителните участъци, което значително увеличава шансовете да бъде открит злокачествен процес. Концепцията на въвеждането на биопсичните игли е такава, че не деформира самия орган. Достъпът е трансперинеален (зоната между скротума и ануса), което позволява манипулацията да се извърши и при пациенти с хемороиди. Свежда до нула риска от възпаления на простатата. Следващ етап на процеса е стадиране на рака и избор на лечение  При подходящи за хирургично решение пациенти се пристъпва към радикална простатектомия - единственият метод за оперативно лечение. Звучи страшно и неразбираемо, но всъщност представлява премахване на цялата простатна жлеза и на двете семенни мехурчета, с което се постига тотално отстраняване на злокачественото образувание.   В столичната “Хил клиник” лапароскопският достъп се осигурява през 3-5 малки дупчици с големина под 1 см и специални инструменти. Този метод предлага множество преимущества пред класическата операция: изключително добра визуализация за хирурга, директен достъп до жлезата и прецизен контрол на близките нервни и съдови структури, по-малко кървене, по-малко болка, по-кратък болничен престой и в резултат на всичко това: по-бързо възстановяване за пациента.   Лапароскопската интервенция, осъществена от опитен хирург като проф. д-р Щолценбург в специализираното онкоурологично отделение на “Хил клиник”, гарантира запазването както на сексуалните функции, така и на контрола над пикочния мехур.  “Нашата цел е да спасим живота ви, но и качеството на живот. След операцията да се възстановите бързо, да запазите контрола над пикочния си мехур, да продължите своите интимни отношения без промяна. Ние лекуваме вашия рак, но така, че след лечението може да се върнете към всичко, което обичате”, обясняват уролозите на “Хил клиник”.  Успехът им има много аспекти - практикуване на щадящ лапароскопски метод, модерни инструменти и изключителна като опитност и умения съвременна хирургия. Радикалните простатектомии, извършени в клиниката, са с отлични резултати както по отношение окончателно премахване на тумора, така и по отношение избягване на следоперативни усложнения.    ", "date": "2018.07.03", "title": "Радикално лечение при рак на простатната жлеза"}
{"url": "https://www.blitz.bg/intsidenti/signal-do-blits-kola-s-dvama-mladezhi-se-zabi-v-parkirani-avtomobili-v-sofiya_news611050.html", "text": "В столицата двама младежи в лек автомобил, движейки се с несъобразена скорост, са се ударили в паркирани автомобили, съобщава пред БЛИЦ очевидец на произшествието Инцидентът е станал до бл.436 в ж.к. Люлин тази вечер.   Двамата младежи са пострадали леко. На мястото на произшествието е пристигнал екип на полицията.  На   БЛИЦ очаква новини, снимки и видео от своите читатели в цяла България и по света    ", "date": "2018.07.03", "title": "Сигнал до БЛИЦ: Кола с двама младежи се заби в паркирани автомобили в София"}
{"url": "https://www.blitz.bg/layfstayl/svetski/oslepitelnata-bela-khadid-podludi-vsichki-mzhe-s-tezi-goreshchi-snimki-18-na-koito-e-samo-po_news610968.html", "text": "21-годишната американска моделка Бела Хадид остана без дрехи за юлската корица на Vogue Mexico. Красавицата, която има 18,7 млн. последователи в Инстаграм, захвърли дрехи и задръжки пред обектива на нюйоркския фотограф Крис Колс. На черно-белите кадри Бела е коленичала на пясъка със затворени очи. Единствената \"дреха\" по тялото й е оскъдно долнище на бански, което е почти незабележимо. Моделката е закрила ръцете си с длани, а по горещото й тяло е полепнал пясък.      Превод: БЛИЦ  ", "date": "2018.07.03", "title": "Ослепителната Бела Хадид подлуди всички мъже с тези горещи СНИМКИ (18+), на които е само по..."}
{"url": "https://www.blitz.bg/layfstayl/shoubiznes/paparatsi-zasnekha-golemiya-proval-na-biybr-po-vreme-na-sreshcha-ss-supermodelka-snimka_news611119.html", "text": "Канадският певец Джъстин Бийбър преживя кошмарна среща със дъщерята на Стивън Болдуин супермоделката Хейли. Неговият луксозен автомобил Mercedes-Benz SLS се разпадна, когато Бийбър бе в Хамптън, Вирджиния, съобщава TMZ. Един полицай дойде на помощ на любовника. Скоро дойде и един механик, който започна да работи върху машината.  През юни 24-годишният канадски поп изпълнител бе хванат в Ню Йорк да се целува със старата си любима - 21-годишната Хейли Болдуин. Превод: БЛИЦ    ", "date": "2018.07.03", "title": "Папараци заснеха големия провал на Бийбър по време на среща със супермоделка (СНИМКА)"}
{"url": "https://www.blitz.bg/layfstayl/shoubiznes/gushcherov-otsviri-svatbata-na-sina-si-svetlana-e-s-dve-rokli-na-golemiya-den_news611074.html", "text": "Светлана и Християн Гущеров официално са семейство, призна плеймейтката. Тя допълни, че свекърът Добромир Гущеров не е присъствал на подписването, предаде \"Телеграф\". Двамата са сключили граждански брак на 1 юли, като датата е избрана от майката на бизнесмена.   \"Подписахме, вече съм омъжена жена. Гражданският брак беше на 1 юли. Датата я избра майката на Хриси. Някак символично е - нов месец и ново начало. Чувствам се много добре, различно е. Бяхме в тесен кръг - аз, Хриси, моето и неговото семейство. Добромир не беше тук\", споделя Светлана.  Според блондинката свекърът не присъствал заради неотложни ангажименти, но злите езици споделят, че Добромир е категорично против избора на наследника си.   Светлана все още изпипва детайлите около сватбата на 12 юли. \"Реших на подписването да съм с къса рокля, защото ще съм с дълга на самата сватба. Всъщност тогава ще сменя два тоалета. Обичам този по-кукленски стил, исках да съм като Барби за подписването, затова оставих косата си пусната, заложих и на различен от очаквания тоалет\", заяви тя.  Припомняме, че това е първи брак за Светлана и втори - за Гущеров. Той вече мина под венчило с фолк дивата Мария, с която обаче се разведе миналата година.  ", "date": "2018.07.03", "title": "Гущеров отсвири сватбата на сина си! Светлана е с две рокли на големия ден"}
{"url": "https://www.blitz.bg/svyat/prints-khari-razkaza-za-posledniya-razgovor-s-mayka-si-i-prizna-shche-szhalyavam-za-tova-do-kraya-na-zhivota-si-snimki_news611037.html", "text": "На 1 юли 2018 година принцеса Даяна щеше да навърши 57 години. Не само британците, но и целият свят все още не може да забрави трагедията отпреди 20 години, в която загина любимката на милиони.Години след катастрофата синовете на лейди Ди решиха да говорят за смъртта на майка си. Херцогът на Кеймбридж призна, че дълго време е ходел на психотерапевт.   Никога не знаеш кой разговор ще е последен   В документалният филм за принцесата по-малкият й син си спомня за последния разговор с майка си. По това време Хари, заедно с баща си и брат си, бил в шотландския замък Балморал, а лейди Ди — в Париж. Хари и Уилям нямали търпение да си поиграят с братовчедите и бързали да приключат телефонния разговор с майка си. \"Ще се видим после\", казал раздразнено Хари. Този разговор не може да се изтрие от съзнанието му и до днес.   \"Не мога да си спомня какво конкретно съм казал. Всичко, което зная, е, че ще съжалявам до края на живота си колко кратък беше този телефонен разговор. Не знаех, че това е последният път, в който разговарям с майка си. Той щеше да протече по друг начин, ако имах дори и малки подозрения, че животът й ще приключи тази нощ\", признава херцогът на Съсекс.    Уилям и Хари признават, че майка им е била като дете. Тя водела неформални разговори, а звънкият й смях не могат да забравят и до ден днешен.  Даяна обичала да подарява на синовете си толкова неудобни картички, че момчетата се страхували да ги отварят на публични места.  За никого не е тайна, че много британци презират принц Чарлз. Те го обвиняват, че е разбил сърцето на Даяна, че й е изневерявал и че той е виновен животът й да завърши по толкова трагичен начин.  Но Уилям и Хари си спомнят подкрепата, която са получили от татко си, когато са се нуждаели от помощ. Братята признават, че баща им е зарязал задълженията си, за да им помогне да дойдат на себе си.   \"Едно от най-трудните неща за един родител е да каже на децата си за смъртта на другия родител. Той остана сам и полагаше много усилия да бъдем в безопасност, грижеше се за нас. Той също премина през тази мъка\", разказва Хари.    Броени минути след инцидента към автомобила, в който била принцесата, приближили пожарникари. Един от спасителите разказва, че жената (тогава той все още не знаел коя е пострадалата), била жива и той дори опитал да й вдъхне кураж. \"Държах я за ръка, говорех й да запази спокойствие и да не се движи. Тя ми каза: \"Боже мой, какво се случи?\". След това сърцето й спря и тя престана да диша. Направих й сърдечен масаж и след няколко секунди тя отново започна да диша\", спомня си мъжът.     По думите му, нищо не издавало, че състоянието й е толкова тежко, а той нямало как да се досети за многобройните вътрешни увреждания, които Даяна е получила в резултат на катастрофата.  Чудо не се случило и спасителят разбрал от новините, че загиналата е любимката на милиони хора по света лейди Ди.  За погребението на принцесата по улиците на Лондон излязоха над 3 млн. души. Хора, които не познаваха лично Даяна, дойдоха да се простят с нея. Принцесата е мъртва, но споменът за нея ще живее вечно.  Превод: БЛИЦ", "date": "2018.07.03", "title": "Принц Хари разказа за последния разговор с майка си и призна: Ще съжалявам за това до края на живота си! (СНИМКИ)"}
{"url": "https://www.blitz.bg/intsidenti/zemetresenie-razlyulya-arzhentina_news611052.html", "text": "Земетресение с магнитуд 4.5 по скалата на Рихтер е регистрирано в Аржентина, показва справка на интернет страницата на Европейския средиземноморски сеизмологичен център (EMSC) Земетресението е регистрирано в 18:58 часа местно време (00:58 часа българско време) на дълбочина от 170 км.  Няма данни за жертви и материални щети.  Източник: \"Фокус\" ", "date": "2018.07.03", "title": "Земетресение разлюля Аржентина"}
{"url": "https://www.blitz.bg/svyat/shokirashcho-zhena-otryaza-penisa-na-izneveryavashchiya-si-sprug-ss-satr-i-go-izkhvrli-prez-prozoretsa-snimkivideo_news611064.html", "text": "Жителка на град Си Рача в Тайланд отрязала пениса на съпруга си със сатър, след като разбрала за изневерите му. 24-годишната Каруна Санусан, разказала на полицията, че тя изчакала, докато 40-годишният й съпруг Сирипан се събуди от сън и след това грабнала сатъра и му отрязала пениса, информира \"Дейли Мейл\". Ядосаната от изневерите съпруга след това изхвърлила отрязания пенис през прозореца на спалнята, за да предотврати лесното му намиране, докато Сирипан агонизирал сред собствената си кръв.  Съседите чули воплите от болка на мъжа и се обадили на полицията, която пристигнала в дома на семейството.  Те намерили отрязания пенис и го сложили в кутия с лед, за да може хирурзите да го поставят, но медиците обяснили, че в случая това е невъзможно.  Сирипан бил закаран веднага в близката болница, докато Каруна била арестувана. Съпругата, родена в Камбоджа, беше снимана от репортери как седи спокойно, докато е разпитвана от полицията.  Тя разказала на служителите, че наскоро разбрала, че съпругът й се вижда с различни жени.  Тя казва: \"Аз и моят съпруг работим заедно, продавайки органични зеленчуци. Започнах да го подозирам, че има афера. Винаги съм го виждал да флиртува с много момичета и имах представа какво прави. Уверих се, че има отношения с други жени и тогава реших да му отмъстя като му отрежа пениса\".  От полицията обясняват, че мъжът е загубил много кръв и сега е под строго медицинско наблюдение и никога няма да може да използва пениса си. Лекарите казват, че клетките в пениса са мъртви, тъй като те са били изложени твърде дълго от тялото му. Той ще бъде с увреждания до края на живота си.  Полицаите са задържали Каруна като е започнато съдебно дело и тя е възпрепятствана да вижда съпруга си. Превод и редакция: БЛИЦ     ", "date": "2018.07.03", "title": "Шокиращо: Жена отряза пениса на изневеряващия си съпруг със сатър и го изхвърли през прозореца (СНИМКИ/ВИДЕО)"}
{"url": "https://www.blitz.bg/intsidenti/zemetresenie-razlyulya-zapadna-turtsiya_news611067.html", "text": "Земетресение с магнитуд 3.5 по скалата на Рихтер е регистрирано в западната част на Турция, показва справка на интернет страницата на Европейския средиземноморски сеизмологичен център (EMSC) Земетресението е регистрирано в 02:25 часа на дълбочина от 2 км.  Епицентърът е на 4 км от град Мугла и на 168 км от град Измир.  Няма данни за жертви и материални щети.  Източник: \"Фокус\" ", "date": "2018.07.03", "title": "Земетресение разлюля Западна Турция"}
{"url": "https://www.blitz.bg/razvlechenie/19-godishna-ukrainka-pokori-mrezhata-s-kuklenskoto-si-litse-i-vid-na-lolitka-snimki_news611097.html", "text": "19-годишна украински моделка на име Виктория набира популярност в Инстаграм. За момичето, което завладя потребителите с невероятната си красота, са се абонирали почти 55 000 души. Красавицата, която живее в Лвов редовно публикува снимки, показващи нейния \"кукленски\" външен вид. Виктория има правилни черти, тънка фигура и красив бюст.  Все пак тя самата вярва, че истинската красота идва отвътре.", "date": "2018.07.03", "title": "19-годишна украинка покори мрежата с кукленското си лице и вид на Лолитка (СНИМКИ)"}
{"url": "https://www.blitz.bg/svyat/seksi-nadziratelka-smeni-zatvora-s-pornoto-snimki-18_news611127.html", "text": "Австралийка реши да промени радикално професията си и се махна от затвора, където работи като надзирател, за да се премести в порно индустрията, пише news.com.au.\"Бях добра в работата си, но постоянно се борех да стигна по-високо в кариерата и осъзнах, че няма да постигна сериозен успех\", каза Изабела Делтър.  Освен това затворниците обръщат специално внимание на вида й. Момичето отбеляза, че сексапилът пречи на работата й.  Тя започнала със стриптийз в един от най-известните клубове, като момичето спечелило за една нощ толкова, колкото получавала в затвора за две седмици.  Изабела признава, че новата работа й е помогнала да спечели самочувствие. Превод: БЛИЦ  ", "date": "2018.07.03", "title": "Секси надзирателка смени затвора с порното (СНИМКИ 18+)"}
{"url": "https://www.blitz.bg/lyubopitno/ne-stava-duma-za-palav-seks-mlada-zhena-nosi-pampers-i-naricha-priyatelya-si-tatentse-snimki_news610745.html", "text": "Хайди обича да се преоблича, но не само в най-модерните тоалети, а в и детски дрешки. В частност, 24-годишната жителка на Орегон носи памперси и нарича своя интимен приятел \"татенце\", съобщава в. \"Дейли Стар\".\"Слагам си памперс, комбинезон и се мажа с всякакви детски лосиони. Имам си дори и биберони за възрастни. Това не означава, че използвам памперсите по предназначение, просто влизам в образ. Също обичам да си играя с играчки, особено с куклите\", казва Хайди.    Хайди твърди, че преструването ѝ на дете няма никакъв сексуален характер. По този начин момичето се опитва да си почива от проблемите на възрастния свят. \"Мога да съм глупава и да скачам върху леглото, а понякога - тиха и сънлива. Когато ставам малка, забравям за всичките проблеми на възрастните. Също така ходя на срещи на същите като мен малчугани и техните опекуни. Обличаме се, гледаме анимационни филми и правим всякакви бели\", разказва Хайди.    Съществува цяла субкултура на хора, които обичат да се преобличат като деца. За нея Хайди научава само преди години, след което веднага става неин пълноправен член. Засека момичето не е готово да разкаже за увлечението си на своите родители, но затова пък е изцяло открита пред своя любим и своите приятели. \"Често ме питат, дали се държа като дете по време на секс. Отговорът ми е \"не\". Когато правя секс, винаги се държа като възрастна\", споделя Хайди.   Приятелят ѝ дори ѝ позволява да го нарича татенце. При това Хайди се облича като дете, дори когато те излизат да се разхождат навън. По думите на момичето, минувачите реагират на дрехите ѝ крайно позитивно, като ѝ се усмихват. \"Веднага почувствах облекчение, когато разбрах, че има цяла група хора, които ще ме обичат и приемат такава, каквато съм\", казва Хайди.    Превод и редакция: БЛИЦ", "date": "2018.07.03", "title": "Не става дума за палав секс: Млада жена носи памперс и нарича приятеля си \"татенце\" (СНИМКИ)"}
{"url": "https://www.blitz.bg/obshtestvo/gl-komisar-nikolov-za-navodneniyata-spasikhme-zhivota-na-3-dushi-izvedokhme-drugi-50_news611084.html", "text": "Като цяло смятам, че действията ни по време на наводнения бяха навременни. Нямаше жертви и пострадали, а организацията ни бе насочена за ранно предупреждение. Това заяви директорът на ГДПБЗН гл. комисар Николай Николов в ефира на bTV. \"Преди години имаше подобен случай и тогава се налагаше да принуждаваме хората да сторят нещо. Този път не се наложи, тя изпълняваха стриктно това, което им казахме\", каза още той.  \"Изведохме 50 човека от застрашени зони, трима бяха спасени буквално. Опасността за живота им бе непосредствена. Става дума за възрастни хора по течението на коритото на реката. Това стана в Правешко. Извели сме и 80 овце\", добави гл. комисар Николов.   Той изтъкна още, че хората, които са били евакуирани, не са само изведени. Те са получили и грижа, като са били настанени на други места.    ", "date": "2018.07.03", "title": "Гл. комисар Николов за наводненията: Спасихме живота на 3 души, изведохме други 50"}
{"url": "https://www.blitz.bg/svyat/v-ispaniya-khilyadi-se-sbrakha-za-masova-tseluvka-video_news611048.html", "text": "Хиляди влюбени в Испания изпратиха посланието си към света. За пета поредна година испанският град Самора се превърна в столица на любовта. Хиляди участници в традиционен фестивал на емоциите изпратиха символично своето сърце към света, информира bTV.  Кулминацията на празненствата беше „голямата целувка”.     ", "date": "2018.07.03", "title": "В Испания хиляди се събраха за масова целувка (ВИДЕО)"}
{"url": "https://www.blitz.bg/svyat/senzatsionno-video-pokazva-kak-dzyuba-e-nauchil-akinfeev-da-spasyava-duzpi-s-krak_news611053.html", "text": "В мрежата се появи видео, на което Артьом Дзюба, нападател на националния отбор по футбол на Русия, спасява дузпи почти по същия начин, както и вратарят Акинфеев в мача Испания - Русия от осминифиналите на Световното първенство. Веднага след появата на клипа, потребителите в мрежата започнаха да се шегуват, че именно Дзюба е дал инструкции на вратаря на руския национален отбор и точно той го е научил как правилно да отбива топката при изпълнението на дузпите в края на мача, завършил с победа на Русия.  Превод и редакция: БЛИЦ  Видеото можете да видите   ", "date": "2018.07.03", "title": "Сензационно ВИДЕО показва как Дзюба е научил Акинфеев да спасява дузпи с крак"}
{"url": "https://www.blitz.bg/svyat/uchitel-prevrshchal-uchenichkite-v-seks-robini-s-pomoshchta-na-khipnoza_news611056.html", "text": "Учител от началните класове в училище от американския щат Пенсилвания е обвинен в сексуално насилие над ученички, съобщава New York Post. Джеймс Менцер е обвинен в сексуално насилие и разврат спрямо пет малолетни момичета. Според информацията от полицията, Менцер се опитвал да хипнотизира момичета на възраст от 8 до 11 години. Те идвали в кабинета му, за да запишат видеоклип за учебна задача. Учителят снимал на видео как ученичките четат текста, след това размахвал верига пред лицата им и ги молел да повтарят: \"Аз ще ви се подчинявам, господине\", разказа една от жертвите.  Засега не е ясно какво наказание заплашва хипнотизатора, който е отстранен от работа в училище.  Превод и редакция: БЛИЦ", "date": "2018.07.03", "title": "Учител превръщал ученичките в секс робини с помощта на хипноза"}
{"url": "https://www.blitz.bg/svyat/izkusitelna-modelka-se-snima-s-voenna-uniforma-v-seksapilna-fotosesiya-i-zapali-mrezhata-no-vlastite-ya-pognakha-snimki_news611049.html", "text": "Властите в Тайван бяха възмутени от провокативните и сексапилни фотографии на модел, облечен във военна униформа на страната си, съобщава \"Дейли Мейл\". Красавицата, на име Маоми Кет, публикува във Facebook серия от снимки в зелена риза с къси ръкави, мини пола и високи токчета. Кет позира сред военна техника, а също така се изкачва по стълби и лежи съблазнително на дървена греда.  Преди това моделът публикува в социалните мрежи свои разголени фотографии.  Съобщава се, че заради фотосесията горещата красавица е нахлула във военен обект. Министерството на националната отбрана на Тайван постанови, че Маоми е нарушила закона за униформите на въоръжените сили. Според закона, цивилен гражданин, който се явява публично във военна униформа, трябва да плати глоба от 16 долара.  В момента властите изясняват подробностите около случая. Всички снимки са премахнати от социалната мрежа. Превод и редакция: БЛИЦ    ", "date": "2018.07.03", "title": "Изкусителна моделка се снима с военна униформа в сексапилна фотосесия и запали мрежата, но властите я погнаха (СНИМКИ)"}
{"url": "https://www.blitz.bg/svyat/izumitelno-svrzkhvukov-ptnicheski-samolet-shche-vzima-s-nad-6000-kmch-razstoyanieto-ot-nyu-york-do-tokio-samo-za-2-vmesto-za-14-chasa-snimki_news611051.html", "text": "Това е птица. Това е самолет. Това е Суперм... Не, самолет си е. При това пътнически. И е много, много бърз. Или поне се очаква да бъде. Авиокомпанията Boeing обяви плановете си за създаване на свръзхвуков пътнически самолет, който ще промени начина за използване на въздушния транспорт. Когато той стане реалност (а това няма да се случи скоро), ще е възможно полетът от Ню Йорк до Токио, който сега отнема 14 часа, да става реалност само за два. Колкото човек да изгледа един филм.  Това ще стане възможно благодарение на скоростта, която теоретично самолетът ще може да постигне - Max 5, равняваща се на над 6000 км/ч. За сравнение, сегашните пътнически самолети летят с около 900 км/ч.  Концептуалния модел на Boeing беше представен на конференция на Американския институт за аеронавтика и астронавтика, проведен в американския град Атланта. Идеята е самолетът да може се използва не само за пътнически, но и за военни цели. Инженерите на компанията работят по няколко различни концепции за свръхзвукови превозни средства с още по-широк кръг от приложения. Основната цел е Boeing да е готова за момента, в които пазарите и пътниците ще са готови да се възползват от предимствата на свръхзвуковия полет, като по този начин компанията да запази лидерската си позиция.  Тъжната новина? Ще трябва доста да почакаме за възможността да пътуваме с такава скорост. Машината на Boeing все още съществува само на концептуално ниво и има много време докато се стигне дори до опит за построяването на прототип.  Кевин Боукът, основен разработчик в компанията в областта на хиперзвука, обяснява, че е възможно подобен самолет да се появи в рамките на следващите между 20 и 30 години. Нова скорост, нов дизайн  Идеята не е излитането да става с такава скорост - нито имате нужда, нито бихте искали да достигнете Мах 5 при излитане. Дизайнерите на Boeing си представят двигател за самолет за пътнически полети, който да има възможност да лети с широк набор от скорости и да постига най-високата, когато това е наистина необходимо и възможно.  Освен това перките на традиционните двигатели ще се разпаднат при подобно ускорение. При пътуване със свръхзвукова скорост не са нужни витла, които да компресират въздуха, защото самата скорост на самолета прави това.  Поради тази причина повечето концепции за хиперзвукови самолети разчитат на т.нар. \"ramjet\". Този тип двигатели използват движението на самолета напред, за да компресират въздуха, и така да постигат впечатляващи скорости.  Такъв ramjet ще стои в основата и на самолета на Boeing, давайки възможност за достигане на Max 5.  Подобни скорости няма как да не повлияят и на дизайна на самия самолет, както личи и от илюстрацията, представена от компанията. Огромно предизвикателство е опашката на свръхзвуковия самолет. Горните части на крилата създават вълни чрез които въздушния поток бива избутан далеч от самолета. Това създава зони с много ниско налагяне, които пречат на опашката да изпълнява своята задача - да стабилизира самолета и да помага за управлението му.  \"Опашката не работи при въздух с ниско налягане - необходимо й е такова, което да й помага да е ефективна. Заради това трябва да моделираш хиперзвуковия самолет така, че опашката винаги да е в обхвата на въздушен поток с високо налягане\", обяснява Боукът. Решението на Boeing е да разделят опашката, да наклонят двете половини и да ги поставят в тези зони, където налягането ще е по-високо. Глад за въздух  Колкото по-бързо се движи самолетът, толкова по-малко тяга произвежда неговият двигател със същото количество въздух. Това е една от причините самолетните двигатели да стават по-големи, когато самолетът е предвиден за движение с по-висока скорост. Концепцията на Boeing показва самолет, оформен така, че да пренасочва колкото се може повече въздух към двигателите.  Високоскоростната въздушна струя забавя скоростта си, когато влезе в самия двигател, а това води до отделянето на нежелана топлина. Поради тази причина самолетът на Boeing ще има охлаждаща система, която да се справя с този проблем. От Boeing изследват възможностите за целта вместо вода да използва други вещества - течен метан, например.  Присъствието на пътници в самолета също превръща охлаждането в съществен въпрос, нуждаещ се от решение, тъй като обвивката на самолета (най-вероятно направена от титаний) ще се нагорещява до 593 градуса по Целзий заради триенето с въздуха. Високо, високо, високо...  Друг съществен въпрос е височината, на която самолетът ще лети - над 28 км. Причината за това не е някаква дизайнерска приумица, а динамичното налягане, което се причинява от течението по повърхността и е от същественото значение за летенето. Най-лесният начин сами да получите урок по динамично налягане е да си покажете ръката през прозореца на движещ се автомобил и да смените ъгъла й.  С повишаването на скоростта динамичното налягане също достига до опасни нива. Тук роля вече има и плътността на въздуха, която е от основно значение за изчислението на това налягане. Ако свръзхуков самолет лети на височина 9 км, той най-вероятно ще се разпадне. Но при по-разредения въздух на 28 км над земята се постига баланс и същият самолет може да лети безопасно.  Едно съществено нещо, което може да се промени при тези самолети, е наличието на прозорци. Възможно е пасажерите, а може би дори и пилотите, да разполагат с виртуални прозорци, вместо с истински такива.  За целта ще се използват камери, които да показват заобикалящата самолета среда. А от очакваната височина, на която ще се извършват полетите, ще могат да се видят както изкривяването на земния хоризонт, така и черната бездна на космоса. Надпреварата вече тече  Boeing не са сами в надпреварата за новата ера в пътническите полети. Компанията обяви плановете си да развива технологии в областта на свръхзвуковите скорости през 2018-а. По-рано тази година представиха свръхзвуков шпионски дрон, чиято цел е да конкурира все още неназования наследник на SR-71 Blackbird на компанията Lockheed Martin.  Но има и други, които целят подобен пробив. Един от тях е базираната в Невада компания Aerion Corporation с нейния бизнес самолет AS2. Очаква се самолетът да може да достигне скорост Мах 1,5, но за сметка на това ще може да превозва само до 12 пасажери. Според Aerion Corporation той ще е готов да полети още през 2023 г. Китай също представи свой дизайн за свръхзвуков пътнически самолет.  Но и за него, а и за концепцията на Boeing и наистина бързото летене вероятно ще ни се наложи да почакаме още няколко десетилетия.  Източник: webcafe.bg ", "date": "2018.07.03", "title": "Изумително! Свръзхвуков пътнически самолет ще взима с над 6000 км/ч разстоянието от Ню Йорк до Токио само за 2 вместо за 14 часа (СНИМКИ)"}
{"url": "https://www.blitz.bg/ikonomika/ruskite-miliarderi-sa-zabogateli-s-33-miliarda-za-shest-mesetsa_news611058.html", "text": "Общото състояние на 24 руски милиардери се е увеличило с 3,271 милиарда долара от януари до юни тази година. Тези данни съобщава агенция Bloomberg от индекса Bloomberg Billionaires Index. Отбелязва се, че най-богатият руски бизнесмен е шефът на \"Новатек\" Леонид Михелсън. Той е станал по-богат с $ 2.23 милиарда, увеличавайки състоянието си до $ 18,9 милиарда. Той е следван от основния акционер на \"Северстал\" Алексей Мордашов, въпреки че \"обедня\" с $ 804 милиона долара и състоянието му е почти като на лидера - $18,9 милиарда.  На трето място е основният бенефициент на НЛМК Владимир Лисин. Той разполага с $ 18,5 милиарда, увеличавайки състоянието си с $ 475 милиона.  Сред другите руски милиардери в списъка на 500-те най-богати хора на планетата ни е един от основните акционери на \"Норникел\" Владимир Потанин, (- $ 674 милиона), най-големият бенефициент на \"Eurochem\" и СУЕК Андрей Мелниченко (+ $ 1.62 милиарда). Превод и редакция: БЛИЦ", "date": "2018.07.03", "title": "Руските милиардери са забогатели с $3,3 милиарда за шест месеца"}
{"url": "https://www.blitz.bg/svyat/devoyki-razvrtyakha-dupe-v-turk-v-stayata-si-no-vleze-mayka-im-i-reaktsiyata-y-stana-khit-v-mrezhata-video_news611059.html", "text": "В мрежата особена популярност придоби видеоклип, в който танцуващи туърк млади испанки са набити с чехъл от майка им. Клипът е споделен от потребител на Reddit. Краткото видео е записано в малка стая. Отначало и двете момичета гледат камерата и в един миг започват да танцуват туърк, енергично движейки задните си части. След 10 секунди в стаята влиза майка им с кошничка с пране.  Очевидно тя въобще не остава доволна от развлеченията на момичетата, затова тя моментално сваля чехъла от крака си и започва да бие любителките на туърка.  \"Испанските майки са луди ... но страхотни\", написа към видеото потребителят, който го публикува. Клипът му бързо спечели много голяма популярност, като набра над 50 000 харесвания само за няколко часа.  Зрителите в мрежата са доволни, от това което виждат. Те се посмяха над поведението на възрастната жена, която без забавяне се втурна да накаже танцьорките. \"Харесва ми колко бързо и без никакво колебание майката грабна обувката си - отбеляза един от потребителите. - Тя го е правила и преди - пошегува се един от коментиращите. Превод и редакция: БЛИЦ     ", "date": "2018.07.03", "title": "Девойки развъртяха дупе в туърк в стаята си, но влезе майка им и реакцията й стана хит в мрежата (ВИДЕО)"}
{"url": "https://www.blitz.bg/obshtestvo/gergana-iztrpna-ot-uzhas-kat-nalozhikha-globa-ot-100-000-leva-na-mzha-mi-obyasnenieto-e-snimki_news611241.html", "text": "Платформата за онлайн проверка на глобите към КАТ очевидно не работи, пише Флагман.бг, позовавайки се на будни граждани. Те са останали удивени от данните, които се показали, след като въвели номера на шофьорската си книжка, ЕГН и трите си имена. На мнозина са им излезли актове, които или не съществуват, или са отдавна платени. Такъв е и случаят на Станислав, който се оказа, че има задължения от 2005 година, когато всъщност дори е нямал шофьорска книжка. Това лесно може да се установи, защото тогава той е бил под 16 години, но срещу името му е записан дълг от 200 лева за пътно-транспортно нарушение.  \"До миналата година нямах никакви задължения. Стреснах се, но предполагам имат някакъв проблем със системата\", разказва Станислав.  Подобно е и положението при Гергана, която решила да направи проверка в електронния сайт с данните на мъжа й.  Остана шокирана, когато видяла, че той има няколко санкции. Ченето й буквално паднало, след като видяла, че половинката й има да плаща 100 000 лева акт заради глоба от 1999 година!  Сумата изглежда огромна, може да е в неденоминирани български лева, но може и да не е. Пълна загадка.  „В сайта излизат няколко глоби, които би следвало да са платени. Досега си е подновявал няколко пъти книжката и са му казвали, че няма задължения. Изведнъж излизат стари актове и то за такива пари. Платформата им явно не работи“, категорична е бургазлийката.  Полицейски източници обясниха, че в момента се тестват различни версии на системата и се ъпдейтва информацията. Не е изключено да има грешки, но те лесно ще бъдат изчистени, твърдят от КАТ. ", "date": "2018.07.03", "title": "Гергана изтръпна от ужас: КАТ наложиха глоба от 100 000 лева на мъжа ми! Обяснението е... (СНИМКИ)"}
{"url": "https://www.blitz.bg/intsidenti/stikhii/strashna-gradushka-udari-smolyansko-selo-ledeni-topcheta-padat-ot-nebeto-blizo-30-minuti-snimki_news611255.html", "text": "Градушка удари в късния следобед във вторник смолянското село Влахово, като ледените късове очукаха овошките, съобщава 24rodopi.com, позовавайки се на местни жители. Те са били с големина на грахово зърно, но близо половин час са се изсипвали в района на селото и близките местности. Засегнати са сериозно ябълките, сливите, вишни и гроздето.  Плодовете от овошките са поразени и по тях не е останало почти нищо, коментираха от селото. Някои от домакинствата са били подготвени, като успели да спасят зеленчуците си с предпазна мрежа. Според очевидци, пораженията по картофите и другите селскостопански култури са минимални.  В късния следобед и в Смолян за пореден ден се изсипа проливен дъжд с гръмотевици, но за разлика от дните, в които имаше поражения, днес валежите бяха краткотрайни.    ", "date": "2018.07.03", "title": "Страшна градушка удари смолянско село, ледени топчета падат от небето близо 30 минути (СНИМКИ)"}
{"url": "https://www.blitz.bg/obshtestvo/obrazovanie/ot-mon-obyasnikha-prichinata-za-gafa-s-klasiraniyata-sled-7-i-klas_news611204.html", "text": "Грешката, заради която днес беше свалено класирането за гимназиите след VII клас, е в балообразуването на няколко гимназии в София, обяви началникът на Регионалното управление на образованието в София Ваня Кастрева. Проблемът бил основно в две училища – Технологичното училище „Електронни системи” (ТУЕС) и гимназия „Джон Атанасов”. При тях оценката по математика се утроява, а това не е взето предвид при изчисленията, предава bTV.При други две училища – Националната природоматематическа гимназия и Професионалната гимназия по строителство, архитектура и геодезия, има грешки в баловете на две паралелки.  Пренареждането основно ще е в двете най-засегнати от грешката училища, но не само. Вече е качено класирането на учениците в страната и те могат да го проверят. Все още се очакват резултатите за София-град. От инспектората обещават те да се появят до 17 ч. днес. Ще има наказани за тази грешка, обяви просветният министър Красимир Вълчев.", "date": "2018.07.03", "title": "От МОН обясниха причината за гафа с класиранията след 7-и клас"}
{"url": "https://www.blitz.bg/obshtestvo/rektort-na-agrarniya-ubitiyat-neykov-ne-e-prepodaval-v-universiteta-ni_news611235.html", "text": "Убитият доц. Стефан Нейков не е преподавател в Аграрния университет – Пловдив, това заявиха от ръководството на ВУЗ-а. Припомняме, че от прокуратурата категорично посочиха, че мъжът е работил като преподавател, но не уточниха в кое висше заведение. По-рано стана ясно, че той е част от Институт по растителни генетични ресурси „К. Малков“ – Садово. По повод множество публикации в медиите на 2 и 3 юли 2018 г. Ръководството на Аграрния университет – Пловдив категорично опровергава факта, че убитият на 2 юли доц. Стефан Нейков е преподавател в университета.  Такова лице никога не е заемало щатна длъжност. Името не фигурира и като хоноруван преподавател във Висшия селскостопански институт (ВСИ), преобразуван в Аграрен университет през 2001 г, се казва още в позицията на университета, подписана от ректора   проф. д-р Христина Янчева. ", "date": "2018.07.03", "title": "Ректорът на Аграрния: Убитият Нейков не е преподавал в университета ни"}
{"url": "https://www.blitz.bg/lyubopitno/nauka-i-tekhnologii/feysbuk-s-poreden-golyam-gaf-pusna-na-svoboda-blokiranite_news611272.html", "text": "Най-голямата социална мрежа в света отново се забърка в скандал. Този път Фейсбук разблокира потребители, които са били включени в така наречения черен списък, съобщава BGR.Социалната мрежа написа в своя блог, че заради грешки забранените потребители във Фейсбук и Facebook Messenger са били \"пуснати на воля\". По този начин, профилите, които по-рано са били блокирани от потребителите, са могли отново да влизат в страниците им или да пишат съобщения. Според сметките, били са частично разблокирани около 800 0000 потребители, присъстващи в черния списък.   Забранените потребители са били разблокирани в периода от 29 май до 5 юни. По думите на Фейсбук, при 83% от потребителите, засегнати от гафа, е бил разблокиран само един баннат профил. \"Искаме да се извиним и да обясним какво се е случило\", се казва в съобщението на компанията.  Към момента гафът вече е отстранен. Статутът на блокираните вече е възстановен.   Фейсбук отново попадна в центъра на скандал с предоставяне на лични данни. Шефът на мрежата трябваше дори да се явява пред Конгреса на САЩ. В резултат акционерите се оказаха силно недоволни от изпълнителния си директор и се надигнаха настроения за неговото отстраняване.    Превод и редакция: БЛИЦ    ", "date": "2018.07.03", "title": "Фейсбук с пореден голям гаф: Пусна на свобода \"блокираните\""}
{"url": "https://www.blitz.bg/intsidenti/katastrofi/kamion-spuka-guma-na-am-struma-i-stana-golyamo-mazalo-snimki_news611220.html", "text": "Товарен автомобил разпиля дини, домати и череши на магистрала \"Струма\" и блокира за кратко пътя към Дупница, Благоевград и Гърция. Пътният инцидент стана на 73-и километър край Бобошево на платното в посока Дупница. Причината е спукана задна лява гума, информира bTV.  Автомобилът се е преобърнал върху разделителната мантинела.", "date": "2018.07.03", "title": "Камион спука гума на АМ \"Струма\" и стана голямо мазало (СНИМКИ)"}
{"url": "https://www.blitz.bg/intsidenti/avtobus-plamna-kato-fakla-sled-kato-be-porazen-ot-mlniya-video_news611223.html", "text": "Автобус избухна в пламъци, след като бе ударен от мълния. Инцидентът е станал в руския град Новосибирск. Возилото е било спряно на паркинг и веднага е започнало да гори. Огънят се е прехвърлил върху други рейсове.  В момента на инцидента в автобусите са били празни. Не се съобщава за пострадали. Превод: БЛИЦ    ", "date": "2018.07.03", "title": "Автобус пламна като факла, след като бе поразен от мълния (ВИДЕО)"}
{"url": "https://www.blitz.bg/obshtestvo/anton-radichev-na-71-golemiyat-aktor-tryabva-da-e-golyam-chovek-i-otvorena-dusha_news611186.html", "text": "На 7 юли актьорът от Народния театър Антон Радичев ще отбележи своя 71-ви рожден ден. Героите му в над 40 български филма и десетки театрални постановки са оставили запомняща се следа в родното изкуство. Сред тях са “Оркестър без име”, “Хотел “Централ”, “Щурец в ухото”, “Пантуди”, “Нощем с белите коне” и много други. А след телевизионното предаване “Клуб НЛО” и незабравимата му реплика “Къса ми се сърцето” Тони Радичев дълго време радва зрителите в сериала “Етажна собственост” по Нова телевизия, в който играе военния Джамбазов. За огромния му принос миналата година той бе удостоен с най-високата награда на Министерството на културата - “Златен век” с огърлие. - Господин Радичев, актьорският ви път още от самото начало е свързан с Народния театър, там ли е сърцето ви и до ден днешен?  - Наистина по-голямата част от живота ми е преминал в Народния театър. Той е вторият ми дом. През деня съм на репетиция, вечер съм на представления и в много случаи оставам в театъра. Случва се, когато имаме премиера и след нея се качваме в Клуба да се поздравим и почерпим, после няма време да се прибирам вкъщи, защото на сутринта започват репетициите на новата премиера. Затова оставам да преспя в гримьорната, където си имам диванче и възглавничка. (Смее се.) Опъвам се, почивам си, а на сутринта ме събуждат по уредбата  - Развеселявате толкова много хора, а какво вас ви натъжава?  - Най-много това, че доста хора около мен вече ги няма. Натъжават ме болестите, “грижата” на медицината към българина и още, и още..., но не ми се навлиза в политиката. Много неща трябва да се променят, за да се чувстваме спокойни, да имаме самочувствие на българи и да усещаме отношението на държавата към нас. - Липсата на тази промяна ли кара много млади хора да напускат България?  - О, това е едно от нещата, които също много ме натъжават. Навремето, когато ходихме на турне с “Клуб НЛО” в Щатите, страшно много млади българи присъстваха на концертите ни и всеки искаше да се снима с нас. Пеехме песни и виждахме в очите им сълзи, защото носталгията е нещо жестоко. Голяма част от хората, които са отишли в чужбина, искат вече да се върнат, но остават заради децата си, които учат там, студенти са, развиват се и напредват. Българинът е така устроен, че винаги иска да помага на децата си. Не сме като американците и западняците - като станат на 18, и се откъсват от къщи. А и самите родители смятат, че са дали достатъчно на наследниците си. Българинът иска да гледа внуците си и правнуците си, ако е жив и здрав. Мъчно ми е за това, че много талантливи млади хора във всяка една сфера изчезват от България и раздават таланта си на други нации, които ги ползват. Натъжава ме, но това е много дълга тема. - И понеже разговорът ни стана много тъжен, как да повдигнем духа на хората? Кажете им как да не губят вяра?  - Нека колкото може повече да бъдат сред природата. Много българи вече се връщат на село ако не за цялото лято, то за известно време. Обработват земята и градините си, санираха си къщичките, ремонтираха ги. Затова в петък вечер не можеш да се измъкнеш от София, а неделя вечер да се прибереш у дома и стават задръствания. Това пожелавам на всеки - да търси покой сред природата. А който няма село или вила, нека ходи на Витоша, има толкова хубави места. Природата лекува нервите, дава здраве и сили за предстоящата седмица. И да ходят на театър, да гледат комедии, за да забравят проблемите си. Така ще се разтоварват - ние сме за това. Рецептата е - изкуство и природа, а, да не забравя и спорт! (Смее се.) - Като заговорихте за природата, не се ли превърна в прекалена панелизация днешният ни живот?  - Горе-долу е така. Според мен все още 70 процента от българите живеят в панелки и този начин на живот ги принуждава да се затворят и изолират. Много е различно, ако преди са живели в къща с двор, както аз навремето съм живял в кв. Манастирски ливади, който сега е Южен парк. Роден съм в малка къщичка, имахме 30-40 плодни дръвчета, градина, много цветя, садяхме си различни зеленчуци. Всичко това сега човек си купува от пазара и то не е толкова екологично. Ако си спомняте, имахме и такава серия в “Етажна собственост” - правене на туршии, лютеници, печене на чушки около блоковете. Това наистина съществува в България. Много хора идват от село заради младите, но не могат да издържат на напрежението.  Разболяват се и искат да се приберат. Нищо че няма кой да се грижи за тях, но да са сред природата и животинките. Да отглеждат сами прехраната си, макар и без удобствата на топлата вода и парното, което всъщност напоследък от удобство се превърна в проблем. Та всички тия грижи, които преживяват голям процент от българите, живеещи в панелните блокове, ги показахме във филма, затова той се хареса толкова много. Е, имаше някои малко преувеличени неща на пръв поглед, но когато се огледаш, се оказва, че не само не са преувеличени, а дори сме спестили докрай тъмните краски. По-приглушени, да не се засегне някой.  - Прав сте, че тъкмо показването на смешните неща в живота ни накара толкова много хора да следят сериала.   - Трябва да показваме истинския живот и проблемите, каквито са. Не да са красиви нещата като в някои турски сериали - прекрасни къщи, прекрасна обстановка, луксозни и скъпи дрехи, изобилие на храни, много цветя... Това не е животът на българина, а между другото, не е и животът на обикновения турчин. Те показват нещата така, че 90 процента от хората да завидят на героите във филма. А аз смятам, че трябва да се показва истината, която кара хората да търсят по-добър начин на живот, да се борят за по-нормално битие. Защото тези кутийки, в които сме заврени, променят психиката и мисленето на хората. Те стават по-нервни и се дразнят от съвсем дребни неща. Преувеличават проблемите си, разболяват се и болниците са претъпкани с много психически неуравновесени хора. Ами защо преди на село нашите дядовци и баби са живели по-дълго? Защото са били близо до природата, въздухът е бил чист, храната - екологична. Помагали са си един на друг. Когато един е строял къща, голяма част от съселяните му идвали да помагат безвъзмездно. Помня, нашият квартал беше само от къщи, а сега нищо не можеш да познаеш.  - Казвате, че сме се капсулирали като хора, затваряйки се в панелките. Какво още ни промени?  - Възникнаха страхът и злобата от дребните житейски неща, които никога не са били привични за българина. Станахме зли и отчуждени, вече никой не се интересува от другия.   Колкото и да е тъжно, в един блок голяма част от хората не се познават.   Страшното е и че в тези блокове голяма част от хората са си изпатили от кражби. А едно време всеки знаеше съседът му къде си е сложил ключа - под черджето, над вратата, под някоя саксия. И ако му потрябваше, отиваше да си вземе сол, брашно, яйца. Да си свърши работата, а на другия ден отива и ги връща. Изобщо взаимоотношенията бяха други. Целият квартал бяхме като едно семейство. Когато някои родители са заети, съседите поемаха грижата за децата им - обличаха ги, хранеха ги. След това жестът им се връщаше.  - От това ли ви се къса сърцето?  - И от това, но понякога ми се къса и от хубави неща. (Смее се.) - Някои от вашите реплики станаха култови. Това радва ли ви?  - Така е, някои от моите реплики наистина се запомнят. Като ме срещнат по улиците, непознати ме питат: “Ти пък кога си бил в Камбоджа, какво е сега положението там?”. Важното е, че хората се забавляват. Приятно ми е, че им доставям удоволствие с това, което правя. Дори на онези, които не ме познават, им ставам близък и започват да си говорят с мен на “ти”. Общуваме си, все едно сме яли и пили заедно години наред. Това не ме дразни. Не се мисля за нещо по така, народен човек съм и ми става приятно от подобно отношение. Показвам го и на екрана, и в живота. И така трябва да бъде - големият актьор трябва да е голям човек и отворена душа. Стига ми на улицата да ме срещат хора, които да ме пипнат като Черен Петър, за да им върви, да ми се усмихнат и да разбера, че съм им доставил радост. - А не ви ли натежават понякога очакванията, които имат към вас?  - Когато отида на терена за снимки или в театъра, аз забравям своите проблеми, задрасквам ги от главата си. Може да имам всякакви грижи като нормалните хора, но всичко изтривам, защото зрителите пред телевизора или в залата са вперили очите в нас и искат да гледат нещо, което да ги откъсне от техните проблеми. Като дойдат на някоя комедия, смеят се и забравят всичко, което им тежи. Понякога след представление ми трябва час, за да се отърся от умората. И ми се иска да седна, да си сипя едно питиенце, да си направя салатка, да се отпусна и да изчезна от всичко... ", "date": "2018.07.03", "title": "Антон Радичев на 71: Големият актьор трябва да е голям човек и отворена душа"}
{"url": "https://www.blitz.bg/obshtestvo/nashentsi-schitali-morskite-bani-za-opasno-udovolstvie_news611188.html", "text": "Българинът винаги се е плашил от голямата вода. Дори когато е горещо, дори когато водата е плитка и няма вълнение. Първият морски курорт у нас е Варна, но отначало не става дума за плуване и слънчев тен, а само за морския въздух - лечебен при сърдечни заболявания, астма, анемия... Именно варненските медици пуснали във “Варненски общински вестник” през 1891 г. специални наставления за къпане в морето, някои от които звучат смехотворно днес. Например предписанието да не се влиза два пъти във водата. Или твърдението, че къпането е вредно по време на душевни вълнения и скръб. Или пък това, че влизането в морето преди изгрев слънце или след “захождането” му е опасно. арненските медици сериозно препоръчват да се   седи в морската вода между 5 и 20 минути!   Заслуга за интереса към морската вода у нас има д-р Анастасия Головина, която още през 1897 г. публикува в сп. “Медицински сборник” статията “Ползване на хидротерапията. Морски и речни бани, разтривания и пр.”. В по-късни години тя дори дарява средства за създаването на плаж за бедни и болни варненски деца.  Варна се осъзнава като курорт едва през 1909 г., когато в града пристигат неочаквано около 200 французи курортисти. Те идват не само заради свежия морски въздух, но и заради уникалната гледка на Дикилиташ (“Вкаменената гора”), както и заради Девненските карстови извори.   С времето интересът към морските бани нараства. Все повече лекари препоръчват на пациентите си къпане или поне обтриване на тялото с морска вода. Предприемчиви варненци построяват “женска баня” и “мъжка баня” на плажа. Навътре в морето, над забити в морето релси, е изградена платформа, а върху нея - сковани дъсчени кабинки. Събличането ставало там, а къпането - само в басейна, ограден от релсите. С други думи - ако чак толкова искаш да се разгологъзиш под откритото небе - нека да е навътре в морето, на скрито...  Малцина знаели да плуват, дори моряците не считали това за задължително   В началото на пътечката към женската баня се разхождал стражар. Униформата и пушката му трябвало да възпират мъжете, петимни да се облажат с възбудителната гледка на разголена женска плът. Всъщност не става дума за никакво разголване, поне на първо време. Историята на банския костюм по нашенско не е кой знае колко богата, но така е било навсякъде. Древните гърци - но само ако имат съвършени тела - се къпели голи, римляните използвали къси туники, а през Средновековието  всички се потапяли с риза дори   в собствената си вана  Богаташите през 18 век, които дръзвали да се къпят в реки, езера, а и в морето, влизали вътре облечени с няколко ката дрехи - бельо, дълги чорапи, платнени пантофки, широка дреха като халат и даже шапчица на главата.  Първите облекла, предназначени за къпане на открито, били мъжки - нещо като гащеризон от плътно трико, обикновено на райе. Женският бански костюм отначало включва и трико, и туника или нещо като къса рокличка. За този костюм Димо Казасов разказва: “Той покриваше абсолютно цялото тяло, а при врата, глезените и китките на ръцете се привързваше с ширити”.   Чак след Първата световна война плувните женски костюми станали по-смели като кройка и материя. Пак Казасов: “Примерът, който няколко горди и смели софиянки дадоха, като излязоха да се къпят в открито море в опънато по тялото им майо (прилепнало по тялото трико с крачоли - бел. на авт.), бе посрещнат с упреци и негодувание от всички страни... Радостта, която освободеното тяло изпитваше от ласките на слънчевите лъчи и на морския зефир, се наричаше отвратително, срамно и развращаващо доволствие”.   В. “Варненска поща” през 1920 г. съобщава с тревога: “мнозина чужденци мъже и жени се къпят вече в района на баните заедно и съвършено голи. Нека тези гости знаят, че благонравието не търпи това и че те като гости трябва да държат сметка за нашите нрави”. Чужденците със сигурност не са били дибидюс голи,  но българската мярка за голота явно е била надхвърлена в случая.  На 10 юни 1921 г. Варна официално е обявена за морски курорт от общинска комисия. Няколко години по-късно този акт се потвърждава и от царски указ. През 1925 г. започва строителството на модерни морски бани - централните. Три години по-късно са построени още едни - северните, които имат водна пързалка. След построяването и на минерална баня притокът на курортисти бързо нараства. От 12 хиляди в годината на откриването, две години по-късно те са 40 хиляди.  И докато мъжкият бански костюм продължава да е все така банален, женският претърпява какви ли не метаморфози - с панталонки отдолу, без панталонки, с ръкавчета, без ръкавчета, с къдри, панделки, с подплънки и без...  Ама защо е цялата тази хубост, като мъжкият и женският плаж във Варна стоят все още далече един от друг! Постепенно и естествено те се приближават, разделени от опънато въже, а по-късно и от ограда. За униформения охранител на морала и приличието построили нещо като мостче над пясъка, върху което човекът с пушката имал по-добра видимост към нарушителите.  Първият морски спасител, естествено, е варненка - Христина Хранова  Акушерка по професия и запалена плувкиня, тя се състезавала успешно с опитни млади плувци. През 1927 г., на 17 юни, помощник-кмет на Варна се оказал заобиколен на мъжкия плаж от чужденци, които яростно протестират, че съпругите им са далеч от вниманието и грижата им. Те настояват част от плажната ивица да бъде обособена за смесен плаж, както е навсякъде в модерните западноевропейски курорти. Роптаещите гости на Варна предупредили “началника”, че ако тук не се открие смесен плаж, те ще се прехвърлят в румънския курорт Кюстенджа. Помощник-кметът се поколебал, но в крайна сметка отстъпил и... още същия ден Варна се сдобила със смесен плаж - урааа!  Събитието предизвикало бурни протести, спорове, обвинения и заплахи в цялата страна. Пресата луднала. Почтени съпрузи и бащи питали гневно как сега ще пускат без страх съпругите си и дъщерите си на курорт? Близо 1500 варненки, организирани от свещеник, се изказали в пресата против смесените плажове с твърдението, че те сеят поквара и предлагат срамни съблазни. Група спортистки веднага им опонирали с думите: “като ценим високия морал на попа и бабичките във Варна и уважаваме техните възгледи, ние апелираме към спортистките от цяла България да протестират против тази пречка за физическото ни развитие...” (кулата за скокове била в мъжката територия!). Софиянки от квартал “Три кладенци” ги подкрепили... В края на лятото споровете стихнали, а и нали “женският” плаж бил запазен, какво толкова. ", "date": "2018.07.03", "title": "Нашенци считали морските бани за опасно удоволствие"}
{"url": "https://www.blitz.bg/svyat/plamtsi-obkhvanakha-zhilishchna-sgrada-v-london-gsti-cherni-klba-dim-se-izdigat-km-nebeto-snimki_news611203.html", "text": "Голям пожар е избухнал в жилищна сграда в северозападната част на Лондон. По данни на местни медии, на мястото са изпратени осем пожарни коли и 58 пожарникари, които се борят с огнената стихия. Пламъците са избухнали след 11 часа местно време.   Към момента няма информация за жертви и пострадали.  Превод: БЛИЦ    ", "date": "2018.07.03", "title": "Пламъци обхванаха жилищна сграда в Лондон, гъсти черни кълба дим се издигат към небето (СНИМКИ)"}
{"url": "https://www.blitz.bg/intsidenti/katastrofi/presichashchi-khaskovliyki-predizvikakha-zrelishchno-mele-s-reys-troleybus-i-audi-v-chas-pik-snimki_news611259.html", "text": "Верижна катастрофа между автобус, тролей и лек автомобил \"Ауди\" затрудни трафика по хасковския бул. „Васил Левски“ тази вечер. За инцидента съобщава Haskovo.net, позовавайки се на очевидци. По тяхна информация автобусът е ударил първо лекия автомобил, а след това и тролея. Няма пострадали пътници нито в автобуса и тролея, нито лекия автомобил. Шофьорът на автобуса обяснил, че набил рязко спирачки заради пресичащи платното жени. На това място няма пешеходна пътека.  Катастрофата затрудни вечерния трафик по булеварда и много шофьори тръгнали да минават между блоковете.", "date": "2018.07.03", "title": "Пресичащи хасковлийки предизвикаха зрелищно меле с рейс, тролейбус и \"Ауди\" в час пик (СНИМКИ)"}
{"url": "https://www.blitz.bg/ikonomika/cashch-nanasyat-strashen-udar-na-iran-vrtvat-im-krancheto-na_news611205.html", "text": "CAЩ са твъpдo peшeни дa нaнecат тeжъĸ yдap нa Иpaн, ĸaтo cвeдe пeтpoлнитe пpиxoди нa cтpaнaтa дo нyлa. Baшингтoн гoтви мepĸи зa мaĸcимaлeн пoлитичecĸи и иĸoнoмичecĸи нaтиcĸ, зa дa пpинyди Texepaн дa пpeдoгoвopи ядpeнoтo cи cпopaзyмeниe, cъoбщaвaт aмepиĸaнcĸи мeдии, цитирани от Мъни бг.\"Бяxмe яcни c дъpжaви и ĸoмпaнии oт цял ​​cвят, чe oĸaзвaмe тeжъĸ иĸoнoмичecĸи нaтиcĸ въpxy Иpaн, дoĸaтo peжимът нe пpoмeни пoлитиĸaтa cи нa дecтaбилизиpaнe\", зaяви диpeĸтopът нa oтдeл \"Πлaниpaнe нa пoлитиĸaтa\" нa Дъpжaвния дeпapтaмeнт Бpaйън Xyĸ.  \"Paбoтим, зa дa cвeдeм дo минимyм cpивoвeтe нa cвeтoвния пaзap, нo cмe yвepeни, чe имa дocтaтъчeн глoбaлeн peзepвeн ĸaпaцитeт зa пpoизвoдcтвo нa пeтpoл\", дoбaви тoй. Πoвeчe oт 50 фиpми вeчe oбявиxa нaмepeниeтo cи дa нaпycнaт иpaнcĸия пaзap, ocoбeнo в eнepгийния и финaнcoвия ceĸтop, тъй ĸaтo CAЩ ce пpидвижвaт ĸъм нaлaгaнe нa caнĸции нa Иpaн. Xyĸ зaяви, чe иcлямcĸaтa peпyблиĸa нe e нopмaлнa дъpжaвa и тpябвa дa oтгoвopи нa 12 изиcĸвaния, зa дa бъдe ocвoбoдeнa oт caнĸциитe нa Baшингтoн. \"Hopмaлнитe cтpaни нe тepopизиpaт дpyги нapoди, нe paзмнoжaвaт paĸeти и нe oбpичaт нa бeднocт coбcтвeнитe cи xopa\", oтбeлязa Xyĸ. \"Taзи нoвa cтpaтeгия нe e зa пpoмянa нa peжимa, a зa пpoмянa нa пoвeдeниeтo нa pъĸoвoдcтвoтo в Иpaн, зa дa ce cъглacи c тoвa, ĸoeтo иpaнcĸият нapoд нaиcтинa иcĸa дa нaпpaви\", ĸaзa тoй.  Дъpжaвният дeпapтaмeнт зaяви, чe нa 4 aвгycт щe cтapтиpaт нoви caнĸции, нacoчeни ĸъм aвтoмoбилния ceĸтop нa Иpaн и тъpгoвиятa мy cъc злaтo и дpyги ĸлючoви мeтaли. Bтopият нaбop oт caнĸции щe влeзe в cилa нa 6 нoeмвpи. Toзи нaбop щe бъдe нacoчeн ĸъм иpaнcĸия eнepгиeн ceĸтop, ĸaтo ce cъcpeдoтoчaвa въpxy cвъpзaнитe c пeтpoлa cдeлĸи, плюc тpaнзaĸции c цeнтpaлнaтa бaнĸa нa иcлямcĸaтa peпyблиĸa. Πpoизвoдcтвoтo нa нeфт в Иpaн e oĸoлo 3.8 млн. бapeлa нa дeн пpeз мaй, пo дaнни нa OΠEK. Cтpaнaтa изнacя пoвeчe oт 2 млн. бapeлa пeтpoл.  ", "date": "2018.07.03", "title": "CAЩ нанасят страшен удар на Иран, врътват им кранчето на ..."}
{"url": "https://www.blitz.bg/ikonomika/rabotodatelite-kategorichno-zashchitikha-shefa-na-kevr-v-otkrito-pismo_news611253.html", "text": "От Асоциацията на организациите на българските работодатели (АОБР) защитават председателя на Комисията за енергийно и водно регулиране (КЕВР) Иван Иванов, на когото от БСП му поискаха оставката. От АОБР определят действията на омбудсмана Мая Манолова, която оспорва новото поскъпване на тока и парното, като опит за намеса в работата на регулатора, пишат от АОБР в открито писмо до медиите, до председателя на 44-то Народно събрание Цвета Караянчева и до шефовете на парламентарните групи.Мотивите на работодателската организация, подписани от Радосвет Радев, са, че КЕВР за последните 3 години заслужи уважението на бизнеса като независим регулатор. Според АОБР Иванов защитава интересите на всички потребители - и битови, и индустриални.  \"В този смисъл, се обявяваме против опитите да се атакува един от работещите органи в държавата заради тесни и лични политически интереси и амбиции\", пише в писмото. Напомняме, че сектор \"Електроенергетика\" беше в колапс и имаше натрупани задължения от 800 млн. лева през 2015 г. Тези средства бяха платени от българския бизнес заедно с лихвите през цената \"Задължения към обществото\". През 2017 г. цените на електроенергията на свободния пазар поскъпнаха с 20-30%. Цената на природния газ също расте и се отразява върху цената на тока от когенерациите, което се отразява и на сметките на битовите потребители. \"Неплатените заради популизъм сметки на бита, утре се плащат от всички с лихвите. Това не е само ненужно, а и опасно за сектора и за развитието на икономиката\", пише Радев по поръчение на АИКБ, БСК, БТПП и КРИБ.", "date": "2018.07.03", "title": "Работодателите категорично защитиха шефа на КЕВР в открито писмо"}
{"url": "https://www.blitz.bg/svyat/tyalo-na-zhena-izpadna-ot-dvizheshch-se-dzhip-video_news611211.html", "text": "Тяло на жена изпадна от движещ се джип. Инцидентът е станал в понеделник на оживено кръстовище в американския щат Флорида, съобщава WFLA NewsChannel 8. Камери за видеонаблюдение са запечатали момента, в който от автомобила изпада жена. Отстрани изглежда, че тя е ранена или се намира в безсъзнание.  Шофьорът излиза от колата, отива до нея, вдига тялото й за краката, слага го обратно в автомобила и продължава пътя си.  На следващата сутрин джипът е открит на бензиностанция. Шофьорът е обявен за издирване. Съдбата на жената е неизвестна. Тя не е била открита в нито една от близките болници.    Превод: БЛИЦ", "date": "2018.07.03", "title": "Тяло на жена изпадна от движещ се джип (ВИДЕО)"}
{"url": "https://www.blitz.bg/ikonomika/glavniyat-inzhener-na-tesla-napusna-kompaniyata_news611063.html", "text": "Старшият вицепрезидент по инженерните въпроси на Tesla Даг Филд е напуснал компанията, съобщава CNBC. През май компанията съобщи, че Филд е в принудителен безсрочен отпуск. Компанията потвърди напускането на Филд, който работи в Тесла близо пет години. \"Бихме искали да благодарим на Даг за напрегнатата работа през тези години и за всичко, което направи за Tesla \", се казва в изявление на компанията.  Филд в Тесла беше отговорен за производството на електрически автомобили. Медиите пишат, че той е успял да опрости дизайна на Model 3, което е позволило да се намали цената на колата. Превод и редакция: БЛИЦ", "date": "2018.07.03", "title": "Главният инженер на Tesla напусна компанията"}
{"url": "https://www.blitz.bg/obshtestvo/zvezdata-na-muzikalniya-teatr-bogomil-spirov-stsenata-e-bolest-no-khubava-bolest_news611165.html", "text": "В ролята на Карамело в оперетата “Една нощ във Венеция” Богомил Спиров отбеляза на сцената 50-годишния си юбилей. По време на антракта той почерпи зрителите с чаша вино по повод юбилея си, който официално отбелязва на 5 юни. Винаги играем тази оперета с голямо удоволствие. Публиката разбира това и се забавлява заедно с нас, споделя рожденикът. Макар да пее в Музикалния театър от 25-годишен, за първи път Богомил Спиров се качва на професионална сцена, когато е едва четиригодишен. През 1973 г. той играе заедно с баща си - големият актьор Йордан Спиров - в спектакъла на Любен Гройс “Веселите уиндзорки” в Благоевградския театър. Ролята била написана от режисьора специално за малкия Богомил, който имал и реплики на латински.   Пристрастяването към сцената е в момента, в който стъпиш на нея - признава актьорът   На сцената на Музикалния театър като млад солист имал шанса да работи с една от легендите на българската оперета Видин Даскалов.   “Той ме въведе в ролята на Бони в “Царицата на чардаша” - спомня си Богомил Спиров. - Най-ценният съвет, който получих от него, беше да не се опитвам да играя като някой друг, а във всяка роля да се стремя да бъда себе си.”   Като солист на Музикалния театър Богомил Спиров изигра всички главни роли, за които е мечтал. Той се въплъщава не само в образите на герои, но и на субретни персонажи, което не се случва често на оперетната сцена. Публиката на Музикалния театър може да го гледа в различни амплоа. В най-новата постановка на “Царицата на чардаша” играе Едвин, а в предишни постановки на оперетата на Калман влиза в ролята на Бони. Той играе ратая Иван в оперетата на Асен Карастоянов “Българи от старо време”, Данило във “Веселата вдовица”, Отокар в “Цигански барон”.   Публиката на Музикалния театър помни въплъщенията на Богомил Спиров като Зоро и Исус Христос Суперзвезда от едноименните мюзикъли, също и като Мънкастрап в “Котки” и Крис в “Мис Сайгон”. Мал  цина обаче знаят, че за влизането си във всяка роля той има специфичен подход. Много често сам намира костюма или изработва важен атрибут за персонажа си, с който образът добива плът и кръв. Актьорът сам измайсторил от акациево дърво трънения венец за ролята на Исус Христос.   За ролята на Зоро направил маската си и сам оплел бича си. Също сам изпълнява сложните каскади на сцената   Изработва и металния шлем за ролята на Ахил в оперетата “Хубавата Елена”. Най-любопитна обаче е случката с намирането на оригинален костюм на военен от американската армия, с който той играе Крис в мюзикъла “Мис Сайгон”. За целта поръчал на позната, която живее в Съединените щати, да издири от антикварен магазин военна униформа от периода 1969-а - 1971-ва, когато се развива действието в мюзикъла по времето на Виетнамската война. Жената случайно попаднала в магазина на ветеран от войната, който се трогнал, когато разбрал, че костюмът е необходим за театрално представление в България. Той не само продал униформата на изгодна цена, но и добавил към нея свои лични военни атрибути от онова време, с което не само униформата, но и сценичното въплъщение на Богомил Спиров стават 100 процента автентични. Противно на очакванията, актьорът признава, че няма любими роли. “Всяка роля идва в най-точния за мен момент и за всяка една - малка или голяма - съм отделил нужното време”, споделя, че на сцената на Музикалния театър се чувства на мястото си.   Тук той среща и своята съпруга - примабалерината и хореограф Йоанна Стоянова. 11-годишният им син Илиан върви по стъпките на своите родители - в момента той учи в Школа за млади таланти. “В оперетата, където трябва да си и драматичен актьор, и певец, и танцьор, обединявам изкуствата на моите родители - театъра на баща ми Йордан Спиров и танците на майка ми Йорданка Спирова, танцьорка на ансамбъл “Пирин”. Един от най-важните професионални съвети, които е получил от баща си Йордан Спиров и спазва и до днес, е да не вкарва проблемите на театъра в дома си.   “Сцената е болест, но хубава болест”, обобщи Богомил Спиров навръх 50-ия си юбилей. Половината години от него са на сцената на Музикалния театър. Този четвъртвековен професионален юбилей предстои - през новия сезон. ", "date": "2018.07.03", "title": "Звездата на Музикалния театър Богомил Спиров: Сцената е болест, но хубава болест"}
{"url": "https://www.blitz.bg/lyubopitno/nauka-i-tekhnologii/ucheni-udar-s-tok-ubiva-zhelanieto-za-iznasilvane_news611256.html", "text": "Учени от Университета на Пенсилвания установиха, че електрическите заряди с минимална мощност, насочени към префронталната кора, са способни значително да намалят желанието за извършване на физическо или сексуално насилие. Това съобщиха от самия университет. Освен това, учените са изяснили, че след сеанс на \"електрическата терапия\", която на езика на невробиологията се нарича транскраниална директна стимулация с ток, пациентът не само губи желание да изнасилва, но у него се появява и чувството за погрешността на такива постъпки.По думите на учените, еднократен 20-минутен сеанс е достатъчен, за да \"предизвика у човека чувства\". Специалистите обаче смятат, че най-голям ефект може да се постигне само след цял курс на \"шоковата\" терапия.   Тестовете върху контролната група, попаднала \"под ударите на тока\", са показали, че след терапията желанието за извършването на насилствени действия с физически характер се е снижило с 47% и със 70% за насилнически действия със сексуален характер.    Изследователите отбелязаха, че тази терапия може да бъде прилагана за профилактиката на агресивни престъпници: учените разполагат с обширна представа за това, какви области на мозъка са отговорни за едни или други реакции, и с помощта на електрически стимулации в бъдеще те ще могат да постигат ефективна \"корекция на поведението\". В допълнение учените подчертават, че методът е еднакво приложим и ефективен както за мъже, така и за жени.       ", "date": "2018.07.03", "title": "Учени: Удар с ток \"убива\" желанието за изнасилване"}
{"url": "https://www.blitz.bg/svyat/semeystvo-se-razvede-zaradi-mesi-i-ronaldo-vmesto-da-praznuva-stklena-svatba_news611245.html", "text": "Световното първенство стана причина за разпадането на брака между двама фенове, които са живели заедно повече от 14 години. Арсен и Лариса са фенове с история. Т се срещнали в спортен бар през 2002 година по време на Световната купа. Но нито тогава са съвпаднали футболните им симпатии, нито сега. Най-добрият голмайстор в историята на Барселона и национална гордост на Аржентина - Лионел Меси е идол на 40-годишния Арсен. Но 37-годишната Лариса е болна по неговия заклет противник - Кристиано Роналдо.     Превод: БЛИЦ", "date": "2018.07.03", "title": "Семейство се разведе заради Меси и Роналдо, вместо да празнува стъклена сватба"}
{"url": "https://www.blitz.bg/svyat/klimatt-otkachi-snyag-pokri-yuzhna-afrika-video_news611261.html", "text": "В района на Кейптаун, Южноафриканската република заваля сняг. Това удиви жителите на района, които на сутринта в понеделник се събудиха и откриха 10-сантиметрова снежна покривка край домовете си, съобщи News24.Според медии, тук сняг не е валял от 10 години. Южноафриканската метеорологична служба съобщи, че студеното време ще се задържи и днес, като се очаква температурите да паднат до минус 8 градуса.  Повечето от проходите в планинската част на района са затворени, тъй като местните власти не са подготвени да ги разчистят. В Туитър бяха качени снимки и видеоматериали за снеговалежа. Един от коментарите гласи: Коледа подрани в Кейптаун!", "date": "2018.07.03", "title": "Климатът откачи! Сняг покри Южна Африка (ВИДЕО)"}
{"url": "https://www.blitz.bg/svyat/sashch-podsilvat-sigurnostta-na-evropa-s-novi-yadreni-orzhiya_news611246.html", "text": "САЩ възнамеряват да предложат разполагането на модернизирани атомни бомби в европейски военни бази. Това твърдят световни медии. \"Очаква се този въпрос да бъде повдигнат в рамките на предстоящата среща на върха на НАТО в Брюксел\", уточняват източници. Срещата на НАТО ще се проведе на 11 и 12 юли.Става въпрос за  трансформацията на американските тактически атомни бомби B61 , които, по информация на европейски медии, от 1960-те години са разположени в Германия, Холандия, Белгия, Италия и Турция, като те ще бъдат оборудвани с GPS навигация.  По оценки на Комисията по бюджета към Конгреса на САЩ,  Вашингтон планира да похарчи 25 млрд. долара за 30 години  (2017-2046) за модернизация на тактическите ядрени сили. Бомбите B61-12 трябва да бъдат съвместими с платформите на многофункционалните изтребители пето поколение F-35 Lightning II. Очаква се първата партида B61-12 да влезе в експлоатация през 2020 г.", "date": "2018.07.03", "title": "САЩ подсилват сигурността на Европа с нови ядрени оръжия"}
{"url": "https://www.blitz.bg/ikonomika/menda-stoyanova-za-poskpvaneto-na-elektronnite-tsigari-da-lobist-sm-no_news611087.html", "text": "Определено потвърждавам, че става дума за лобистки интереси. Виден лобист съм, но на бюджета и това увеличение е заради него. Това заяви Менда Стоянова в ефира на bTV на въпрос защо от ГЕРБ искат да поскъпнат цигарите без дим. \"Бездимните цигари вие ги наричате така. От тях излиза дим и миризма. Те в момента все повече и повече навлизат на пазара през Източна Европа. Очакваме ръст на тези нагреваеми тютюневи изделия\", добави тя.  Запитана защо сега са го решили в средата на годината Стоянова отговори: \"Това е косвен данък, който може да се променя през годината. Разбираме го сега, защото ръстът е много голям. Агресивната политика на производителите на нагреваемите цигати за налагане на пазара накара да има ръст над 50%\".  \"Едно обикновено тютюнево изделие струва 5,50 лв. От тях 3,50 лв отиват в бюджета. От бездимните цигари за същата цена в бюджета влизат 90 и няколко стотинки. Тоест 2,50 отиват в нечий джоб, неясно чий\", каза още тя.    ", "date": "2018.07.03", "title": "Менда Стоянова за поскъпването на електронните цигари: Да, лобист съм, но ..."}
{"url": "https://www.blitz.bg/svyat/ima-ogromna-veroyatnost-el-nino-da-se-zavrne-mnogo-skoro_news611208.html", "text": "Неотдавнашното затопляне на Тихия океан доведе до 50-процентна вероятност от поява на климатичния феномен Ел Ниньо тази година, оповести Австралийската метеорологична служба, цитирана от Ройтерс. Температурите на морската повърхност в централната и източната тропическа част на Тихия океан са се повишили от април. Пет от 8 климатични модела показват, че затоплянето ще достигне характерните за феномена Ел Ниньо нива през пролетта в южното полукълбо, отбелязаха от службата.     Ел Ниньо може да предизвика наводнения и суша в различни части на света. Свързан е с по-топло и сухо време в Азиатско-Тихоокеанския регион.     Ел Ниньо причинява значителни щети в Австралия, като през 2015-2016 г. намали земеделската ѝ продукция.   Сухото време в Австралия през пролетта, която продължава от септември до ноември, може да намали добива на пшеница. Австралия е 4-ият най-голям производител на пшеница в света. ", "date": "2018.07.03", "title": "Има огромна вероятност Ел Ниньо да се завърне много скоро"}
{"url": "https://www.blitz.bg/obshtestvo/stolitsa/nakhalen-velosipedist-na-dondukov-si-navleche-gneva-na-stolichani-snimka_news611111.html", "text": "Нахален велосипедист си навлече гнева на столичани. В една от групите за споделяне във \"Фейсбук\" бе споделена снимка на колоездача, който е заснет насред пътното платно. Гневът на софиянци идва от това, че на бул. \"Дондуков\", където се развива действието, има обособена част за велосипедисти, която бе изградена неотдавна.  \"При наличие на велоалея, за която платихме милиони, за да се возят 5 човека на ден, арогантността на някои велосипедисти няма край. Освен че мина на червено, си караше на платното\".          ", "date": "2018.07.03", "title": "Нахален велосипедист на \"Дондуков\" си навлече гнева на столичани (СНИМКА)"}
{"url": "https://www.blitz.bg/svyat/germaniya-zaklyuchi-opasen-iranski-diplomat-podgotvyal-zhestoka-kasapnitsa-v-parizh_news611224.html", "text": "В Германия е задържан ирански дипломат по подозрение, че е подготвял терористична атака срещу участниците в годишната конференция на иранската опозиция, която се провежда в Париж, съобщава BBC, цитирана от news.bg. Уточнява се, че той работи в иранското посолство във Виена. Междувременно в Белгия бяха арестувани двама белгийски граждани от ирански произход, за които също има улики, че са замесени в организацията на планираната атака срещу Националния съвет за съпротива на Иран.Уточнява се, че в Антверпен са задържани 38-годишен мъж и 33-годишна жена. У тях са намерени  500 грама самоделно взривно вещество и детонатор . Повдигнато им е обвинение за подготовка на убийство и терористичен акт.  Федералният прокурор на Белгия съобщи, че разследването е започнало по информация на спецслужбите на страната. Белгийските власти разполагат с информация, че арестуваният в Германия дипломат е контактувал с двамата задържани в Антверпен. Посолството на Иран  в Австрия  отказва  каквито и да било коментари по случая. По-рано френските власти обявиха, че заради планирано нападение срещу участниците в конференцията се води разследване, във връзка с което са  задържани трима души.  Според френските спецслужби, вероятно  иранските тайни служби стоят зад подготовката  на атентата. Белгийските власти също съобщиха за участието в заговора от страна на тримата задържани във Франция, като уточниха че поне единият от тях е иранец. Смята се, че той е свързан със задържаните в Антверпен.", "date": "2018.07.03", "title": "Германия заключи опасен ирански дипломат, подготвял жестока касапница в Париж"}
{"url": "https://www.blitz.bg/svyat/yunker-ubeden-sdelkata-za-migrantite-v-germaniya-ne-protivorechi-na-zakonite-na-es_news611212.html", "text": "Председателят на Европейската комисия Жан-Клод Юнкер заяви, че споразумението за миграцията, постигнато от две от партиите в управляващата коалиция в Германия, изглежда е в съответствие със законите на Европейския съюз, съобщава \"Ройтерс\". \"Не съм го проучил подробно, но на пръв поглед, а аз поисках от правните служби да го разгледат, струва ми се, че е в съответствие със закона\", изтъкна Юнкер по време на пресконференция в кулоарите на Европейския парламент в Страсбург.Снощи германският канцлер Ангела Меркел предотврати правителствена криза, сключвайки споразумение с коалиционните си партньори от Християнсоциалния съюз (ХСС). Споразумението обаче трябва да бъде одобрено и от Германската социалдемократическа партия, която е част от управляващата голяма коалиция. Очаква се по-късно днес социалистите да обявят решението си.  Съгласно договореностите между Меркел и вътрешния министър Хорст Зеехофер, който е и лидер на ХСС, Германия ще трябва да сключи споразумения с други страни членки на ЕС за връщане на мигранти, които вече са регистрирани на тяхна територия.", "date": "2018.07.03", "title": "Юнкер убеден: Сделката за мигрантите в Германия не противоречи на законите на ЕС"}
{"url": "https://www.blitz.bg/svyat/dyavol-v-byal-khalat-ubi-osem-mladentsi-v-bolnitsa_news611209.html", "text": "В болница в британския град Честър тече разследване на чудовищни престъпления. Броят на жертвите на жесток убиец в бяла престилка може да достигне 17. Полицията в британското графство Чешир задържа служителка на Болницата на графинята на Честър - главното медицинско учреждение в града - по подозрение в убийството на осем младенци и опит за убийство на още шест деца, съобщава Би Би Си.       Полицията вече месеци наред разследва смъртта на новородените, случила се в Честър през периода март 2015-юли 2016 година. Първоначално в делото фигурираха осем смъртни случая на бебета, причините за които все още не са установени. В хода на разследването броят на смъртните случаи се увеличи до 17. Не е изключено, че медицинската сестра убийца може да е съпричастна към още смъртни случаи.   Отбелязва се, че делото е \"крайно сложно и чувствително\", а служителите на полицията са направили всичко възможно максимално детайлно да установят точната причина за гибелта на децата.    Превод и редакция: БЛИЦ  ", "date": "2018.07.03", "title": "Дявол в бял халат уби осем младенци в болница"}
{"url": "https://www.blitz.bg/svyat/griynpiys-napravi-neshcho-s-aets-do-lion-ot-koeto-iztrpnakha-v-tsyala-evropa-video_news611239.html", "text": "Международната екоактивистка организация \"Грийнпийс\" е разбила дрон във френска атомна централа, за да покаже нейната уязвимост на външни нападения, съобщава \"Ройтерс\". От \"Грийнпийс\" уточняват, че са прелетели с дрона - пилотиран от един от техните активисти - в зоната забранена за полети в АЕЦ \"Бюже\", близо до Лион, и след това са го блъснали в стена на хранилище за отработено ядрено гориво.  \"Това действие отново подчертава изключителната уязвимост на този тип сгради, които съдържат най-голямото количество радиоактивност в ядрените централи\", предупреждават еколозите. Франция генерира 75 процента от електроенергията си от атомна енергия в 19 АЕЦ, управлявани от държавната компания EDF. EDF посочиха, че два дрона са прелетели над АЕЦ \"Бюже\", като единият е бил прихванат от френската полиция. \"Присъствието на тези дрони нямаше никакво въздействие върху сигурността на съоръженията\", увериха от EDF, добавяйки, че ще подадат жалба в полицията. \"Грийнпийс\" не за първи път предприемат подобни действия, като според тях хранилищата за отработено ядрено гориво не са били проектирани да издържат на външни нападения и са най-уязвимата част от френските атомни централи.", "date": "2018.07.03", "title": "\"Грийнпийс\" направи нещо с АЕЦ до Лион, от което изтръпнаха в цяла Европа (ВИДЕО)"}
{"url": "https://www.blitz.bg/svyat/sashch-poiskakha-ot-rusiya-da-remontira-toaletna_news611260.html", "text": "НАСА е поръчала от руската Ракетно-космическа корпорация „Енергия“ техническо обслужване и замяна на редица елементи в тоалетната на американската част на Международната космическа станция (МКС), се казва в годишния отчет на корпорация. Руската агенция припомня, че през 2007 година НАСА е поръчала космическа тоалетна в Русия на стойност 19 милиона долара, предаде „Фокус“.Преди това е имало няколко неуспешни опита на американски инженери да създадат свой санитарен възел. Тяхната разработка постоянно е излизала от строя, след което е било взето решение да се поръча адаптирана към американския сегмент на станцията руска техника.  „В течение на годината продължи изпълнението на контракта с НАСА, предвиждащ изготвянето и доставката на елементи за АСУиК (тоалетно устройство и кабина) за американския сегмент на МКС и съответстващите услуги за интеграцията им в МКС“, се казва в документа. Отбелязва се, че след серия преговори, проведени през 2017 година, руската корпорация е получила нови поръчки в рамките на същия контракт.", "date": "2018.07.03", "title": "САЩ поискаха от Русия да ремонтира... тоалетна"}
{"url": "https://www.blitz.bg/lyubopitno/isus-khristos-siluet-na-chovek-koyto-se-razkhozhda-po-oblatsite-be-zasnet-na-video_news611213.html", "text": "Жител на Тускалуса в американския щат Алабама успя да заснеме невероятни кадри, на които се вижда как по облаците се разхожда човек. Видеото е било записано точно преди да се разрази буря, когато в небето над града започнали да се появяват огромни тъмни облаци, пише в. \"Сън\".Мъжът, заснел случващото се с камера, разказва, че е наблюдавал стихията, когато изведнъж в небето се появява просвет. Мнозина потребители сметнали, че това е знак свише - явяване на Исус. \"Разрази се буря. Токът спря, вятърът подмяташе всичко, кутии, дървета... Погледнах на тази дупка в небето! Ето у кого е властта!\", разказа Соло Доло.    Заглеждайки се в небето, Соло забелязал, че между облаците се движи човешка фигура. Затова той бързо споделил кадрите във Фейсбук.   Превод и редакция: БЛИЦ  ", "date": "2018.07.03", "title": "Исус Христос! Силует на човек, който се разхожда по облаците, бе заснет на ВИДЕО"}
{"url": "https://www.blitz.bg/svyat/turtsiya-kategorichna-dialoga-s-avstriya-shche-bde-ogranichen_news611258.html", "text": "Властите в Турция предвиждат ограничен диалог с ЕС по време на председателство на Австрия, съобщи Hürriyet. Очаква се Анкара да има минимален диалог с австрийските власти. Все пак Турция ще продължи да се стреми към реализирането на критериите за членство в ЕС.Отношенията между двете страни се обтегнаха, след австрийският премиер Себастиан Курц обяви закриването на организации, финансирани от турското правителство.  Турските власти решиха да закрият турското министерство за присъединяване към ЕС, като неговите функции ще преминат във външното министерство. Курц е един от големите противници на влизането на Турция в ЕС. Турските власти искат да започнат диалог за либерализиране на визовия режим, но за това трябва да изпълнят още шест критерия.", "date": "2018.07.03", "title": "Турция категорична: Диалога с Австрия ще бъде ограничен!"}
{"url": "https://www.blitz.bg/lyubopitno/dzhadzhi/ilon-msk-izplni-golyamo-obeshchanie-zapochna-da-proizvezhda_news611276.html", "text": "Tesla завърши второто тримесечие с доста положителни производствени параметри. Компанията е произвела общо 53 339 автомобила, което е ръст с цели 55% спрямо първото тримесечие на годината. А това значи, че това са най-плодотворните три месеца в историята на Tesla. За пръв път производството на Model 3 (28 578) надхвърли това на Model S и Model X (24 761). Производството на Model 3 се е удвоило през последните три месеца спрямо първите три на годината.Всичко това стана възможно благодарение на новата производствена линия GA4, опъната под огромна палатка в двора на завода. Не нея се падат грубо 20% от произведените през миналата седмица автомобили Model 3, като от компанията уверяват, че качеството на производство е същото като на автомобилите от линията GA3. Очакванията на Tesla са да започне да прави по 6000 бройки Model 3 към края на август.  Доставките през Q2 са достигнали 40 740, от които 18 440 са били на Model 3, 10 930 са били Model S, а 11 370 остават за Model X. Компанията не променя целта си до края на 2018 г. да достави общо 100 000 бройки Model S и Model X. Tesla се похвали, че към края на юни резервациите за Model 3 са около 420 000. Ще напомним само, че новите собственици на автомобили Tesla вече не могат да се радват на щатската субсидия в размер на $7500, защото компанията вече е продала над 200 000 електромобила, което бе поставено като праг, след който субсидията отпада. Всичко това е чудесно. Добри новини от компанията, но сега очакваме финансовите й резултати, които, много е вероятно, може да се различават коренно от производствените.", "date": "2018.07.03", "title": "Илон Мъск изпълни голямо обещание! Започна да произвежда..."}
{"url": "https://www.blitz.bg/obshtestvo/kotseto-kalki-i-prof-konstantinov-ss-silni-dumi-za-bozhidar-dimitrov_news611093.html", "text": "Проф. Божидар Димитров почина на 1 юли на 72-годишна възраст. Той е един от най-популярните български историци, близо 20 години беше директор на Националния исторически музей (НИМ). Божидар Димитров беше министър без портфейл в първото правителство на ГЕРБ с ресор българите в чужбина. Напусна сам, след като беше оповестено, че е сътрудничи на бившата Държавна сигурност.Преди година се оттегли и от поста директор на НИМ, като излезе в пенсия. Основа движение \"Кубрат\" с идеята то да се превърне в партия.  Неговият близък приятел проф. Михаил Константинов заяви в предаването „Тази сутрин“ на bTV, че единодушната реакция на симпатия и светла тъга у хората показват какво е свършил професора. Константинов напомни, че Божидар Димитров първи е открил резюме на най-старата българска история на Петър Богдан, чийто пълен текст беше открит наскоро. Костадин Георгиев – Коцето Калки сподели, че са се виждали често с професорът през последните две години, около Боянския клуб, който са създали заедно. Клубът ще бъде кръстен на негово име, обяви Калки. Коцето Калки подчерта, че Божидар Димитров се е борил за възстановяване на редица войнишки паметници, както и на Боянската църква. Поклонението пред проф. Божидар Димитров ще се състои утре – 4 юли, от 10 до 16 ч. в Слънчевата зала на НИМ.", "date": "2018.07.03", "title": "Коцето Калки и проф. Константинов със силни думи за Божидар Димитров"}
{"url": "https://www.blitz.bg/kriminalni/prestplenie/signal-do-blits-vnimavayte-nova-top-izmama-plzna-iz-mrezhata_news611014.html", "text": "Читател на БЛИЦ ни изпрати писмо, което днес е получил в електронната си поща. Писмото е съблазнително и арогантно. В него г-жа Вероника Уедрегоа от Тунис, която в момента била болна от рак и лежала в болница, заявява, че ще даде на читателя ни 8.5 милиона долара, завещани от нейния съпруг. За целта трябват само личните данни на българина. Публикуваме писмото без редакторска намеса.   Уважаеми Бога, изберете  Пиша ти тази поща с тежки сълзи в очите ми и голяма скръб в сърцето ми. Името ми е г-жа Вероника ouedrago, аз съм от Тунис и ви се обаждам от болница в Буркина Фасо, искам да ви кажа това, защото Нямам друг избор, освен да ви кажа, когато бях докоснат да ви се отворя, се ожених за господин Оудраго Смит Браун, който работеше с посланика на Тунис в Буркина Фасо девет години, преди да умре през 2013 година, са женени за единадесет години без дете.  Умира след кратка болест, която продължава само пет дни. След смъртта си реших да не се забелязвам: Когато мишният ми съпруг беше жив, депозира сумата от 8,5 милиона долара в банка в Уагадугу, столицата на Буркина Фасо в Западна Африка. Понастоящем тези пари все още са в банката. Той направил тези пари за износ на злато от минното дело в Буркина Фасо.  Наскоро ми докторът ми каза, че няма да продължа за период от седем месеца поради проблем с рака. Онзи, който ме тревожи най-много, е болестта ми. С познаването на моето състояние реших да ви предам тези пари, за да се грижите за по-малко привилегированите хора, ще използвате тези пари по начина, по който ще инструктирам тук. Искам да вземете 30 процента от общите средства за лична употреба. Докато 70% от парите ще отидат за благотворителност \"хора на улицата и помагащи на сиропиталището. Израснах като сираци и нямам орган като моето семейство, само за да се стремим да поддържаме Божия дом, правейки това така, че Бог да прости греховете ми и да приеме душата ми в рая, защото това заболяване ме е страдало толкова много.  Щом получим Вашия отговор, ще ви дам контакт с банката в Буркина Фасо и ще дам указания на Банковия мениджър да ви издаде пълномощно, което ще ви докаже, че настоящият бенефициент на парите в банката е, ако сте уверете ме, че ще действате според това, което съм посочил тук.  От г-жа Вероника Уедрегоа Кристина ИВАНОВА, БЛИЦ", "date": "2018.07.03", "title": "Сигнал до БЛИЦ: Внимавайте, нова топ измама плъзна из мрежата!"}
{"url": "https://www.blitz.bg/kriminalni/uzhasyavashcho-dobra-zhena-pomogna-na-raneno-momiche-to-otide-v-doma-y-i-ya-obezglavi-snimki_news611152.html", "text": "В Кейптаун 74-годишна жена, родом от Шотландия, забеляза ранено момиче на улицата и реши да му окаже първа помощ. След това Сандра Малкълм решила да даде на раненото момиче на име Шери Принс чаша чай у дома. Поради каква причина Шери е пострадала, не е посочено, но става ясно, че тя много се страхувала дали бабата няма да се обади на линейка и в полицията, пише в. \"Метро\". Шери си помислила, че ще бъде подозрително, ако откаже медицинска помощ, затова нападнала старата жена отзад и я обезглави. Тя хвърлила останките от тялото й на боклука и така убила гостоприемната домакиня.   Останките на Сандра били открити от един от нейните роднини, който отишъл да я посети и заварил в къщата локви кръв. Няколко дни след бруталното клане Шери бе арестувана от полицията на 160 километра от Кейптаун. По-късно тя призна всичко в съда и поиска опрощение от роднините на Сандра Малкълм. Тя получи доживотен затвор.     Дъщерята на починалата жена каза, че майка й работи в хоспис и помага на болни хора. Тя и всички роднини на Сандра няма да простят на убийцата и според тях Шери е получила заслужена доживотна присъда. Превод: БЛИЦ          ", "date": "2018.07.03", "title": "Ужасяващо! Добра жена помогна на ранено момиче, то отиде в дома й и я обезглави (СНИМКИ)"}
{"url": "https://www.blitz.bg/kriminalni/izvnredno-i-samo-v-blits-ubitiyat-plovdivski-profesor-se-zabrkal-v-lyuboven-triglnik-ss-studentka-i-mzha-y-snimka_news611187.html", "text": "Историята с убийството на пловдивския професор Стефан Нейков е потресаваща. От свои източници БЛИЦ научи, че професорът се е забъркал в любовен триъгълник, който е коствал живота му. 32-годишна жена, която през 2005-та година е била студентка в университета, в който преподава в Пловдив жертвата, е била прекъснала обучението си.   Наскоро тя отново е станала студентка, като професорът е обещал да помогне за завършването й. По информация на БЛИЦ ученият е искал от жената секс и пари. Разследващите са установили, че първото той е получил.   Снощи жената и професора са се отдали на интимни ласки на изхода на Пловдив, посока село Оризаре. Там били спипани от мъжа й, който пребил професора с бухалка.   Жертвата има множество счупени ребра, счупена лопатка и много други травми. Побоят е бил нанесен само от ревнивия съпруг. След това семейството откарва пребития Нейков до Военна болница в Пловдив, където е била паркирана другата му кола.   Малко след това Нейков издъхва. Към момента е задържан мъжът. Всеки момент Окръжна прокуратура-Пловдив ще му повдигне обвинение за умишлено убийство и ще го задържи за 72 часа съобщи за БЛИЦ зам.-окръжният прокурор Галин Гавраилов.   Към момента жената е разпитана. Към момента и двамата съдействат на разследването. БЛИЦ научи, че все още няма яснота как съпругът е разбрал за любовната среща между професора и жена си. Не се икзлючва и вероятността младата жена да е уведомила мъжа си за това, че е изнудвана за секс и пари, коментираха пред медията ни наши източници. Кристина ИВАНОВА, БЛИЦ", "date": "2018.07.03", "title": "Извънредно и само в БЛИЦ! Убитият пловдивски професор се забъркал в любовен триъгълник със студентка и мъжа й (СНИМКА)"}
{"url": "https://www.blitz.bg/kriminalni/prestplenie/koshmar-v-biser-dever-probode-mladata-si-snakha-s-nozh-v-srtseto_news611191.html", "text": "Полицията арестува 41-годишен мъж, който преди близо час е намушкал в сърцето снаха си в село Бисер, съобщиха от ОД на МВР-Хасково. В болницата в тежко състояние е настанена жертвата,която е на 32 години. Деверът на жената - Стефан Вапцаров, е арестуван. В момента се разпитва, казаха от полицията. Сигналът на тел. 112 е постъпил от съпруга на жертвата - Марин. 32-годишната жена от скоро е снаха в харманлийското село, пише Дарик.   Хората в Бисер са изненадани от постъпката на Стефан. По неофициална информация отключването на агресията е заради психическо заболяване.     ", "date": "2018.07.03", "title": "Кошмар в Бисер! Девер прободе младата си снаха с нож в сърцето"}
{"url": "https://www.blitz.bg/svyat/vorzheno-napadenie-v-turtsiya-ima-ubit-i-postradali_news611207.html", "text": "Един човек е убит, а други двама са ранени при въоръжено нападение в сградата на Търговско-промишлена палата в южния турски град Османие, информира БГНЕС. Според телевизия „Ен Ти Ви“, по време на нападението председателят на промишлената палата в Османие, Деврим Аксой и неговият заместник Хасан Ерсой, са ранени, като са откарани спешно в болницата заради получените наранявания.   Засега няма подробности за нападението, нито за извършителя и какви са били неговите мотиви.  ", "date": "2018.07.03", "title": "Въоръжено нападение в Турция - има убит и пострадали"}
{"url": "https://www.blitz.bg/kriminalni/prestplenie/bombadzhiyata-ot-sarafovo-iskal-da-se-zapoznae-s-blgarskata-natsionalna-kukhnya_news611234.html", "text": "Атентаторът, който загина на летище „Бургас” при взрива на 18 юли 2012 г., е бил във Варна през седмиците преди терористичния акт. Това стана ясно от свидетелски показания в Специализирания наказателен съд във вторник. По делото задочно подсъдими са издирваните Мелиад Фарах и Хасан Ел Хадж Хасан, които се смятат за организатори на терористичния акт, пише \"Флагман\".   Припомняме, обаче, че третият известен атентатор, който бе на място с бомба в раницата и загина, е Мохамад Хасан Ел Хюсеини, роден в Ливан през 1989 г. Именно той се подвизавал във Варна в дните преди терористичния акт. На 29 юни той е бил в хотел „Перфект” в северния морски град, за което свидетелства собственичката на хотела Венета Георгиева, както и служителката от рецепцията Виктория Бонева.  Хюсеини бил с фалшива самоличност – представил шофьорска книжка на името на Жан Филип Мартен с регистрация в американския щат Мичиган.  Той обаче нямал американски акцент, забелязали свидетелките. Терористът избягвал да говори, но поискал да се запознае с българската национална кухня. От хотела му дали указания къде да отиде, за да я пробва. Закуската в хотела обаче не му харесала.  „Направи ми впечатление, че седна и поръча палачинки, като обясни, че никога през живота си не е ял. Сийка ги направи, но той не ги хареса. Само куса една хапка и повече не яде. Нищо не каза”, заяви пред съда Виктория Бонева.  Тя го описа като „добре сложен” и „симпатично момче”, имал вид на европеец, ходел с шапка, определено не приличал на арабин.  Виктория – тогава 26-годишна, го попитала накъде ще пътува. Направило й впечатление, че тогава той я изгледал странно и попитал защо му задава този въпрос. Накрая отговорил, че ще ходи в София.  Друга свидетелка - Вероника Маринова от варненската туристическа агенция „Чарт еър”, пък обясни, че се видяла с Мохамад в четвъртъка преди атентата. Справка показва, че датата трябва да е била 12 юли. Терористът поискал съдействие от нея за наемане на кола от „рент-а-кар”.  Вероника разпознала атентатора от известните видео кадри, на които той се вижда на терминала на аерогарата в Бургас.  „Разпознах го от клипа – поведението му, облеклото му. Беше с абсолютно същите панталони”, обясни свидетелката, като постави акцент и на „по-особения начин на движение и стойката” на терориста.  Той обаче реално бил с къса коса. Припомняме, че на кадрите Мохамад е с перука.  Освен това Вероника си спомня, че той бил с фирмена торба на варненския „Гранд мол”. Търговският център бил на средно разстояние от офиса й до катедралата и можело да се извърви и пеша. Което предполага, че атентаторът е бил в мола.  Румен Кънев от „рент-а-кар” фирмата пък разказа, че 23-годишният Мохамад наел колата за четири дни. Не споделил къде ще ходи. Както се уговорили, возилото било върнато на бензиностанция до автогарата във Варна.  Румен Кънев огледал колата дали няма проблеми, след което си казали довиждане с клиента. Според свидетеля, Мохамад след това се насочил към автогарата.  На делото се явиха и свидетели, които по това време са работели в Слънчев бряг. Според техните показания друг от атентаторите също опитал да ползва рент-а-кар. Той представил обаче странен документ за осигуровки на името на Ралф Уилям Рико.  Според прокуратурата това е фалшива самоличност на издирвания Хасан Ел Хадж Хасан.  Лицето обяснило на служителя от „рент-а-кар” Ивайло Иванов, че документите му за самоличност са в хотела, а ключът за стаята му е в жена му, която пък била на плажа.  Иванов, който свидетелства в съда, разказа, че терористът му предложил повече пари, за да се съгласи на сделка без лични документи. Той обаче не се навил и двамата се разделили с уговорката да се чуят до един час, ако документите се намерят. Обаждане обаче не последвало.  Таксиметров шофьор от Слънчев бряг пък свидетелства, че неговият колега Иван Греса (прякор), е бил нает от чужденец да го закара до летище „Варна”. Не стана ясно обаче за кой от предполагаемите атентатори става въпрос.", "date": "2018.07.03", "title": "Бомбаджията от \"Сарафово\" искал да се запознае с българската национална кухня"}
{"url": "https://www.blitz.bg/obshtestvo/prokuratura-povdigna-obvinenie-na-revnivetsa-ubil-ot-boy-plovdivskiya-profesor_news611225.html", "text": "Прокуратурата в Пловдив задържа за 72 часа и повдигна обвинение на 42-годишен мъж за убийството на проф. Стефан Нейков. Това съобщи зам. окръжният прокурор на Пловдив Галин Гавраилов. Мъжът е съпруг на студентка във ВСИ, където професорът е бил преподавател дълги години. „Между него и жената е имало по-специални отношения”, каза прокурор Гавраилов, цитиран от \"Фокус\".  Професорът е бил пребит с дървена бейзболна бухалка от съпруга на жената и в нейно присъствие, малко по-рано, на изхода на Пловдив, в посока село Оризаре. След това двамата са го качили и закарали до автомобила му, който е бил паркиран до Военна болница. Жената е съдействала на полицията късно снощи и е разказала всичко.  Съпругът й все още не е дал показания като обвиняем, но също е съдействал на полицията в хода на оперативно-издирвателните дейности.  В петък прокуратурата ще внесе в съда искане за задържане под стража на обвиняемия.", "date": "2018.07.03", "title": "Прокуратура повдигна обвинение на ревнивеца, убил от бой пловдивския професор"}
{"url": "https://www.blitz.bg/kriminalni/prestplenie/svodnichkata-ss-7-imena-vleze-okovana-v-blagoevgradskiya-sd_news611195.html", "text": "В Окръжен съд-Благоевград бе доведена, окована с белезници сводницата Елмас Донева, която е обвинена за трафик на 6 жени за сексуална експлоатация в Кипър. Делото се гледа при закрити врати от тричленен състав, тъй като се разпитват част от работилите за Донева, пише struma.com. Елмас Донева бе задържана на 27 ноември 2017 година в София при съвместна операция на Районна прокуратура – Благоевград и Агенцията за борба с трафик на хора в Кипър, СДВР, Първо РУП – Благоевград и ДАТО. Тя била издирвана 4 години от кипърските власти, като през всички години сменила имената си 7 пъти.  През март Елмас опитала да се самоубие в ареста, като се нагълтала с хапчета \"диазепам\", но опитът й останал неуспешен. Почти по същия начин е действала, за да я пуснат на свобода, когато е била ареста в Кипър и след това избягала.  След много изготвени експертизи е установено, че обвиняемата страда от биполярно разстройство и депресия. А през 2004 година била на лечение в психиатрична болница под името Даниела Донева, тъй като правила два опита за самоубийство.", "date": "2018.07.03", "title": "Сводничката със 7 имена влезе окована в благоевградския съд"}
{"url": "https://www.blitz.bg/obshtestvo/regioni/strashen-ekshn-v-blagoevgrad-ssedki-se-khvanakha-za-gushite-skandalt-prerasnal-v-masov-boy-s-dski-i-kolove-snimki_news611215.html", "text": "Благоевградчанка е нападната пред погледа на 12-годишната си дъщеря от своя съседка, с която живеят на един етаж. Инцидентът стана вчера около обяд. Двете фамилии делят третия етаж на жилищна кооперация в кв. „Грамада”, в района до градинката зад училището. Зоя Драгова, която е служителка във ВиК, излизала с дъщеря си София на разходка, когато на входа на двора се разминала със съседката си Наделина. По думите на дъщерята София при разминаването по стълбите, преди да излязат на улицата, съседката наплюла в лицето майка й и й ударила шамар без видима причина. Между двете възникнал скандал, който прераснал във физическа саморазправа.  Първи на помощ на Зоя се притекли нейните родители, които по същото време си били у дома, Наделина пък се обадила на мъжа си Тони, който пристигнал от местоработата си в голям магазин за строителни материали, както и нейните родители. Виковете от сбиването с над 10 участници се чували из квартала. Сигнал за масовия бой е подаден на тел. 112, своевременно на мястото пристигнали служители на полицията и скандалът е прекратен.  При сблъсъка са пострадали бабата и дядото на Зоя Драгова – 81-годишната Зоя Ангелова и съпругът й Георги. Спешен екип пристигнал на мястото за оказване на първа помощ на пострадалите. Обстоятелства, довели до свадата и последвала физическа саморазправа, се изясняват от служители на Първо РУП – Благоевград, пише \"Струма.бг\".    След инцидента дядото и бабата бяха останали у дома. Те превъзмогнаха шока от случилото се и силно притеснени разказаха: „Надя нападна първо внучката Зоя, заплюла я в лицето, а после и дъщерята Въси. В двора неочаквано се струпаха мъжът на Надя – Тони, сватба още не са направили, нейните родители Иван и Ваня, свекър й Кирил, чичото Ганчо и други. Стана страшно, по чудо не стана убийство, удряха ни с дъски и колове, изпочупиха всичко в двора. Вижте в какво е превърнат дворът ни, изпочупените стъкла са навсякъде, масата е потрошена, клетката на заека, това е храната му, дръжката на входната врата също е повредена… Ние със съпругата ми Зоя бяхме седнали на пейката, когато чухме виковете, дойдохме насам и ето тук нея я блъснаха и падна на земята… Нахвърлиха се и върхумен с юмруци, но аз съм физически по-здрав. Пристигналите мъже скочиха с псувни и юмруци върху нашия зет Бойко, той се отбраняваше, доколкото можеше… Посегнаха и удариха дъщеря ни Въси с дърво по главата, удряха и с този кол, изпочупиха всичко. Тези мъже дойдоха тук заради една разправия и по чудо не ни убиха, страхуваме се за живота си”, заключи с тревога Георги Ангелов, който 33 години е бил шофьор в бившето предприятие „Булгарплод” – Благоевград.  „Удариха ме със сила и ме блъснаха на земята, цялото тяло ме боли, най-много главата и кръстът, още треперя, не мога да се успокоя и да си вляза вътре в дома, живеем със съпруга ми Георги на първия етаж. Този скандал не е за първи път, случва се за пореден път”, притеснено разказа и бабата Зоя. Дъщерята Софи показа една от дъските, с която удряли пристигналите мъже.  Случващото се изуми живеещите в квартала, пострадалата Вася Драгова е уважаван педагог, работила е като учител по физическо възпитание в Четвърто ОУ – Благоевград. Фамилията на тяхната съседка Наделина също е позната сред съкварталци, майката Ваня е дългогодишна медицинска сестра в Благоевград. Това е вторият случай на съседски скандал между жени в кв. „Грамада“ само за месец, при предишния родственица нападна жената на братовчед си с брадва и разряза лицето й. Тогава също по чудо скандалът нямаше фатален край.  ", "date": "2018.07.03", "title": "Страшен екшън в Благоевград! Съседки се хванаха за гушите, скандалът прераснал в масов бой с дъски и колове (СНИМКИ)"}
{"url": "https://www.blitz.bg/kriminalni/prestplenie/otselyal-po-chudo-sled-zverska-kasapnitsa-v-burgas-poiska-v-pti-po-niska-prisda-za-napadatelya-si_news611263.html", "text": "Неочакван обрат е на път да придобие делото за бруталната касапница през лятото на 2005 г. в бургаския жк „Славейков”. Случаят се точи вече повече от 10 години, тъй като извършителят Даниел Пешев изчезна веднага след атаката над Пламен Младенов и негов авер. Миналото лято Пешев изненадващо се появи в Съдебната палата след 12 години в изгнание. Той решава да излезе „на светло” няколко месеца след като попадна в кампанията на Европол за най-издирваните престъпници на Стария континент, пише \"Флагман\".   В крайна сметка, след множество перипетии процесът за тежкото престъпление стартира в края на юни м. г. В началото на 2018 г. състав на Бургаския окръжен съд, начело с Георги Пепеляшев и Катя Господинова, постанови 15-годишна присъда за касапина. Пешев беше закопчан с белезници директно в съдебната зала и откаран в затвора, където в момента излежава наложеното му наказание за предумишлено убийство, извършено с особена жестокост и по мъчителен за жертвата начин. Така магистратите квалифицират 7-те прободни рани в сърцето и стомаха на Младенов, който е спасен по чудо след блестящата работа на лекарите в УМБАЛ-Бургас.  Очаквано подсъдимият обжалва наложената му присъда и ще се изправи след седмица пред въззивната инстанция. Изненадващо обаче жалба срещу присъдата пуска и жертвата Пламен Младенов. Синът на бургаската футболна легенда Петър Младенов поиска в пъти по-ниско наказание за нападателя си. Той определя наложените 15 години като прекалено сурови за деяние, което по чудо не го е убило и иска присъдата на Пешев да бъде редуцирана до скромните 5 години. Още по-изненадващо е, че Младенов е изразил готовност да даде нови обяснения пред Апелативния съд, въпреки че едва говореше пред първата инстанция и се наложи в залата да бъдат прочетени разпитите му пред разследващите и пред съдия.  „Видях острието в ръката на Даниел. Усетих как ме пробожда в корема, а след това и в лявата ръка, с която опитах да се защитя от ножа. Усетих как се свличам на земята в безпомощно състояние. Той продължи да ми нанася удари. Чувах нещо като клокочене от корема ми – като изтичане на вода. Усещах как кръвта ми изтича и умирам! Не можех да направя нищо, за да се защитя. Спомням си как ме качват в линейката и след това се събудих в болницата. Докторът ми каза, че живея втори живот и че съм имал невероятен късмет”, разказва тогава Младенов, като с категоричност твърди кой го е наръгал 7 пъти с нож.  През цялото време на процеса жертвата и неговият адвокат Петър Димитров искат 17 години за Даниел Пешев. Защитникът отказа да коментира мотивите за изненадващото решение на своя клиент.  Случайно или не рязката промяна в тезата на жертвата съвпада със завръщането в Бургас на брата на Даниел – Валентин Пешев, който е доста известна фигура в местния ъндърграунд.   След известен престой зад решетките обаче, също като Даниел, и Валентин изчезва в чужбина. Твърди, че се е установил в Швеция, където развива сериозен бизнес.  Броени дни след решението на Окръжния съд, Валентин даде ексклузивно интервю, в което се опита да хвърли вината за кървавия трилър върху аверите на Даниел, най-вече върху заклания в НДК ултрас на Черноморец Тодор Тотев-Пистата, който очевидно вече няма как да понесе наказателна отговорност за случая.  „Знам, че е виновен за това, че са се били, но той никога не е носил нож. Може да прозвучи грозно, защото човекът е починал, но малко ако се разровят, ще видят, че Тодор е бил агресивен. Той е от тези, които ходят по мачове, за да се бият. След като разбрах, че Даниел е осъден задочно миналата година, аз опитах да се свържа с близки тук хора, за да ми разкажат за случката. Никой не ми беше дал индикация, че е станало нещо подобно. Единствено от тогавашната приятелка на Тошко успях да науча, че, по нейните думи, Пламен е директно наръган от Тодор. Тогава това момиче е било в една компания с Деница и останалите. Това са нейни думи, но аз не мога да твърдя дали със сигурност е било така”, каза Валентин.  По-големият от двамата братя Пешеви най-вероятно ще се яви на заседанието на Апелативния съд, за да свидетелства какво точно е правел Даниел в чужбина, докато уж е търсен под дърво и камък от Интерпол.  Междувременно от прокуратурата съобщиха, че няма да протестират решението на Окръжния съд, но ще поискат назначаването на комплексна съдебно-медицинска психологична и психиатрична експертиза на Даниел Пешев, каквато до този момент липса по делото. Становището на специалистите обаче няма за цел да определи вменяеми ли е подсъдимият или не.  „Към момента на извършване на деянието има сериозни данни, че той е проявявал жестокост – пребивал е приятелката си и е убивал животни по изключително зверски начин, като е режел главите им и ги е закачал на оградата на детска градина. Целта е да се докаже, че деянието е извършено по особено жесток начин, за да се подчертае допълнително обвинението”, разкриха от прокуратурата.  Делото трябваше да се гледа още в края на юни, но заради неотложни ангажименти на столичния адвокат Ина Лулчева бе отложено за средата на юли. Междувременно Пешев се отказва от двамата си местни защитници и ще разчита единствено на известния юрист от София.  Припомняме, че до кървавата развръзка през август 2005 г. се стига, след като Пламен опитва да защити една от своите служителки Деница от бившето й гадже Даниел, който по думите на момичето я биел и заплашвал. Във фаталната вечер Пешев и неговите авери Георги Гаргата и Тодор Пистата разбрали, че компания се намира в бургаска чалготека на плажа. След края на купона те проследили с такси Пламен и двама негови авери, като ги нападнали в парка в жк „Славейков”, в близост до дома им. Младенов е наръган 7 пъти с нож от тогава едва 18-годишния Пешев. Бургазлията оцелява след няколко тежки операции, възстановява се над половин година, а с кариерата му на футболист е свършено!", "date": "2018.07.03", "title": "Оцелял по чудо след зверска касапница в Бургас поиска в пъти по-ниска присъда за нападателя си"}
{"url": "https://www.blitz.bg/svyat/mayk-pompeyo-shche-zamine-za-severna-koreya-za-pregovori_news611055.html", "text": "Държавният секретар на Съединените щати Майк Помпейо ще замине за Северна Корея в четвъртък за преговори по денуклеаризацията на Корейския полуостров, съобщава БНР. Това ще бъде третото посещение на Помпейо в Северна Корея.  Говорителят на Белия дом Сара Сандърс коментира, че преговорите бележат значителен напредък. ", "date": "2018.07.03", "title": "Майк Помпейо ще замине за Северна Корея за преговори"}
{"url": "https://www.blitz.bg/svyat/vashington-sanktsiite-sreshchu-rusiya-zaradi-krim-shche-prodlzhat_news611060.html", "text": "Американските санкции срещу Русия заради анексирането на Крим ще продължат. Tова заяви говорителят на Белия дом Сара Сандърс.Неотдавнашни изказвания на американския президент Доналд Тръмп подхраниха спекулации в американски медии, че Вашингтон може да промени позицията си за Крим, отбелязва ДПА, цитирана от БНР Миналия петък Тръмп съобщи, че на срещата си с Путин на 16 юли в Хелзинки смята да засегне темата за Крим. В отговор прессекретарят на руския президент Дмитрий Песков заяви, че Кримският полуостров, който Москва анексира от Украйна през 2014 г., е неделима част от Русия и не може да бъде тема от дневния ред на срещата между двамата  ", "date": "2018.07.03", "title": "Вашингтон: Санкциите срещу Русия заради Крим ще продължат"}
{"url": "https://www.blitz.bg/obshtestvo/zhorzh-ganchev-pokosen-ot-masiven-infarkt-v-tsentra-na-sofiya-ima-opasnost-za-zhivota-mu_news611218.html", "text": "Жорж Ганчев е в болница с опасност за живота. Това съобщава Нова телевизия, позовавайки се на източници.78-годишният политик е припаднал на паркинга на площад \"Ал. Батенберг\".  Сигнал към \"Спешна помощ\" е подаден в 15:06 часа. Още на 7-та минута в 15:14 часа линейката е била на място.  Жорж Ганчев е бил контактен, но с остър, масивен инфаркт. Откаран е в болница \"Света Екатерина\".", "date": "2018.07.03", "title": "Жорж Ганчев покосен от масивен инфаркт в центъра на София! Има опасност за живота му"}
{"url": "https://www.blitz.bg/svyat/fen-razgnevi-zhurnalistka-s-tseluvka-direktno-v-efir-video_news611062.html", "text": "Испанската журналистка Мария Гомез (Maria Gomez) се вбеси поради неочакваната целувка, която тя получи от футболен фен по време на предаване на живо. Видеоклипът е публикуван на нейната Twitter страница. Гомес коментираше събитията в Москва веднага след победата на Русия над Испания на Световното първенство по футбол. По време на предаването до жената неочаквано се приближи минувач, грабна я и я целуна по бузата. Докато журналистката се отърсваше от шока, мъжът, смеейки се, избяга, предизвиквайки истинско раздразнение в репортерката.  В коментар към видеото Гомес пише, че случилото се е доста сериозен инцидент и не вижда в действието на фена нищо смешно.  Превод и редакция: БЛИЦ      ", "date": "2018.07.03", "title": "Фен разгневи журналистка с целувка директно в ефир (ВИДЕО)"}
{"url": "https://www.blitz.bg/stsena/ruskata-kim-kardashyan-zasne-erotichno-video-s-pishchnite-si-grdi_news611066.html", "text": "Руската моделка Анастасия Квитко, известна като \"руската Ким Кардашиан\", която живее в САЩ, показа на феновете си провокативно видео. Видеоклипът е публикуван на нейната страница в Instagram. На кадрите пищната красавица позира край басейна. Горната част на банския й костюм изглежда така сякаш всеки момент ще се смъкне от големите й гърди.  Анастасия Квитко стана известна със своята нестандартна фигура - тя има много голям бюст, дупе и много тънка талия. Моделката има над 8,5 милиона последователи в мрежата. Превод и редакция: БЛИЦ     ", "date": "2018.07.03", "title": "Руската Ким Кардашян засне еротично ВИДЕО с пищните си гърди"}
{"url": "https://www.blitz.bg/svyat/svett-skrbi-otide-si-izvesten-muzikant_news611071.html", "text": "На 70-годишна възраст е починал известният музикант Алън Лонгмюр, съобщават световните осведомителни агенции. Алън Лонгмюр бе сред музикантите, основали групата \"Бей сити ролърс\" (Bay City Rollers).  Той свиреше на няколко инструмента, включително бас китара и клавишни. Семейството му оповести в Туитър, че той е умрял заобиколен от близките си. Не се съобщават повече подробности.  Лонгмюр се бе подложил на лечение в Единбург. \"Алън бе изключителен човек. Той донесе толкова много обич на всички, с които се срещна. Смъртта му оставя голяма празнина в семейството ни\", отбелязаха близките му.  Бандата \"Бей сити ролърс\" е основана в края на 60-те години на миналия век. Сред хитовете й са \"Bye Bye Baby\" и \"Shang-a-Lang\". От албумите й са продадени над 100 милиона копия. Тя се разпадна през 1978 г. и се събра отново през 2015 г. за поредица свои концерти, за които всички билети бяха продадени. ", "date": "2018.07.03", "title": "Светът скърби: Отиде си известен музикант"}
{"url": "https://www.blitz.bg/stsena/sher-zaradva-fenovete-si-s-tazi-novina_news611046.html", "text": "Американската певица Шер обяви в социалните мрежи, че новият й албум ще излезе през септември, съобщи Контактмюзик, цитиран от Нова телевизия. Тя добави, че е развълнувана от работата върху новите песни, но е и малко притеснена, защото гласът й се е променил. \"Има някои неща, които са много добри. Обаче са толкова различни\", написа още Шер в Тwitter.  Предишният й албум \"Close To the Truth\" излезе през 2013 г. 72-годишната Шер ще се появи на големия екран този месец в продължението на мюзикъла \"Мама миа\".  Тя осведоми почитателите си и за това как върви работата по мюзикъла за живота й \"Шер - представлението\", който ще бъде поставен на Бродуей.  По думите й някои части от него са \"великолепни\", а по други трябва да се работи още. ", "date": "2018.07.03", "title": "Шер зарадва феновете си с тази новина"}
{"url": "https://www.blitz.bg/svyat/v-angliyskite-uchilishcha-na-momichetata-im-zabranikha-da-nosyat-poli-za-da-ne-se-obidyat-transdzhendrite_news611047.html", "text": "На ученичките от 40 гимназии в Обединеното кралство е забранено да посещават уроците по поли, за да предпазят от обиди транссексуалните посетители на училищата. За нововъведенията съобщи \"Дейли Мейл\". Промяната на униформата се приема в името на равенството и морала. Джендърнеутралните дрехи ще предпазят от унижения нашите ученици, които са трансджендъри \", обясни правилото директорът на Priory School в Луис.  Съгласно новата политика за неутралните дрехи по отношение на половете, учениците от двата пола трябва да посещават уроците изключително в панталони. Това възмути родителите, които нарекоха забраната неоснователна. Така например, в гимназията Philips High School са събрани хиляди подписи под петицията срещу новата униформа. Превод и редакция: БЛИЦ", "date": "2018.07.03", "title": "В английските училища на момичетата им забраниха да носят поли, за да не се обидят трансджендърите"}
