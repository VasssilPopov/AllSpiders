{"url": "https://www.blitz.bg/obshtestvo/regioni/tsvetanov-pokaza-unikalni-lichni-snimki-s-koito-razkri-kak-se-zabavlyava_news522134.html", "text": "Вторият в ГЕРБ – Цветан Цветанов и съпругата му Деси присъстваха на концерта и връчването на годишните награди на БГ радио, който се проведе в Благоевград. За това съобщи самият той в личната си страница във Фейсбук.\nЕто и цялото съобщение на Цветан Цветанов:  \n\"Тази вечер със съпругата ми Деси се потопихме в уникалната атмосфера на церемонията по връчването на годишните награди на БГ радио, която се проведе в Благоевград. Мащабното събитие се проведе в модерния парк \"Македония\", който община Благоевград и кметът Атанас Камбитов изградиха върху терена на бившите казарми. Неизползваемият имот беше прехвърлен миналата година на общината от второто правителство на Бойко Борисов и само за 3 месеца върху него екипът на Наско Камбитов изгради този уникален парк, който отговаря на всички условия за провеждане и на международни културни събития.  \nУтре вечер на същото място, за трети път в Благоевград, ще се проведе и международният музикален фестивал \"Франкофоли\". Специално за него в Благоевград пристигат много изпълнители, а тази вечер се срещнах и със Станка, дъщерята на президента Жельо Желев, който в началото на 90-те години помогна за стартирането на международния фестивал и в България.  \nТази вечер и следващите дни Благоевград е един истински европейски културен център и е много приятно тук да срещна много млади хора и приятели от цяла България като председателя на Жени ГЕРБ Ирена Соколова и евродепутата Андрей Новаков със семействата им.\"  \n \n \n  \n \n  \n \n  \n \n  \n \n  \n \n", "date": "17 Юни 2017, 12:09", "title": "Цветанов показа уникални лични СНИМКИ, с които разкри как се забавлява"}
{"url": "https://www.blitz.bg/politika/prvo-v-blits-ot-bolnichnoto-leglo-borisov-napisa-tzhen-status-snimka_news522096.html", "text": "\n Преди няколко часа политическият и световен елит бе разтърсен от новината за смъртта на  .  \nСъщо вчера стана ясно, че  . \nЛидерът на ГЕРБ обаче не се предаде пред болежките и реши да докажа, че е истински политик и държавник. \nОт болничното легло той написа тъжен статус в личния си профил в Туитър, видя първо БЛИЦ. \nПосланието си премиерът написа на английски език. То гласи: \n„Heartfelt condolences to the family of #HelmutKohl. Incredibly influential and important figure for modern day Europe.“ \nВ превод: „Сърдечни съболезнования към семейството на # HelmutKohl. Невероятно влиятелна и важна фигура за съвременна Европа“. \n \n \n", "date": "17 Юни 2017, 09:05", "title": "Първо в БЛИЦ! От болничното легло Борисов написа тъжен статус (СНИМКА)"}
{"url": "https://www.blitz.bg/obshtestvo/brigo-asparukhov-khvrli-bomba-predi-25-g-blgariya-predupredi-tsru-za-idil-no-te-ne-obrnakha-vnimanie_news522106.html", "text": "През 1992 г. за пръв път посетих ЦРУ като директор на разузнаването. Българското разузнаването винаги е наблюдавало терористичните организации по света и имаше богат опит, познавайки почерка им. Тогава споделих, че голямата опасност за света е радикалния ислям. Това заяви в ефира на bTV българският разузнавач и политик ген. Бриго Аспарухов.\n\"Припомням, че онези години тази опасност бе подценявана. Колегите от ЦРУ обаче не обръщаха достатъчно внимание на този въпрос. Ние се явихме като хора, които го предвидихме\", добави той. \n\"Като че ли кулите близнаци събудиха американците от дълбок сън. После 2003 г. започна войната в Ирак. Оттам се появи кюрдският въпрос, разпадът на Ирак. Бившата аремия на Садаам Хюсеин се разпръсна на различни групировки. После се появи Либия, дойде и Сирия и така се появи Ислямска държава. Там се обединиха крайните ислямисти\", добави ген. Аспарухов. \nОтносно това, че Москва вярва, че е ликвидиран лидерът на Ислямска държава Абу Бакр ал Багдади, той заяви: \"Когото и да ликвидират, ислямският радикализъм продължава да набира скорост. Иначе не е потвърдено, че той е ликвидиран\". \n\"Не си спомням в бившите социалистически страни да са извършени такива актове, да не дърпам дявола за опашката. Сега обаче се заканват на Западните Балкани. Те вярват, че Европа погазва правата им, изпълнява американски задачи и е корен на злото\", каза още ген. Аспарухов. \n\"Иска ми се службите да са на ниво и сътрудничеството между тях да е по-тясно и да е лишено от мними интереси, да се концентрира в борбата срещу Ислямска държава\", добави той. \n \n", "date": "17 Юни 2017, 09:36", "title": "Бриго Аспарухов хвърли бомба: Преди 25 г. България предупреди ЦРУ за ИДИЛ, но те не обърнаха внимание"}
{"url": "https://www.blitz.bg/svyat/kmett-na-solun-vtreshchi-vsichki-ss-skandalnoto-si-izkazvane-za-klane-grtsiya-i-sveta_news522080.html", "text": "„Не ми пука, кой кого е клал, турците са добре дошли в родния град на Ататюрк“. Това казва най-скандалният и успешен кмет в Гърция Янис Бутарис.\n„Гърция е последният съветски тип общество и икономика“, каза градоначалникът на Солун, обяснявайки, че в южната ни съседка много граждани очакват всичко от държавата, като избягват индивидуалната отговорност.  \nБутарис каза, че Солун е отворил врати за турците, защото това е родното място на основателя на турската демокрация, Кемал Ататюрк и къщата ме, където е роден, сега е музей, който се посещава от хиляди турци всяка година.  \n„Не ми пука, ако те казват, че турците са клали гърците и всичко това,“ каза кметът отношение реакции срещу позицията му по въпроса. \nИзточник: в. Български новини \n \n", "date": "17 Юни 2017, 08:42", "title": "Кметът на Солун втрещи всички със скандалното си изказване за клане, Гърция и света"}
{"url": "https://www.blitz.bg/svyat/erdogan-ne-izdrzha-i-izrigna_news522083.html", "text": "Президентът на Турция Реджеп Тайип Ердоган заяви, че страната няма да позволи „персийския експанзионизъм“ на Иран в Близкия изток, макар че признава ролята и сътрудничеството му при разрешаването на проблемите в Ирак и в Сирия, пише Hurriyet.\n„Дали Сирия е театър на иранския религиозен експанзионизъм? Да. Дали Ирак също е театър? Да. Смятам обаче, че това е по-скоро персийски експанзионизъм, отколкото религиозен. Не го одобрявам този персийски експанзионизъм“, заяви Ердоган.  \nТурция от отдавна критикува Иран за политиката му в Близкия изток, въпреки че продължава да сътрудничи с Техеран по редица регионални въпроси, уточнява Фокус.  \nЕрдоган посочи, че Турция и Иран, заедно с Русия действат заедно в Сирия чрез процеса от Астана. Той подчерта, че проблемите в Ирак няма как да се разрешат без участието на Иран и че изключването му от усилията за справянето с гражданската война в Сирия няма да служи в ничий интерес. Турският президент призова САЩ и Саудитска Арабия да се присъединят към процеса от Астана, създал механизъм за следене на примирието в Сирия. \n \n", "date": "17 Юни 2017, 08:15", "title": "Ердоган не издържа и изригна"}
{"url": "https://www.blitz.bg/vsyaka-nedelya/statii/ekskluzivno-v-blits-nay-novata-statiya-na-kevork-kevorkyan-vn-ot-blatoto-spomen-za-emil-video_news522109.html", "text": "\n Радвам се – и ви благодаря - че донейде привличам вниманието ви със своите дописки. \nНо все ви тегля към Блатото – онова аморфно нещо, което у нас минава за политика. \nЗнам, че надеждите ви – и по-скоро гневът ви – с основание са насочени натам. \nОт доста време обаче се каня да проверя нещо: как ще приемете спомени за хора, които са оставили отпечатък върху Времето – по един или друг начин. \nХора, които са ви възторгвали – и които със сигурност щяха да се чувстват неуютно днес, сред общата врява и грубости. \nМисля, че дори нямаше да проумяват онова, което се случва пред очите им. \n *** \nНе знам дали сте обърнали внимание, но в раздела „Интимно от профила“ /вляво на страницата/ вече представих неколцина известни личности – Парцалев, Радой Ралин, Казаков-Нерона, Димовски, Стоичков…  \n Там има и едно любопитно четиво за скандала, който навремето, малко изкуствено, спретна Лили Иванова – в една задочна разправия със Слави Трифонов. \nОще когато качих въпросната публикация си казах, че трябва да представя и Емил Димитров – за да си спомним не само за един глас, но и за един друг стил – житейски и творчески. \nПравя го сега. \nДано и подобни четива ви допаднат. \nАко се случи – заедно ще си припомним още много светли имена… \n*** \nНЕПОЗНАТИЯТ /ДНЕС/ ИДОЛ \n Лили казала, че си е заслужила званието полковник – смееха се мои приятели. \nПри такъв военен министър може и да е права.  \nНо тогава той посмъртно трябваше да произведе Емил Димитров в звание генералисимус – но не го направи, понеже Емил нямаше как да пее на предизборното му пъчене в Сливен. \n *** \nНякои ходеха край смъртното легло на Емил, само за да се уверят, че си отива и вече няма да има с кого да делят „славата”. \n *** \nНикога няма да забравя един епизод от 25 годишния юбилей на „Всяка неделя”.  \nСлязох да го посрещна на входа на НДК.  \nДвама души с мъка го извадиха от колата.  \nДържаха го здраво, докато той ситнеше с видими усилия. \nСмъртта вече беше край него. \nИ изведнъж той забеляза камерите.  \nЗа миг лицето му претърпя неизразимо с думи превъплъщение.  \nМаската на страданието изчезна - заменена от погледа на Краля на естрадата.  \nЗащото той знаеше, че хората го обичат и не воюваше с тях. \nСетне влязохме в НДК и всичко се разпадна. \n *** \nНикога не сме били близки, нямал съм и претенцията, че съм проявявал някакво специално отношение към него. \nЗатова се учудих от думите му пред Антон Стефанов / „77 свидетелства. Легендата и нейните герои“/ - ето ги: \n„Благодарен съм на „Всяка неделя“, защото Кеворкян ме покани в един период, в който имах проблеми с изяви, записи.  \nНе ме пускаха по радиото и телевизията.  \nИзведнъж той ме блъсна и ме издигна нагоре“. \n*** \nНищо особено не бях направил – затова останах поразен от благородството на паметта на този човек. \n *** \nПредлагам ви две снимки от срещата ни в НДК, както и малък фрагмент от едно напълно забравено интервю с него – 22 април 1990 година, взето е в навечерието на неговия юбилей. \nВ него няма големи лафове или фукни – Кралят като Човек… \n *** \n Статията е публикувана във фейсбук профила на журналиста. \n", "date": "17 Юни 2017, 10:00", "title": "Ексклузивно в БЛИЦ! Най-новата статия на Кеворк Кеворкян: Вън от блатото - спомен за Емил (ВИДЕО)"}
{"url": "https://www.blitz.bg/svyat/putin-zagovori-za-orzhiya-i-zhertvi_news522091.html", "text": "\n Президентът на Русия Владимир Путин заяви, че конфликтът в Източна Украйна не може да се разреши с военни средства, а Западът трябва да помогне на Киев да разбере това, а не да размахва оръжие, предадоха местни медии. \nНа въпрос дали ще се разрази конфликт, ако САЩ изпратят оръжие в Украйна, а Киев започне да упражнява по-силен натиск срещу Донбас, Путин отговори: „Не смятам, че ще има промяна. Казах на нашите американски партньори, че така ще има повече жертви. Резултатът, изходът ще е същия, както сега“. \n„Конфликт като този в Донбас не може да се разреши с помощта на оръжие. Трябват преки преговори. Така или иначе, защо трябва да чакаме“, заяви руският президент.  \n„Колкото по-скоро приятелите ни в Киев разберат това, толкова по-добре. Но западните страни – Европа и САЩ трябва да помогнат на киевските власти да осъзнаят тази реалност“, добави той. \nИзточник: Фокус \n \n", "date": "17 Юни 2017, 10:16", "title": "Путин заговори за оръжия и жертви!"}
{"url": "https://www.blitz.bg/razvlechenie/tsaryat-pocheten-ot-trima-prezidenti-i-trima-premieri-damite-na-vlastta-blestyat-na-sbitietio-unikalni-snimki_news522078.html", "text": "\n Симеон Сакскобургготски отпразнува 80-годишен юбилей в резизенция \"Врана\", а броят на гостите многократно надхвърли планираните 400. \n От 18:00 до 20:30 часа царят приемаше поздравления от дошлите на празника в резиденция „Врана”. Опашката се извиваше през целия двор пред двореца. Трима президенти поздравиха Сакскобургготски – Петър Стоянов, Георги Първанов и Румен Радев. Трима премиери също бяха сред гостите - Сергей Станишев, Пламен Орешарски и Стефан Софиянски. Броят на министрите надвиши 50, като най-силно бяха представени тези от правителството на НДСВ. \n В царската резиденция бяха и партийните лидери Корнелия Нинова и Мустафа Карадайъ. Десетки представители на политическия живот, културата и бизнеса допълваха пъстрата картина. Чуждестранните гости със \"синя кръв\" също бяха голяма група. \n Подаръкът на настоящия държавен глава изненада царя и го развълнува. Радев и вицепрезидентът Илияна Йотова поднесоха на Негово величество сребърен джобен часовник от края на 19-ти, началото на 20 век с лика неговия дядо княз Фердинанд и герба на Княжество България, даван като награда лично от княза при първо място за отлична стрелба във Военното училище. \n Бившите министри от царското правителство дариха пари за възстановяването на параклиса във \"Врана\". Симеон получи още стотици картини, икони, послания и цветя, а гостите определиха приема за 80-ата годишнина като най-голямото светско събитие за 2017.  \nСнимки Канал 3 \n  \n   \n   \n   \n   \n", "date": "17 Юни 2017, 10:25", "title": "Царят почетен от трима президенти и трима премиери, дамите на властта блестят на събитиетио (УНИКАЛНИ СНИМКИ)"}
{"url": "https://www.blitz.bg/politika/rokadi-v-makedonskite-spetssluzhbi_news522110.html", "text": "Македонското правителство на премиера Зоран Заев смени директорите на двете ключови спецслужби в републиката. Лазе Велковски е новият директор на Бюрото за обществена сигурност. Той заема поста на Митко Чавков, който преди това бе и министър на вътрешните работи. Горан Николовски застава начело на една от най-важните служби в Република Македония - Дирекцията за сигурност и контраразузнаване /УБК, бел.ред./. До момента тази служба се ръководеше от Владимир Атанасовски.\nДо началото на политическата криза в западната ни съседка тази служба в продължение на 8 години се ръководеше от братовчеда на тогавашния премиер Никола Груевски Сашо Миялков, уточнява БГНЕС.  \nРешенията бяха взети по време на заседание на правителството, което се проведе вчера след обяд.  \n\"Чавков и Атанасовски участваха в незаконни и неприемливи действия срещу държавата\", се казва в официалното съобщение.  \nВ него се подчертава, че \"предстоят сериозни реформи в системата на Министерството на вътрешните работи и в специалните служби\".  \nПравителството внася предложение в парламента и за освобождаването на досегашния главен прокурор Марко Звърлевски. В мотивите за освобождаването му пише, че \"Звърлевски е действал незаконно и непрофесионално при изпълнението на служебните си задължения, което е довело до уронване на престижа на прокуратурата\".  \nКабинетът на Заев назначи и нов директор на Националната агенция по приходите - Саня Лукаревска. \n \n", "date": "17 Юни 2017, 10:38", "title": "Рокади в македонските спецслужби!"}
{"url": "https://www.blitz.bg/svyat/khlapachkata-merkel-skrbi-za-khelmut-kol-koyto-ya-napravi-kantsler-no-tazi-retro-snimka-izmesti-fokusa-ot-smrtta-mu_news522117.html", "text": "\n Германската канцлерка Ангела Меркел е категорична, че   е променил по решителен начин нейния живот чрез ролята, която изигра в обединението на Германия. Кол, който бе канцлер от 1982 до 1998 г., бе шанс за всички нас, германците, заяви Меркел, която е израснала в бившата ГДР.  \nНейната политическа кариера започва от момента на обединението на двете германски държави през 1990 г.  \n„Като милиони други можах да премина от живот под комунистическата диктатура в ГДР към свободен живот“, подчерта Меркел, която по образование е ядрен физик.  \nСлед падането на Берлинската стена на 9 ноември 1989 г. тя се присъединява към Християндемократическия съюз (ХДС) на Хелмут Кол.  \n„Всичко, което се случи през последните 27 г., щеше да е немислимо без Хелмут Кол“, отбеляза Меркел, отдавайки лична почит към делото на покойния бивш канцлер.  \n„Аз лично съм много благодарна“, добавя тя.  \nМеркел, която Кол наричал „хлапачката“, получава първите министерски постове благодарение на канцлера на обединението. А тази снимка показва отношенията помежду им преди години.\n \n \nСлед скандала с черните каси за финансирането на ХДС, в който бе замесено името на Кол, тя се отдръпна от своя ментор и пое ръководството на партията през 1999 г. Както отбелязват световните медии, това Кол така и не й го простил. \nСмъртта на Кол провокира редици световни лидери да споделят мнението си за него, а  . \nСнимка и източник: БГНЕС \n \n", "date": "17 Юни 2017, 11:30", "title": "„Хлапачката“ Меркел скърби за Хелмут Кол, който я направи канцлер, но тази ретро СНИМКА измести фокуса от смъртта му"}
{"url": "https://www.blitz.bg/politika/prvo-v-blits-i-radev-skrbi-snimka_news522132.html", "text": "\n Вчера политическият и световен елит бе разтърсен от новината за  - \"старият канцлер\", архитектът, който стои зад политическия шедьовър, наречен обединение на Германия.  \nСкръбни думи написа и  . \nСвоята почит към делото на Кол отдаде и президентът Румен Радев. В личния си профил във Фейсбук той написа: \n„Напусна ни Хелмут Кол, политик от поколението визионери с воля, които намериха безкръвен изход от Студената война. За германците той е канцлерът на обединението, за европейците той е един от архитектите на нова Европа. \nПолитик на конструктивния компромис и диалога, Хелмут Кол ще остане в историята като пример за наднационално мислене в името на високи ценности. Българите ще го помним и като един от лидерите, които отвориха европейската перспектива пред България. \nПоклон пред паметта му!“ \n \n \n  \n", "date": "17 Юни 2017, 12:01", "title": "Първо в БЛИЦ! И Радев скърби (СНИМКА)"}
{"url": "https://www.blitz.bg/politika/ekspert-drugata-godina-mozhe-da-ima-referendum-za_news522249.html", "text": "Има логика да инициираме нов референдум, в който да поискаме детайлно становището на избирателя не само за мажоритарната, но и за повече варианти избирателни системи. Нека да бъде по-богат българския избирател. Това каза в предаването \"Офанзива\" по \"Канал3\" председателят на правната комисия Данаил Кирилов.\n По думите му, ако има 1 година за подготовка и разяснителна кампания, може да има ново питане с поне 5 въпроса. \"Първо, каква да е избирателната система. Второ, мажоритарна ли да бъде избирателната система. Смесена ли да бъде системата или да бъде настоящата система с подобрения\", изреди Кирилов. Според него, ако се влезе в детайлите, ще се получи много по-добра представа какво искаме. \n По отношение на ВСС, чиито членове се избират днес от съдийската колегия, той посочи, че главните критерии за избора са в закона и това ще бъде теглилката при публичните изслушвания. \"Не сме интервюирали кандидатите и това е добре. В този случай декларации не важат. За нас важно е човекът да е професионалист и да е честен, да познава системата\", обясни председателят на правната комисия. \n \"Готови сме и ще участваме активно във всяка една процедура за промяна на конституцията. Ако се отвори такава процедура за размера на парламентарната квота, сме отворени за дискусия с оглед нейното намаляване. Обсъждахме с правния екип, с Екатерина Захариева и Цецка Цачева, с двама или трима да се промени съотношението. Те не е необходимо да бъдат пренасочвани, и сега ВСС е твърде голям\", каза още Кирилов. \n По отношение на прокуратурата той заяви, че тя е на точното си място и извеждането й със сигурноност ще я направи зависима.  \n", "date": "17 Юни 2017, 22:52", "title": "Експерт: Другата година може да има референдум за..."}
{"url": "https://www.blitz.bg/politika/ministr-radev-s-vazhna-novina-za-politsaite-na-teren_news522172.html", "text": "От Съвета за социално партньорство, ръководено от зам.-министър Стефан Балабанов, чух някои притеснителни неща. Аз ще настоявам заплатите, особено на тези, които са „на терен“, където очевидно няма желаещи и една от причините са заплатите, там да направим нещо. Въпросът е как да стане и кога да стане. Това каза на брифинг пред журналисти министърът на вътрешните работи Валентин Радев, предаде агенция „Фокус“.\n „Трябва да бъде направен преглед на целия сектор „Сигурност“ и ние това правим, и там, където има по-ниски заплати и мотивацията е по-малка, правим го. Въпросът е кога – може ли да стане в средата на годината или в началото на следващата година. То ще стане, въпросът е да стане по правилата, аз да чуя добри аргументи“, посочи Радев. \n„За облеклото чух, че ще се плащат пари, вместо облекло. Не, правим и за облеклото, да има облекло. Защото това облекло е униформа и то трябва да се прави от държавата и с дори по-високо качество от нормалното“, коментира министърът на отбраната. \nТой каза още, че няма план с колко точно да бъдат повишени заплатите. „Трябва да се погледне целият сектор и да се погледне къде заплатите са най-ниски. Очевидно като няма желаещи да бъдат полицаи, а има желаещи за други места, тогава едно от нещата, може би основното, е заплатата. Аз отговарям за тази система и искам моите хора, полицаите, да имат добри заплати. Ще направя необходимото, но в диалог с другите сектори“, допълни Радев.\n", "date": "17 Юни 2017, 15:26", "title": "Министър Радев с важна новина за полицаите \"на терен\""}
{"url": "https://www.blitz.bg/politika/karayancheva-napravi-senzatsionni-razkritiya-za-ogradata-po-granitsata-s-turtsiya_news522153.html", "text": "Оградата по границата ни с Турция е стабилна и има възможност за сигурното ни опазване от бежанци. Това коментира Цвета Караянчева, заместник-председател на Народното събрание, цитирана от Фокус.\n„Оградата е изключително стабилно направена, на 60 см. бетонен фундамент, нагоре има 3,5 м. височина със съответните намотани на кълбо телове, които не позволяват в никакъв случай да се преминава. Поне това е моето мнение, защото бях на терен.  \nВсяка една приказка в посока на това, че оградата не е строена, както трябва е спекулация. Точно заради това мисля, че колегите от БСП не дойдоха, защото нямаше присъствие, макар че бяха поканени на тази обиколка“, поясни Цвета Караянчева.  \nЗаместник-председателят се обърна към гражданите с призива да бъдат спокойни, защото всичко това, което е направено за оградата на границата ни с Турция, включително и допълнителните камери, които ще бъдат поставени, способстват за нейното сигурно опазване. \n \n", "date": "17 Юни 2017, 14:17", "title": "Караянчева направи сензационни разкрития за оградата по границата с Турция"}
{"url": "https://www.blitz.bg/politika/stanishev-sobshchi-senzatsionna-novina-za-blgariya-i-shengen_news522159.html", "text": "„Преди дни имах среща с председателя на ЕК, на която поставих и въпроса за присъединяването на страната ни към Шенгенското пространство. И според ЕС и ЕП, ние сме изпълнили всички критерии за това. Не е логично държавата, председателстваща Съвета на ЕС, да е извън Шенген. В лицето на Жан-Клод Юнкер имаме силен съюзник и при добре организирана офанзива от страна на България, можем да постигнем тази цел още преди края на годината“, това заяви президентът на ПЕС Сергей Станишев пред Дарик радио.\nТой изведе като приоритет и присъединяването на България към ERM II – така наречената „чакалня“ на еврозоната.  \n„Нека бъдем в интеграционното ядро на ЕС и да отстояваме гласа си в общностните институции. Иначе винаги ще има стремеж към изграждане на стени, например между членовете на Валутния съюз и страните извън него. България изпълнява условията за ERM II и заради борда можем лесно да влезнем там, но държавата ни трябва да има национална програма как се справяме с повишаването на жизнения стандарт“, каза той. \nНа въпрос за сценариите за развитие на ЕС, посочени в Бялата книга, лидерът на европейските социалисти посочи, че „най-вероятно ще има нов, шести сценарий, около който да се обединят страните-членки“. „Ние трябва да участваме активно в този процес, за да не останем трайно в периферията. Този разговор ще се състои именно по време на българското председателство“, отбеляза Станишев. \nПопитан за приоритетите на България като председател на ЕС, лидерът на ПЕС посочи връщането на Черно море в европейския дневен ред и темата за Западните Балкани. \nПо отношение на Брекзит той изрази ясната европейска позиция – общи, а не двустранни преговори и категоричен приоритет на гарантирането на правата на гражданите на Съюза, живеещи във Великобритания, както и на британците в ЕС: „Лейбъристите дори настояват уреждането на тези права да бъде извадено пред скоба, като жест към започването на преговорите от страна на Обединеното кралство.“ \nНа въпрос трябва ли Турция да остане страна-кандидат за ЕС, лидерът на европйската левица коментира: „Това е политическа воля на държавата, а самото членство е резултат от постигането на определени критерии. Отношенията между ЕС и Турция са комплексни. Споразумението за мигрантите е ключов въпрос в тях, но то не може да служи като разменна монета да си затваряме очите за неспазването на човешките права и потъпкването на демокрацията“. \nПредстоящата визита на новоизбрания премиер на Македония Зоран Заев в България следващата седмица, Станишев коментира като ясен знак за добросесъдски взаимоотношения: „Това е второто му посещение зад граница след Брюксел. Надявам се да надделе разумът и да подпишем Договора за добросъседство, който да уреди въпросите помежду ни. Нашият интерес е Македония да постигне стабилност“. \nПопитан за поканата за 80-годшния юбилей на Симеон Сакскобургготски, Станишев заяви: „Много ценя и уважавам приноса на бившия премиер за членството на страната ни в ЕС и НАТО. То е плод на усилия на поне три правителства: дясното на Иван Костов и следващото – моето, което довърши процеса и изпълни поетите ангажименти. Но личният принос на Симеон Саксобургготски е неоспорим. Той допринесе и за едно национално съгласие, за успокояване на изкуствено поддържаното политическо напрежение между лявото и дясното в България, в обществото и в бизнес средата“. \n„Миналата седмица с още трима премиери – Борисов, Сакскобурггонски и Герджиков започнахме разговора за най-добрия сценарий за България от гледна точка на бъдещето на ЕС. Енрике Гереро Салом, който бе мой гост ми сподели, че за съжаление в Испания не могат да направят подобен форум, защото „няма как да съберем премиерите на една маса“. Ето, не е толкова трудно – ние поставихме началото на оформянето на едни консенсус. В името на националните интереси на България“, заключи Станишев. \n \n", "date": "17 Юни 2017, 14:55", "title": "Станишев съобщи сензационна новина за България и Шенген"}
{"url": "https://www.blitz.bg/politika/prvo-v-blits-pavlova-napisa-izklyuchitelno-vazhen-post-za-bdeshcheto-na-blgariya-evrokomisarya-ni-i-goreshchiya-kartof-snimka_news522141.html", "text": "Преди минути министърът за Българското председателство на Съвета написа изключително важен пост. В личния си профил във Фейсбук Лиляна Павлова обясни какво ще се случи следващата седмица, какво е важно за еврокомисаря Мария Габриел и кой е „горещия картоф“.\nПубликуваме поста й без редакторска намеса: \n„Пикът на завършването на процедурата по приемането на приоритетите на триото Естония-България-Австрия е следващата седмица. На Съвета по общи въпроси в Люксембург предстои окончателно да приемем програмата на триото на председателството, включително и приоритетите, които България ще отстоява и за които ще работи. \nСлед това на Европейския съвет на 22-23-и юни, който е в края на Малтийското председателство, тримата министър-председатели на - Естония, България и Австрия, официално ще подпишат и ще дадат старт на нашето трио - председателство. Това коментирах в обзорното предаване \"Седмицата\" на Дарик радио днес. \nПоследното заседание на триото беше тук, в София на 31 май, когато с колегите от Естония и Австрия завършихме окончателния етап на преговорите по това какви да бъдат нашите общи приоритите. \nПриоритети са пет като в тях влизат множество подприоритети. \nАко ги изредим по поредност приоритет номер едно е растеж и конкурентоспособност. В него влизат два много важни подприоритета за България – бъдещата законодателна инициатива, свързана с единния дигитален съюз и цифров пазар, които ще са в ресора на бъдещия български еврокомисар – г-жа Мария Габриел. В този първи приоритет влиза и „горещия картоф“, наречен кохезионна политика - многогодишната финансова рамка след 2020 г. \nВторият приоритет, около който се обединихме с колегите от Естония и Австрия, е свързан със социалната политика, подкрепата и равенството. Важна подтема за България тук е решението на Европейския парламент за определяне на 2018-а за Европейска година на културното наследство. А тя ще стартира именно от България – на 11 януари, когато правим и официалното откриване на Българското председателство. То ще бъде съчетано с откриването на Европейската година на културното наследство. Това е уникален шанс за нас, за да покажем това, с което сме богати и това, с което сме непознати за Европа. \nТретият приоритет е единен енергиен съюз и политиките, свързани с климата. Именно по време на нашето трио идва големият енергиен т.нар. джъмбо пакет. Той е много тежък, много специфичен и чувствителен за България, която особено, когато сме председатели на Съвета на ЕС, не можем да налагаме една или друга тема-приоритет. Но в същия момент трябва да намерим баланса. \nЧетвъртият приоритет включва сигурност и правосъдие, отново гореща тема не само за Европа, но и България. \nПетият приоритет е „Европа като глобален играч на световната сцена“. Приоритетът е насочен в много направления, в който България вижда своята активна и специфична роля. Защото освен темата за сигурност и миграция, тук става въпрос вече за отношенията Европа-Турция. Особено след последните срещи и визити на нашия министър-председател, очакванията към него са големи, надеждите са да бъде мост в този процес. Тук ще е и темата за Западните Балкани. Считаме, че тя трябва да е един от основните приоритети на Българското председателство, защото, както казахме, по време на председателството ни не можем да настояваме за нещо „чисто българско“. Това не е приемливо, не е и правилно. Но можем да играем важна роля на Балканите. Отваряме също една много интересна и гореща тема, която смятаме, че трябва да е приоритет на нашето председателство – Черно море, както и бъдещото на ЕС. \nОтносно проверките в НДК предстои одитите да установят дали има злоупотреби при ремонтите.  \nВъзложила съм конкретни и ясни четири проверки. Едната приключи, остават три: изискала съм проверка от Централния инспекторат на Министерски съвет, която ще приключи на 17-и юли. \nСезирала съм Агенцията за държавна финансова инспекция, която да направи пълен финансов одит и преглед на дейностите, извършени от НДК като търговско дружество. Тя ще приключи в края на юли. Паралелно с това като министър, който поема търговско дружество като принципал, съм възложила одит и за финансовото състояние. Сезирах и органи на ДНСК, за да видим дали строежът в момента отговоря на строителните и инвестиционните изисквания. \nВажно е да подчертаем, че става дума за обикновен текущ ремонт с подмяна на плочки, на ВиК и отоплителни системи. За него и съгласно закона, не се изисква решение за строеж, а да има проект, по който да се направи подмяната на настилки, окачени тавани и т.н. Не става дума за архитектурно изменение, защото ние запазваме сградата такава, каквато е“. \n \n \n", "date": "17 Юни 2017, 12:35", "title": "Първо в БЛИЦ! Павлова написа изключително важен пост за бъдещето на България, еврокомисаря ни и „горещия картоф“ (СНИМКА)"}
{"url": "https://www.blitz.bg/politika/lilyana-pavlova-predsedatelstvo-na-es-shche-donese-prikhodi-v-ikonomikata_news522177.html", "text": "Българското председателство на Европейския съюз ще донесе приходи в икономиката, прогнозира министърът за Българското председателство на Съвета на ЕС през 2018 г. Лиляна Павлова, пред Дарик.\nГостенката в студиото посочи и кои са приоритети на страната ни, когато тя ще бъде начело на блока през първата половина на 2018 г. тя посочи, че приоритет номер едно на страната е растеж и конкурентоспособност. Като в този приоритет влизат два много важни приоритета за България. \n\"Това е бъдещата законодателна инициатива, свързана с единия дигитален съюз и пазар. Нещо, което ще е в ресора на бъдещия еврокомисар г-жа Мария Габриел\", обясни министърът Павлова уточни, че в този първи приоритет влиза и горещата тема, наречен кохезионна политика към новогодишна финансова рамка за 2020 година. \nТя посочи и останалите четири основни приоритета като заяви, че вторият е свързан със социална политика, подкрепа и равенство. Третият приоритет е насочен към единен енергиен съюз и политиките, свързани с климата. Четвъртият към сигурност и правосъдие. И последният приоритет е под заглавие \"Европа, като глобален играч на световната сцена\". \n \n", "date": "17 Юни 2017, 15:59", "title": "Лиляна Павлова: Председателство на ЕС ще донесе приходи в икономиката"}
{"url": "https://www.blitz.bg/ikonomika/izklyuchitelno-vazhna-novina-za-parite-ni-i-khlyaba_news522146.html", "text": "Очаква се добра реколта от пшеница, но тазгодишната жътва няма да бъде рекордна като миналогодишната. Това обяви министърът на земеделието Румен Порожанов пред Дари радио.\nТой увери, че по-ниските добиви няма да се отразят на цената на хляба. \n\"Цената на хляба се влияя или цената на пшеницата се влияя от международните пазари, респективно цената на хляба се калкулира и когато има промяна на цената тя се дължи не толкова на цената на пшеницата, на брашното, колкото в рамките на допълнителните разходи, свързани с ток, вода и т.н. В никакъв случай не може да се очаква повишаване на цената на основен продукт за българското население като хляба и хлебните изделия\", допълни министърът. \nПорожанов засегна и темата с двойните стандарти в храните. Продължават лабораторните изследвания на хранителни продукти, купени от България и страни от Западна Европа. До края на месеца ще бъдат готови и резултатите. \n \n", "date": "17 Юни 2017, 13:12", "title": "Изключително важна новина за парите ни и хляба!"}
{"url": "https://www.blitz.bg/politika/glavniyat-sekretar-na-mvr-obyavi-promeni-koito-kasayat-vsichki-shofori_news522160.html", "text": "Ще се извърши оптимизация на административните процеси в КАТ. Това каза на брифинг главният секретар на МВР главен комисар Младен Маринов.\n„Като модел за работа сме взели столичния КАТ, тъй като там, по разбираеми причини, е най-голям оборотът и е най-голямо затруднението за гражданите, при извършването на административните услуги“, посочи Маринов.  \nПо думите му идеята е и външни за администрацията на КАТ хора да огледат процеса и да дадат предписания кое може да се оптимизира, кои изисквания към гражданите могат да се извършват от служителите на КАТ, без гражданите да се ангажират да обикалят по други институции, как могат да отпаднат определени административни тежести, свързани с регистрация и пререгистрация на автомобили, заплащане на глоби.  \n„Един от основните проблеми е наличието на ПОС терминали, които да изключат плащане на такси в банките, които са в допълнителна финансова тежест за гражданите“, каза главният секретар на МВР.  \nСпоред него вече има визия как трябва да изглежда столичният КАТ, а тази схема на работа ще бъде пренесена и в абсолютно всички отдели „Пътна полиция“ по страната.  \n„Задачата наистина е приоритетна, тъй като смятаме че освен това, което постигаме като противодействие на престъпността, не по-малко важно е гражданите, които търсят административни услуги или са длъжни да плащат глоби, да бъдат максимално освободени от административна тежест, която не е необходима“, коментира старши комисар Маринов. \n \n", "date": "17 Юни 2017, 14:32", "title": "Главният секретар на МВР обяви промени, които касаят всички шофьори!"}
{"url": "https://www.blitz.bg/razvlechenie/super-shou-benovska-podari-yablka-i-na-tsar-simeon-snimki_news522155.html", "text": "\n Здрава червена българска ябълка връчи в ръката на Симеон Сакскобургготски Илиана Беновска на тържеството по случай 80-годишния юбилей на царя. \n „С уважение и като надежда, че ще помага на България  подарих ябълка на Негово Величество цар Симеон. Той  разбра символиката на доверие и признание към него и прие ябълкато с доброта, отговорност и чувство за хумор,“ съобщи водещата на „Беновска пита“. \n„Подарих му и книгата с пространното интервю на почетния председател на ДПС Ахмед Доган, което направих  през  1992 г. и по желание на Доган преиздадохме за Деветата Национална конференция на ДПС“. \nПрипомняме. че Беновска, връчи ябълка и на президента Радев като символ на надеждата ,че той ще работи в името на България. Тя опита да даде гнила ябълка на изпроводяк и на президента Плевнелиев с въпросът, който,обаче,  остана без отговор: ”Какво ви заплатиха, за да станете проводник на най-вредните нюанси на американската политика за България, а именно соросоидските, грантаджийските, протестърските, капиталските интерси и да нажежи те до червено отношенията между България и Русия в разрез с националната психология и политика на България?\" \n \n \n \n \n \n \n \n", "date": "17 Юни 2017, 14:00", "title": "Супер шоу! Беновска подари ябълка и на цар Симеон (СНИМКИ)"}
{"url": "https://www.blitz.bg/obshtestvo/regioni/ministr-nankov-s-golemi-novini-na-varnentsi_news522189.html", "text": "Над 20 млн. лева са необходими за довършването на ремонта на Аспарухов мост. Това заяви пред журналисти във Варна министърът на регионалното развитие и благоустройството Николай Нанков, който инспектира приключилите преди дни ремонтни дейности на Аспарухов мост, предаде агенция \"Фокус\".\nРемонтните дейности на съоръжения 2 и 4 включваха нова хидроизолация, фуги, асфалт, маркировка, знаци, ограничителни системи, парапети, като инвестицията е за близо 1,3 млн. лв. и е от бюджета на Агенция „Пътна инфраструктура“. Община Варна финансира с 200 000 лв. ремонтът на тротоарите по моста. Аспаруховият мост е част от път I-9 Варна - Бургас и се състои общо от 11 съоръжения. В експлоатация е от 1976 година и е основна връзка на ж.к. „Аспарухово“ с останалите квартали от община Варна. „По съоръжения 2 и 4 са направени над 700 метра ограничителни мантинели, съоръжения за безопасност, над 580 куб. метра бетон, над 1 700 тона асфалт“, каза министърът. По думите му при осигуряване на финансиране ремонтът на моста ще продължи през септември, като министерството ще подготви проектно постановление към Министерски съвет, включително и за част от пътищата от републиканската пътна мрежа. Ако не бъде осигурено финансиране, мостът ще се ремонтира през 2018 година със средства от бюджета.  \nВъв Варна министър Николай Ненков направи оглед на двата охранителни канала в квартал „Аспарухово“, изградени със средства по фонд „Солидарност“ след наводненията през 2014 година. „Проектът е на Община Варна, финансиран е от фонд „Солидарност“ и е на стойност малко над 10 млн. лева. Около 9 млн. лева вече са разплатени по проекта. Благоустрояването е осъществено със средства на Община Варна“, каза още министърът. \n", "date": "17 Юни 2017, 16:55", "title": "Министър Нанков с големи новини на варненци!"}
{"url": "https://www.blitz.bg/politika/ministri-na-ndsv-v-dva-kabineta-napravikha-neveroyatna-iznenada-na-tsarya-za-chrd-podaryavat-mu_news522233.html", "text": "\n Започва възстановяване на царския параклис в двореца „Врана”. Това съобщи бившият земеделски министър в кабинета „Сакскобургготски” Мехмед Дикме. Това е ценният за фамилията на Симеон Сакскобурготски подарък, с който го зарадваха министри от НДСВ в два негови кабинета за юбилея му, съобщава \"Труд\". \n Параклисът е скъп и мъчителен спомен за царската фамилия, тъй като недалеч от него, в парка, са били пренесени през 1946 г. тленните останки на цар Борис III от гробницата пред Южния олтар в църквата на Рилския манастир. \nСимеон и сестра му княгиня Мария-Луиза си спомнят, че всяка сутрин преди закуска майка им, царица Йоанна ги е водила да се молят в параклиса. „Когато споделихме пред царя и сестра му Мария-Луиза, че идеята на министрите от НДСВ в неговото правителство и в тройната коалиция, е за 80-ия му рожден ден нашия подарък да е възстановяването на параклиса, княгинята се просълзи”, разказа пред „Труд” Мехмед Дикме. Меглена Плугчиева и бившият главен секретар на Министерски съвет също се присъединили към идеята и дали лични средства. \n „На 14 юни царят даде вечеря за патриарх Неофит и Светия синод. Осветен бе камък за параклиса и поставен на прозореца му”, обясни Дикме. Висшите клирици уверили, че ще осигурят свещеник, който да прави служби, кръщенета и венчавки в параклиса. В него ще могат да влизат всички посетители на парка „Врана”, който всяка събота и неделя е отворен за посетители. \n Параклисът „Свети цар Борис I Покръстител” е построен през 1898 г. от Фердинанд и е бил част от царския дворец в центъра на София. През 1912 г., когато е завършен дворецът „Врана”, е прехвърлен там. След референдума за премахване на монархията на 8 септември 1946 г. дворецът “Врана” е иззет от държавата и се ползва от новите партийни лидери – Васил Коларов, Георги Димитров, Вълко Червенков, а параклисът е унищожен. В момента иконостасът му се намира в Националния исторически музей, предстои да му бъде направено копие. Мехмед Дикме обясни, че идеята на министрите от НДСВ е светилището да бъде възстановено във вида, в който е било. \n", "date": "17 Юни 2017, 21:29", "title": "Министри на НДСВ в два кабинета направиха невероятна изненада на Царя за ЧРД, подаряват му..."}
{"url": "https://www.blitz.bg/politika/tragichna-vest-pochina-bivsh-deputat-edin-ot-stroitelite-na-blgarskata-demokratsiya_news522198.html", "text": "\n Днес почина депутатът от Великото народно събрание Крум Кънчев Хорозов (1925-2017). Той прекара повече от 11 години в най-тежките комунистически концлагери и затвори. \n Беше сред възстановителите на БЗНС Никола Петков през 1989 г. и член на неговото политическо ръководство. \n Крум Хорозов нарисува единствените оригинални скици и рисунки на концлагера Белене. Изключително последователен, честен и почтен българин. Посветил целия си живот на каузата на БЗНС. Отдал най-хубавите си години на битката за свобода, демокрация  и благоденствие на българския народ.   \n До последните си дни той се вълнуваше за съдбата на БЗНС и демократичното бъдеще на България. Поклонението ще се състои на 19.06.2017г. от 12 ч. в Централни гробища - Русе. \n", "date": "17 Юни 2017, 17:50", "title": "Трагична вест! Почина бивш депутат, един от строителите на българската демокрация"}
{"url": "https://www.blitz.bg/politika/deputat-razkri-koga-mozhe-da-ima-nov-referendum-za-izbiratelnata-sistema_news522228.html", "text": "\n Има логика да инициираме нов референдум, в който да поискаме детайлно становището на избирателя не само за мажоритарната, но и за повече варианти избирателни системи. Нека да бъде по-богат българския избирател. Това заяви председателят на правната комисия Данаил Кирилов пред Канал 3. \n По думите му, ако има 1 година за подготовка и разяснителна кампания, може да има ново питане с поне 5 въпроса. \"Първо, каква да е избирателната система. Второ, мажоритарна ли да бъде избирателната система. Смесена ли да бъде системата или да бъде настоящата система с подобрения\", изреди Кирилов. Според него, ако се влезе в детайлите, ще се получи много по-добра представа какво искаме. \n По отношение на ВСС, чиито членове се избират днес от съдийската колегия, той посочи, че главните критерии за избора са в закона и това ще бъде теглилката при публичните изслушвания. \"Не сме интервюирали кандидатите и това е добре. В този случай декларации не важат. За нас важно е човекът да е професионалист и да е честен, да познава системата\", обясни председателят на правната комисия. \n \"Готови сме и ще участваме активно във всяка една процедура за промяна на конституцията. Ако се отвори такава процедура за размера на парламентарната квота, сме отворени за дискусия с оглед нейното намаляване. Обсъждахме с правния екип, с Екатерина Захариева и Цецка Цачева, с двама или трима да се промени съотношението. Те не е необходимо да бъдат пренасочвани, и сега ВСС е твърде голям\", каза още Кирилов. \n По отношение на прокуратурата той заяви, че тя е на точното си място и извеждането й със сигурнорност ще я направи зависима. \n", "date": "17 Юни 2017, 20:45", "title": "Депутат разкри кога може да има нов референдум за избирателната система"}
{"url": "https://www.blitz.bg/politika/tomislav-donchev-s-mnogo-silno-izkazvane-za-blgariya-eto-kakvo-kaza_news522231.html", "text": "България става важна, като тук има две основни причини. Първата е председателството, което дава допълнително политически шансове на страната. То трябва да се случва с мисъл към Европа и се счита за лош вкус да се използва за постигането на национални цели. Втората е, че сме европейски полуостров, вдадени в един несигурен регион. Зоните на несигурност около нас са много. Това каза в предаването \"Офанзива\" по \"Канал3\" вицепремиерът Томислав Дончев.\n Административната тежест \n \"За едно разрешително трябва да си вземаш отпуска, за да го получиш. Това е безобразие – вместо да допринасяш за кариерата си или да бъдеш със семейството си, да висиш на опашка. Назад в годините са правени множество анализи и обичайно свършва политическия цикъл и никой не е могъл да вземе конкретни мерки. Сега понеже вече има много анализи сме решили да действаме смело\", каза Дончев. \n Той обясни, че методът ще бъде да се захванат основите и голямата задача е всяка администрация да има достъп до регистрите на всички останали в електронен вид и така да се избегне обикалянето по институции на гражданина. \n Дончев отбеляза, че ако спрат да се издават свидетелства за съдимост освен приходите от тях в размер на 3,8 млн., ще отпадне нуждата и от служители. \"Регистърът е достъпен в електронен вид, ако постъпвате на работа, не трябва да ви искат удостоверение\", допълни той. \n Вицепремиерът изрази мнението, че големият проблем със съпротивата в администрацията е, че по този начин те губят власт. \"Документът на хартия може да се подправи. Регистърът не можеш да подправиш. Степента на сигурност е много по-висока\", посочи Дончев. Той обясни, че реформата няма да стане отведнъж и МС ще започне с 12 регистри, като ще продължи и с останалите. \n Приоритети по отношение на еврофондовете \n \"Добрата новина във връзка с Бюджет 2018 година е, че България, подавайки заяки за плащания и покриване на направени вече разходи, няма да има проблем с обслужванията на плащанията. Предвиден е ръст във всички сфери\", посочи Дончев, като обясни, че е имало случаи, в които ЕК преди няколко години не е успявала да обслужи заявки за плащания поради недостатъчно пари. По думите му са договорени 42% от цялата финансова рамка и грубо са платени 10%. \n Автомагистрала \"Струма\" и Кресненското дефиле \n \"С изчезналата папка се занимава прокуратурата и се надявам да разберат какво е станало. Колкото до довършването на Струма – това е много важен проект. Ние вече сме похарчили доста пари за другите участъци и ако не изградим пълноценна връзка, нямаме магистрала, а само част, което обезмисля голяма част от съоръжението\", коментира Дончев. \n Относно Кресненското дефиле той заяви, че няма средства цялото движение да бъде качено горе в планината и това би било безумно скъпо и няма вариант поне едната посока да не остане долу в дефилето. Той отхвърли и варианта за дълъг тунел, като го определи като абсолютно невъзможен най-вече заради ефекта върху природата и здравето на хората. \n Влизането ни в еврозоната \n \"Влизането ни в еврозоната няма алтернатива. Още с момента на приемането ни  ние сме се задължили в един момент да бъдем член на еврозоната. И това е по-добре за България – означава по-лесен достъп до кредитен ресурс и по-добра икономическа репутация\", коментира вицепремиерът, като призна, че се наблюдава разделение на Европа на ядро и периферия. Той прогнозира, че всички европейски политики ще бъдат мислени по този начин от тук нататък. \n Програмни отличници \n \"Отличниците по показатели са безспорно ОП Развитие на човешки ресурски и ОП Иновации и конкурентноспособност. Има и програми с по-слаби показатели, като Околна среда и Наука и образование за интелигентен растеж. Всяка от тях си има специфичните предизвикателства, като по отношение на Околна среда това е водната реформа\", посочи Дончев.  \n", "date": "17 Юни 2017, 21:17", "title": "Томислав Дончев с много силно изказване за България, ето какво каза"}
