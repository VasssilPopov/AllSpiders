{"url": "https://www.blitz.bg/obshtestvo/deputatite-reshikha-eto-s-kolko-vdigat-aktsiza-na-bezdimnite-tsigari_news616374.html", "text": "Акцизът на бездимните цигари се увеличава и става 40% от този на обикновените. Това решиха депутатите с окончателното приемане на промени в Закона за акцизите и данъчните складове. Управляващите се отказаха от другата си идея - на наливната бира да се слага бандерол. В момента вносителите на бездимните цигари плащат акцизна ставка за внесен килограм тютюн в размер на 152 лв., а с измененията тази сума ще се увеличи на 233 лв. Така ставката за бездимни цигари става 40% от тази на обикновените. Сега акцизът за кутия нагреваеми цигари е 0,93 лв., а с увеличението ще стане 1,43 лв. Промените ще влязат в сила от 1 октомври т.г.     Поправките бяха предложени от председателя на парламентарната комисия по бюджет и финанси  Менда Стоянова , като първоначално идеята беше  акцизът да се изравни с този на обикновените цигари.  Последва остра реакция , обвинения в лобизъм и  премиерът Бойко Борисов нареди проектът да бъде изтеглен.  Мнозинството в парламента обаче не се съобрази и реши да акцизът на бездимните цигари да бъде 40% от този на обикновените.    ", "date": "2018.07.26", "title": "Депутатите решиха: Ето с колко вдигат акциза на бездимните цигари"}
{"url": "https://www.blitz.bg/svyat/pochina-nay-vzrastnata-zhena-na-planetata_news616368.html", "text": "Тио Мияко бе притежателка на титлата за най-дълго живялата жена на планетата, като нейна предшественичка е Наби Таджима, която умира в Кагошима, Южна Япония. Тио Мияко, която е родом от Канагава, почина на 118 годишна възраст. Това съобщи японският вестник Tokushima Shimbun, позовавайки се на Министерството на здравеопазването, труда и благосъстоянието на островната държава.  \"Тя донесе щастие на всички, които я срещнаха. Ще ни липсва много\", споделя племенникът на починалата пред местните журналисти. Превод и редакция: БЛИЦ  ", "date": "2018.07.26", "title": "Почина най-възрастната жена на планетата!"}
{"url": "https://www.blitz.bg/layfstayl/shoubiznes/geri-nikol-ekskluzivno-pred-blits-zabrkvat-imeto-mi-v-izmislena-novina-che-shche-peya-za-bsp-na-buzludzha_news616366.html", "text": "Хитовата изпълнителка Гери Никол обяви ексклузивно пред БЛИЦ, че е станала жертва на фалшива новина. Вчера в публичното пространство бе тиражирана информацията, че младата певица ще пее за БСП на традиционния събор в Бузлуджа.  Днес пък в статия се твърди, че кметът на Варна Иван Портних й се обадил, за да я заплаши, че, ако тя пее за социалистите, няма да я допусне да участва на концерта за празника на Морската столица.  \"Това е пълна лъжа. Никога не съм казвала, че ще пея за БСП на Бузлуджа. Кметът на Варна г-н Портних също не ме е търсил, за да разговаря с мен\", заяви пред БЛИЦ Гери Никол.  Изпълнителката, която има най-много гледания в you tube от родните певици, се оплака, че е била подложена на журналистически тормоз през последните дни. ", "date": "2018.07.26", "title": "Гери Никол ексклузивно пред БЛИЦ: Забъркват името ми в измислена новина, че ще пея за БСП на Бузлуджа"}
{"url": "https://www.blitz.bg/layfstayl/khoroskop/retrograden-merkuriy-dokoga-shche-obrkva-planovete-ni_news616342.html", "text": "От днес (26 август) планетата Меркурий навлиза в своята ретроградна фаза и носи със себе си куп астрологични промени. Дишайте дълбоко и се успокойте, защото каквото и да правите, няма да имате особен успех, пише tialoto.bg.Меркурий ще окаже негативно влияние върху всички комуникации като преговори за различни сделки (особено покупко-продажба на имоти), наеми, разговори за започване на обучения, нови проекти и други. Планетата ще действа силно до 19 август.   „Когато всяка планета е в своята ретроградна фаза, енергията на човек се променя. Той може да се почувства много изтощен и да няма желание за нищо. Меркурий управлява начина ни на общуване и забавя рефлексите ни“, коментира астрологът Сузи Кер Райт. По думите ѝ, при всеки промените са в различна степен. Ретроградният Меркурий преобръща ежедневието на хората внезапно. За съжаление, до средата на август, планетата ще е виновна за много наши несполуки. Те ще ни накарат да преосмислим много неща. „Процесът на търсене на отговорите може да доведе до летаргия и затваряне на някои личности“, добавя Райт. Тя е категорична, че през този период е хубаво да приключим отношения, които сме оставили недовършени – например с бивши партньори или колеги, с които сме се скарали и не сме си казали всичко в очите.  Няма нужда да се страхувате от негативните аспекти на планетата, а по-скоро да се опитате да се справите по-лесно с изтощението, което носи тя. „Меркурий умишлено ще наруши ежедневието на хората и ще причини здравословни проблеми. Нервната е една от системите, която ще се изостри до 19 август. Поради забавяне на когнитивните функции са възможни наранявания и инциденти“, обяснява още астрологът. Ако усетите, че губите почва под краката си и хаосът на работното място се увеличава, опитайте да се успокоите и помолете за почивка, в противен случай нещата могат да се задълбочат, съветва Райт. Тя е категорична, че дори и да не изпитват трудности в офиса, всички работещи трябва да са по-внимателни с нещата, които вършат и разговорите, които провеждат. Колкото повече релаксирате по време на действието на Ретроградния Меркурий, толкова по-лесно ще преодолеете трудностите. От 26 до 19 август може да направите нещо полезно за вас и околните – да изчистите дома си от излишните предмети, както и да престанете да общувате с така наречените „токсични хора“, които ви носят негативна енергия. Това ще ви донесе спокойствие и облекчение.", "date": "2018.07.26", "title": "Ретрограден Меркурий – докога ще обърква плановете ни?"}
{"url": "https://www.blitz.bg/layfstayl/shoubiznes/senzatsionno-tazi-srbska-legenda-li-e-novata-na-filip-pleyn-snimki_news616348.html", "text": "Сръбската звезда Драгана Миркович е новата на Филип Плейн! Така се бъзикат феновете и от лагерите на двамата, след като Драгана пусна снимка с Плейн.Напоследък стана модерно всяка жена, снимала се с дизайнера, да си мисли, че вече му е гадже. Така направи и родната ни плеймейтка Моника Валериева, като след това се разразиха поредижа от скабдали. Нищо чудно по тази логика и Миркович да е такава. Сега очакваме словесен чат двубой между нея и Морган, пише HotArena. А какво ново се случва в леглото му… Блондинките са разкарани, а брюнетката Инеса (I.S.Nesquik) поостана още два дни след тях в компанията му. Снощи е забелязан в компанията на нова девойка в дискотека, което страшно много наподобява на Морган Осман, но феновете отричат да е тя.  Въпреки всичко никой не изключва вероятността Филип и Морган да се съберат отново, тъй като на рождения й ден преди няколко дни той призна пред всички, че тя му липсва и винаги ще я обича.   ", "date": "2018.07.26", "title": "Сензационно! Тази сръбска легенда ли е новата на Филип Плейн (СНИМКИ)"}
{"url": "https://www.blitz.bg/layfstayl/krisko-prsna-15-bona-za-tuning-na-tsveti-zaprilichala-e-na_news616334.html", "text": "Криско е пръснал поне 15 бона, за да тунингова жена си Цветелина. Откакто е с него, танцьорката с бавни темпове, но без да спира, упорито променя външния си вид, писа „Уикенд“.Само за две години, откакто е с Криско, в лицето на Цвети са настъпили такива промени, че сигурно и майка ѝ вече трудно я разпознава . На първо място е носът на брюнетката. Както се вижда от нейни стари снимки, оригиналната му форма е доста топчеста. Според ценителите на естествената женска красота, дихателният орган изглежда много симпатично и отива на лицето на притежателката си.  Явно обаче Цвети е била на друго мнение, защото  на актуалните ѝ фотоси нейният нос няма нищо общо с оригинала . Той е изтънял и изглежда по-прав от преди. За тази промяна Криско се е бръкнал поне със 7-8 хиляди лева, смятат запознати с ценовата листа на естетичните хирурзи.  Носът обаче е само началото на промените. Като повечето си колежки от развлекателния бранш, Цветелина също харесва  сочните устни, затова е напомпала своите с хиалурон , увеличавайки ги с 50 на сто над програмирания от природата обем. Както е модерно, ефектът се подчертава с обилно количество блясък за устни, за да се вижда отдалеч колко много пари са налети в устата на красавицата. Поддръжката на този сексапил струва средно 2 бона годишно, тъй като ефектът от хиалурона е временен и, за да не се изгуби, е важно да се инжектира през няколко месеца.  В овала на лицето на брюнетката също има странна промяна . Преди връзката ѝ с Криско той клонеше към форма на квадрат с доста широка ъгловата долна челюст. Тогава обаче Цвети бе най-обикновена танцьорка, която въртеше любов с пловдивски пиар на име Никола. Откакто стана Крисковица, лицето странно се издължи. Това може да се дължи на ремонтирана брадичка или някакъв друг похват, който само тя, мъжът и естетичният ѝ хирург знаят. Каквото и да са правили, със сигурност е струвало много пари.  Говори се, че  танцьорката редовно се подлагала и на скъпи процедури за изглеждане на кожата . Носела перманентен грим , вероятно за да не плаши мъжа си сутрин, когато я види във вида, в който природата я е създала. Всичко това бърка дълбоко в джоба на Кристиан. Габровецът на е от щедрите, но когато въпросът опирал до жената, с която се показва пред хората, развързвал кесията и плащал, колкото е нужно, само и само всички да са доволни.", "date": "2018.07.26", "title": "Криско пръсна 15 бона за тунинг на Цвети, заприличала е на..."}
{"url": "https://www.blitz.bg/svyat/filip-pleyn-izrita-monika-valerieva-vednaga-sled-dramite-i-ya-ssipa-s-tazi-snimka_news615853.html", "text": "Немският дизайнер Филип Плейн показа колко са били сериозни намеренията му към Моника Валериева. След жестоките драми между родната плеймейтка и бившата на Плейн - Морган Осман, той показа, че любовта му към втората е непоклатима, въпреки всички жени, които минават през леглото му.Плейн се възползва от това, че Морган има рожден ден, за да признае пред цял свят, че винаги ще я обича и се е наслаждавал на макс на всяка една минута, в която е бил с нея.  „    С тези думи той красноречиво показва, че Валериева е била просто поредната еднодневка, с която се е опитвал да забрави Морган, но не е успял.  Двамата с Морган имаха бурна връзка и дори бяха сгодени. Моника се възползва от мимолетните желания на дизайнера, за да си направи силен пиар, но всяко нещо си има своите минуси.  Едва няколко часа след като гръмна с новината, че е в имението на Филип Плейн и започнаха скандалите с бившата му Морган Осман, профилът на родната красавица бе мистериозно изтрит от \"Инстаграм\". Тя обаче не обвини бившата изгора на Плейн за това, а посочи, че това най-вероятно е човек с много големи връзки в социалната мрежа, тъй като тя има над 100 000 реални последователи.  ", "date": "2018.07.26", "title": "Филип Плейн изрита Моника Валериева веднага след драмите и я съсипа с тази СНИМКА"}
{"url": "https://www.blitz.bg/lyubopitno/nauka-i-tekhnologii/zloveshcho-google-predskaza-idvaneto-na-khristos-i-denya-na-strashniya-sd_news616226.html", "text": "Потребителите на Reddit, използвайки Google Translate, стигнаха до страшно предсказание за второто пришествие на Иисус Христос и Деня на Страшния съд. Това съобщи The Express. Според потребителите, ако в преводача се опита да се преведе на западноафриканския език Йоруба английската дума dog (куче), тогава услугата ще покаже съобщението:  \"Денят на Страшния съд е три минути преди полунощ. Изпитваме героите и драматичните събития в света, които показват, че все повече се приближаваме до края на света и завръщането на Иисус\".  За да бъде получено собщението, думата \"куче\" трябва да бъде въведена 22 пъти. След това трябва да бъде преведено обратно на английски език. След това ще се появи зловещото съобщение.  Експерти обясняват, че причината за такава \"пророческа\" дейност на услугата може да бъде използването на изкуствен интелект на Google, който се научава да превежда от фрагменти от вече съществуващи текстове. Превод: БЛИЦ    ", "date": "2018.07.26", "title": "Зловещо! Google предсказа идването на Христос и Деня на Страшния съд"}
{"url": "https://www.blitz.bg/svyat/strakhotna-i-na-49-dzhey-lo-pokaza-ubiystveno-tyalo-na-plazha-snimki_news616215.html", "text": "Преди ден Дженифър Лопес навърши 49 г. Известната изпълнителка и актриса отпразнува рождения ден на Бахамите с най-любимите си хора. Облечена с бански в черно и бяло Джей Ло показа перфектна форма. Това пише vesti.bg, позовавайки се на People.В компанията на семейството и приятелите си и своята половинка - бейзболистът Алекс Родригес, Джей Ло вдига наздравица с бутилка шампанско по случай повода.   Едно от най-милите пожелания, които изпълнителката на хита El Anillo получи, определено е това от нейния любим. В Инстаграм той благодари на Джей Ло за грижите и вниманието, с които обсипва близките си 365 дни в годината и заяви, че се надява тя да получава любовта, която заслужава. Дженифър Лопес и Алекс Родригес са заедно от април 2017 г.  Певицата има две деца - близнаците Ема и Макс от бившия си съпруг Марк Антъни. Двамата се разделиха през 2011 г. През 2012 г. Джей Ло започна да се среща с танцьора Каспър Смарт. Две години по-късно връзката им приключи.   Бившият бейзболист е баща на две дъщери, които обожават Лопес.", "date": "2018.07.26", "title": "Страхотна и на 49! Джей Ло показа убийствено тяло на плажа (СНИМКИ)"}
{"url": "https://www.blitz.bg/svyat/shokirana-ochevidka-zasne-dvoyka-praveshcha-seks-v-uchilishchen-dvor-video-18_news616218.html", "text": "Жителка на Северен Лондон гледаше телевизия до късно, когато внезапно чу странен шум от училищния двор наблизо. Жената се огледа и видя двойка да прави секс точно под лампа. Жена, която предпочиташе да остане анонимен, разказа пред The Sun, че тя незабавно призовала полицията и решила да заснеме какво се случва на видео като доказателство.  \"Аз извиках: \"Ей, какво правите\". Но те просто си продължаваха. Не се интересуваха. Бях шокирана, защото това е приятен семеен квартал и във всяка къща има деца\", споделя жената.   Интересно е, че полицията така и не пристигнала, а любовчиите напуснали \"местопрестъплението\". Дали ще бъдат търсени, не е известно. Превод: БЛИЦ", "date": "2018.07.26", "title": "Шокирана очевидка засне двойка, правеща секс в училищен двор (ВИДЕО 18+)"}
{"url": "https://www.blitz.bg/intsidenti/katastrofi/prvo-v-blits-zasukana-shoforka-pomete-motorist-na-dondukov-snimki_news616303.html", "text": "Тежка катастрофа е станала преди минути на столичния бул. \"Дондуков\", видя фоторепортер на БЛИЦ. Ударили са се мотор и кола. На мястото на инцидента веднага са пристигнали полиция и линейка.   Шофьорката на колата е невредима, а мотористът има леки наранявания.   Според очевидци на инцидента, жената е отнела предимството на двуколесното превозно средство.  За минути по възловия булевард се образува огромно задръстване.  Снимки: Георги КОЛЕВ, БЛИЦ      ", "date": "2018.07.26", "title": "Първо в БЛИЦ: Засукана шофьорка помете моторист на \"Дондуков\" (СНИМКИ)"}
{"url": "https://www.blitz.bg/obshtestvo/stolitsa/izvnredno-v-blits-krvavo-zverstvo-s-15-godishen-v-stolitsata_news616345.html", "text": "Брутален и кървав инцидент е станал в столичния квартал \"Надежда\", сигнализира читател на БЛИЦ. Младо момче, на видима възраст около 15 години, е било намушкано с нож пред блок 326. То е било нападнато, а извършителят явно е избягал след атаката. На място веднага са пристигнали екипи на полицията и Спешна помощ.  Пострадалият е откаран в \"Пирогов\". Източник от лечебното заведение, пожелал анонимност, разказа пред БЛИЦ, че момчето има множество прободни рани и е загубил доста кръв. Има опасност за живота му.   По неофициална информация момчето е било наръгано от свой връстник, с когото са се скарали в социалните мрежи. На   БЛИЦ очаква новини, снимки и видео от своите читатели в цяла България и по света     ", "date": "2018.07.26", "title": "Извънредно в БЛИЦ! Кърваво зверство с 15-годишен в столицата!"}
{"url": "https://www.blitz.bg/intsidenti/katastrofi/prvo-v-blits-tezhk-intsident-v-tsentra-na-sofiya_news616349.html", "text": "Неприятен инцидент е станал в центъра на София, съобщава читател на БЛИЦ. Моторист се е натресъл в лек автомобил на кръстовището на бул. \"Дондуков\" и \"Васил Левски\". На място са пристигнали екипи на полицията и спешна помощ, за да окажат помощ на пострадалия моторист. Той е откаран в лечебно заведение за оказване на допълнителна помощ. Не е ясно какво е състоянието му. На   БЛИЦ очаква новини, снимки и видео от своите читатели в цяла България и по света  ,    ", "date": "2018.07.26", "title": "Първо в БЛИЦ! Тежък инцидент в центъра на София!"}
{"url": "https://www.blitz.bg/intsidenti/katastrofi/signal-do-blits-dve-koli-smachkani-zhestoko-sled-tezhka-katastrofa-kray-vladaya-ima-raneni_news616360.html", "text": "Тежка катастрофа е станала в района на Пернишко шосе в района на Владая. Две коли са смачкани жестоко след удар една в друга, твърди читател на БЛИЦ, станал свидетел на случилото се. При инцидента са леко пострадали са двамата водачи на автомобилите. На място веднага са пристигнали екипи на полицията и Спешна помощ.  \"Едно БМВ навлезе в насрещното и сътвори истински кошмар. Ударът беше много тежък\", разкрива очевидец.  Към момента движението в района на катастрофата е кошмарно. Огромно задръстване се е образувало заради удара. На  БЛИЦ очаква новини, снимки и видео от своите читатели в цяла България и по света    бмв перничка регистрация влязла в насрещносто ", "date": "2018.07.26", "title": "Сигнал до БЛИЦ! Две коли смачкани жестоко след тежка катастрофа край Владая, има ранени!"}
{"url": "https://www.blitz.bg/obshtestvo/kak-vodeshchiyat-na-btv-svetoslav-ivanov-nagazi-v-kalta_news616148.html", "text": "Краят на телевизионния сезон бе гарниран с поредния журналистически скандал. Но ако за мнозина той е изненадващ, то тоталният дефицит на обективност у популярното лице на най-голямата частна българска телевизия – бТВ, стана ясен още през януари тази година. Събитията от края на миналата и началото на тази седмица го потвърдиха. Горчивата истина е, че Светослав Иванов е поредният телевизионен водещ, който няма повече място в журналистиката, защото отдавна е приключил с нея. Така е в България, макар другаде да е различно. И това водещият на предаването “120 минути” много добре знае, но няма да го признае и не защото обстоятелствата го притискат, а защото е удобен на добре известни икономически лобисти и техните политически проксита.  Като журналист, търсещ специализация в международната тематика, Иванов познава механизмите на работата на частните медии в САЩ и във Великобритания. Наясно е, че там журналистите и цели медии имат практиката да декларират публично своите пристрастия в сферата на политиката. У нас, ако изключим в. “Дума”, два-три интернет сайта и трите кабелни телевизии на партиите от национално-патриотичния спектър, мнозина радетели на “свободата на словото” всъщност злоупотребяват с него, но никога не са декларирали своите политически пристрастия. Това именно е прегрешението на Светослав Иванов, което той очевидно съзнателно извършва. Показа го още през януари т.г., когато пак през ефира на бТВ прокара “опорните точки” на група от “бели” медии, опитващи се да налагат “морален фашизъм”, а работещите в тях - използвани като бойни легиони срещу интересите или в защита на издателите си.       Колко плати \"Капитал\" на Светослав Иванов, когато \"случайно\" го избра за водещ на събитие през февруари 2018 г., само месец след като \"лицето на бТВ\" пропагандира тезите на скандалния бизнесмен Иво Прокопиев за българските медии?  И в двата случая Светослав Иванов заема страна, най-общо казано, тази на кръга, известен с нарицателното име “Капитал” и “комсомолския приватизатор” Иво Прокопиев. Но не го признава, не застава в праймтайма в неделя вечер на най-рейтинговата телевизия и не признава, че съпортва и налага “аджендата” на свързаните с Прокопиев икономически кръгове и инженерни политически ГМО-та и прочие.  Наместо това Иванов, да го наречем по най-мекия начин, подвежда зрителя, че е обективен и търсещ баланса почтен журналист. Уви, не е така. И това е ясно за всички, които толкова върло се втурнаха във Фейсбук да “спасяват” Светослав Иванов, навяващи спомен за шедьовъра на Спилбърг отпреди 20 години “Спасяването на редник Райън”. Само че Иванов не е герой, нито е българският Дейвид Фрост, нито някога ще бъде, колкото и да му се иска да прилича на журналиста, направил историческото интервю с американския президент Ричард Никсън.  Най-малкото, защото Иванов не задава неудобни въпроси, а тъкмо обратното – майстор е на сервилната журналистика, иначе казано на “скрития ПР”. Разбира се, в това няма нищо лошо, освен, ако не се опитваш да се представиш първо за “герой”, а после, когато бъдеш изобличен, да търсиш алиби за собствения си непрофесионализъм, като се изкараш жертва на несъществуваща цензура.  Точно това провокира и миналата неделя Иванов с интервюто с Ярив Лернер, изпълнителен директор на “Ню Бояна филмс”.  Водещият трябваше да представи в негативна светлина група издания, които са обект на търговски интерес от компанията на г-н Лернер. И когато това става в най-гледаното време от седмичната телевизионна програма, най-логичното е да последва ответна реакция от вестниците, които са станали обект на внушения, забележете, не от анализатор или наблюдател, а от журналиста. Нима Светослав Иванов е забравил, че като такъв, той би следвало да е медиатор, а не съдник, удобно позовавайки се на манипулативни данни от зависими журналистически организации. И да, тук става въпрос за много фин, но същевременно достатъчно прозрачен опит за манипулиране на аудиторията.  Какво ли би казал за изданията на г-н Прокопиев и останалите олигарси, които вкупом се превъзбудиха от страх, че някой е изразил мнение, че е в интерес на зрителите на бТВ Светослав Иванов да не бъде повече автор и водещ на обзорно седмично предаване за анализи и коментари. Сигурно ще каже, че всичките до едно са обективни, че не се ползват като “бухалки” срещу неудобни политици, магистрати, общественици, както и не служат за “щит” от собствениците им срещу държавата и опитите на правоохранителните й институции да установят и докажат престъпления, извършени още в зората на демокрацията и престъпната приватизация. Нищо няма да каже. Защото Светослав Иванов отдавна е част от цялата тази схема за подмяна на истината, която всъщност срива доверието в българските медии, а не фалшивите класации, изготвяни от свързани с Прокопиев и сие “независими” анализатори.  Пристрастността на Светослав Иванов, разбира се, има своята висока цена. Защото Иванов не е просто телевизионен водещ със силно развит копнеж някога (ако може по-скоро) да се види в министерското кресло на ул. “Ал. Жендов” № 2, а е добре платен лобист на определени икономически и олигархични интереси. Това е причината във вторник цялото “фейсбук войнство” от грантово зависими “граждани” да подскочи изплашено от призива за повече обективност и професионализъм от ефира на бТВ. Защото без Светослав Иванов, няма да има кой да брани, поне в седмичния праймтайм, каквото се явява времето в неделя късно следобед, интересите на “защитниците” на журналиста.  Ако го няма “редник Иванов”, къде ще могат да се изявяват в “удобни интервюта”  Иво Прокопиев, рушащият авторитета на правосъдието Лозан Панов, провалящият се във всичко, с което се заеме, Христо Иванов и много още като тях. Нима трябва за пореден път да се припомнят стенограмите на задкулисието от срещите на т.нар. група “Арго” от лятото и есента на 2016 г., от които става ясно, че настоящите защитници на Светослав Иванов планират политически кампании, участие в президентски и други избори, ползващи именно услугите на телевизионни водещи от мейнстрийм медиите. Защото, ако беше обективен, ако държеше да представи себе си като истински независим журналист, Иванов можеше да тръгне по следите на записките от “Арго”. Само че тогава вместо опълчение в негова полза, щеше да се сблъска с канонада от морални упреци от безморални съдници. Щеше да загуби и нещо съвсем прозаично – доходи.  Както вече посочихме, Иванов е добре платен, но далеч не само от заплатата, която получава от бТВ. Щеше да е полезно и в името на прозрачността и “чистота” на ефира, ако имаше публичен регистър на доходите на основните телевизионни лица. Така щеше да е ясно и какви хонорари е получавал Иванов като медиатор на определени конференции на определени фондации от либералния спектър. Така щеше да е в любимата на телевизионния (все още) водещ Америка. Само че ако работеше в САЩ, Светослав Иванов отдавна щеше да е принуден да признае, че е сред недоволните от избирането на Доналд Тръмп привърженици на Джордж Сорос.  Що се отнася до опасенията, че публикации, в които се повдигат въпроси за пристрастността на един или друг журналист могат да влошат състоянието на медийната свобода в България, те звучат повече от спекулативно. За каква цензура може да се говори, когато всяка седмица в най-гледаното време на бТВ Светослав Иванов пропагандира определени политически, икономически и прочие интереси, включително да защитава укриващия се от правосъдието вече над 4 години банкер-беглец Цветан Василев. Та, нали именно Иванов беше единственият журналист, който специално пътува до Виена, за да направи интервю с прясно фалиралия през 2014 г. фараон. Този факт в голяма степен обяснява и редакционната политика на бТВ в последните години, за която все по-трудно става да прикрива, че се определя от центрове извън нюзрума на телевизията. А що се отнася до обещанията на Светослав Иванов, че ще ни се усмихва и от септември по бТВ, той трябва да си дава сметка, че тепърва ще му става все по-трудно, точно защото отдавна приключи с журналистиката и влезе в политиката и във все още законово нерегламентирания у нас лобизъм. Така че - да свиква с калта, в която сам е нагазил. ", "date": "2018.07.26", "title": "Как водещият на бТВ Светослав Иванов нагази в калта"}
{"url": "https://www.blitz.bg/politika/volen-siderov-pred-blits-shche-proverya-lobistkite-zakoni-na-valeri-simeonov_news616327.html", "text": "Лидерът на \"Атака\" Волен Сидеров разкри пред БЛИЦ много интересни детайли около разразилата се словесна престрелка между него и вицепремиера Валери Симеонов. На въпрос на медията ни ще доведат ли високите децибели до „затваряне” на коалицията Обединени патриоти, Сидеров отговори:   Г-н Хамид не уточни как точно ще стане това, така че по-скоро го приех като пожелание или заклинание. Има хора, които си вярват, че като направят заклинание то ще се случи. Аз така го приемам, не чухме ясен политически анализ как ще стане това. Това става процедурно – или с оставка на правителството, или с много сериозен катаклизъм, който пак да доведе до оставка или префасониране на коалиция. Т.е. патриотите излизаме от коалицията, казваме – няма да участваме повече и тогава, примерно ДПС, както виждам от този разговор, имат амбицията да подкрепят правителство на малцинството. Те споменаваха това още след изборите 2017 г., но ГЕРБ не го приеха\".  \"Все пак, трябва да се има предвид, че основната политическа сила е ГЕРБ и тя решава дали да влезе в коалиция с някой или да има правителство на малцинството. Ако Борисов беше решил такъв вариант, той щеше да каже – не искам коалиция, ще управлявам с 90 и няколко човека и ДПС да го подкрепя. Но това приемливо ли е за ГЕРБ, защото става фактическа коалиция с ДПС и ГЕРБ трябва да я оправдава пред избирателите си и пред обществото\", допълни лидерът на \"Атака\".  Пред БЛИЦ Волен Сидеров коментира и това дали е оптимист за продължаването на коалицията във вида, в който е в момента.  \"Дали съм оптимист или песимист не мога да кажа. Аз съм реалист преди всичко. Гледам да вървят нещата така, че въпреки различията помежду ни, които са изтъквани много пъти, да не се връщаме към стила и поведението на отделните лидери в тройната коалиция Обединени патриоти. Аз смятам, че е възможно да се изкара мандата. Неведнъж съм го казвал, че ако паднем от власт ще сме си го направили ние, ние ще се съборим\".  \"Валентин Касабов се е престарал в този случай, може би да се докаже като верен съратник на Симеонов, е казал тези думи. Но те не са верни, защото фактите, аз затова и в този брой на вестника припомням някои неща, фактите са други.  Фактите са такива, че през 2003 г. аз започнах едно предаване в телевизия СКАТ, то се казваше „АТАКА” – 10 минути коментар, без аутокю – такива екстри нямаше там. Просто заставаш срещу една камера, даже оператора отиваше да пие кафе и ме оставяше сам с камерата и аз отсичах 10 минути, даже нямаше дубли. След това в събота продължавах по 1 час, вече с гост. Тоест, 7 пъти в седмицата имах предаване, в което третирах много сериозни политически, икономически въпроси. Това направи предаването „АТАКА” по-гледано тогава от „Панорама“. На 2-ра страница в този брой съм цитирал НЦИОМ от март 2005 г. предаването ми „АТАКА” е по-гледано от „Панорама“, от сутрешния блок, от „Коритаров лайф“ тогава бТВ и само Кеворк Кеворкян с „Всяка неделя“ имаше по-висок рейтинг. По този начин започнаха да търсят телевизия СКАТ.  Да каже някой, че тя ме е създала не е вярно, защото аз имах предложение от Евроком. Можех да отида там с по-голямо заплащане, но бях коректен\", коментира политикът по повод думите на Валентин Касабов, че Валери Симеонов е негов наставник.   На въпрос на медията ни:\" На първата страница на вестник \"Атака\" сте цитиран: „вицепремиерът Симеонов отговаря за концесиите, да ми ги предостави”. Как точно да ви ги предостави и какво ще правите, ще мерите децибелите на концесиите?, Сидеров отговори така:  \"Това е много стара идея. Там децибели няма, но има замърсяване, неспазване на договори, липса на контрол. Защото, ако вицепремиерът ходи по дискотеките, аз ще направя нещо много по-сериозно. 1290 концесии има общо в България. От тях около 560 са за природни богатства. Т.е. природните богатства са дадени на концесия на някаква фирма. В случая говорим за златото, моя тема от както е дадена тази концесия.  Ние сме една от основните държави, може би 3-та, 4-та в Европа, по находища на злато. Още от античността България е известна със златните си находища. През 90-те години, мисля че беше при вицепремиер Божков, беше дадена тази концесия\".  Лидерът на \"Атака\" разкри какво следва оттук нататък.  \"Ще отида с компетентни органи, така както се прави за заведения в момента, и ще проверя на място какво става с добива. Защото в момента аз имам информация, че се изнасят тонове, стотици тонове концентрат от нашите находища, без никой да контролира какво е количеството и накрая фирмата-износител казва, ами изнесохме толкова. Дали е така, даже няма и контрол. Тоест, ще осъществя контрол както за добива на злато, така и за концесии, които ощетяват България\", обясни националистът.  Той обясни кои концесии ще започне да проверява, освен златото:  \"Тук е не само злато, тук имаме мед, алуминий, да не говорим за затворените уранови рудници, които ние по находища на уран също сме на едно от първите места в света.  Тези концесии, някои от тях са дълбоко неизвестни, не се спазват условията на договора, няма контрол. А концесионният договор, специално за златото е под 2% комисионна такса. Защо това е така, защо не се поправи, защо не се преразгледа? На вицепремиерът Симеонов в момента му е възложено да отговаря за концесиите\".  \"Сега съм вкарал в деловодството въпрос вицепремиерът Симеонов да предостави, той го отложи миналата седмица, трябваше в петък да отговори, да предостави всички данни по договора с „Дънди Прешънс Метълс“ и всички анекси към този договор, за да видим той отговаря ли на интересите на България. Ако не, да се прекрати или да се промени. Ние трябва да имаме яснота какво се изнася от България\", категоричен е Волен Сидеров.    ", "date": "2018.07.26", "title": "Волен Сидеров пред БЛИЦ: Ще проверя лобистките закони на Валери Симеонов"}
{"url": "https://www.blitz.bg/politika/parlamentt-prie-prezidentskoto-veto-vrkhu-zakona-za-privatizatsionen-i-sledprivatizatsionen-kontrol_news616352.html", "text": "Парламентът прие президентското вето върху Закона за приватизационен и следприватизационен контрол, предаде „Фокус“. Осмото поред вето на държавния глава Румен Радев бе наложено на 24 юли 2018 г. заради разпоредби, които според него не само не защитават обществения интерес, но и съществено го увреждат. Депутатите подложиха на повторно гласуване промените в Закона за приватизационен и следприватизационен контрол и „за“ тях гласуваха 0 народни представители, „против“ – 185 и „въздържали се“ - 2, с което законът бе отхвърлен, а ветото прието.  В случаите, когато законопроектът не получи необходимото мнозинство, оспорените текстове ще бъдат разгледани наново. ", "date": "2018.07.26", "title": "Парламентът прие президентското вето върху Закона за приватизационен и следприватизационен контрол"}
{"url": "https://www.blitz.bg/obshtestvo/kostov-vklyuchi-dzhobniya-si-dart-veydr-v-laboratoriyata-si-za-intrigi-i-manipulatsii_news616253.html", "text": "Българският Фетуллах Иван Костов изглежда отново е активирал джобния си Дарт Вейдър Даниел Смилов. Гравитиращият около \"Агнешките главички\" експерт по всичкология отново е облъчил изданията от кръга \"Капитал\" с мантрата, че ГМО-проектът \"Демократична България\" е алтернатива на мастодонтите в родната политика ГЕРБ и БСП. Важно е все пак да припомним кой е Даниел Смилов?  Звездата му изгря преди около година около набързо скалъпения спасителен грантаджийски пояс – предизборен съюз, с който проваленият правосъден министър Христо Иванов да се яви на парламентарните избори. В него„Да(й), България“ се обедини със „Зелените“ и с ДЕОС. И докато първото беше повече от очаквано предвид факта, че „зеленият октопод“ е партньор на Иво Прокопиев по линия на грантовете за екопроекти, то второто бе изненада, но само на първи поглед. Причината е, че семейство Смилови са част от подривната мрежа, градена с години от Костов и соросоидите около него по подобие на модела, чрез който Фетхуллах Гюлен се пробва да направи преврата в Турция. двете формации са с еднакви корени - „Протестна мрежа“, а в ръководството на ДЕОС е съпругата на Даниел Смилов – Ружа, където си прави компания с Емил Коен от „Българския хелзинкски комитет“ и Мартин Заимов – близък ортак на „типингпойнтците“ Светослав Божилов и Иван Кръстев и присъдружния им бард Евгени Дайнов.  Самият Смилов, освен че е редовен автор в медиите от Фабриката за фалшиви новини на Прокопиев, бабува с писанията си на създаването на „Да(й), България“ и играе ролята на неин неформален говорител, като задава опорните й точки и фалшивите й новини и ги мултиплицира в изданията на кръга „Капитал“ и присъдружните им сайтове. Семейство Смилови, които работят заедно в катедрата по политология на СУ „Св. Климент Охридски“ и освен това са програмни директори на Центъра за либерални стратегии на любимеца на Сорос у нас – Иван Кръстев, всъщност са превърнали грантаджийството, правенето на протести в полза на менторите си и бабуването на „неолиберални“ формации във фамилен бизнес.   Сега същият този Смилов се е вживял в ролята на главния герой от \"Междузвездни войни\" Дарт Вейдър. Това, което Даниел може би не знае е, че съдбата на Вейдър е трагична.   Първоначално амбициозен и добросърдечен джедай, смятан, че ще възстанови баланса в Силата посредством старинно пророчество, е залъган от ситския лорд Палпатин, попада под влиянието на Тъмната страна и става сит. Предателството му има катастрофални последствия за галактиката и най-близките му хора. В продължение на десетилетия той служи на императора и изпълнява неговите тиранични команди.   Смилов явно също служи на един деспотичен Драгалевски император от Тъмата на българската политика. Или поне обслужва тезите му. А тази, че \"Демократична България\" е алтернатива на най-големите партии, говори за паралелна реалност в съзнанието на всичколога и кукловодите му. Те явно са забравили, че само преди година изкуствените проекти на Костов бяха оставени много под прага на 4% бариера и то не от кого да е, а от българския народ.   Сега Костов говори през устата на Смилов за онеправданите български пенсионери, наплевателства дори за приватизация. А по тези въпроси трябва да потърси отговор от неговия Тъмен Господ, който само за няколко години превърна българската икономика в пустиня с разбойническата приватизация.  Хубаво е, г-н Смилов да напуснете паралелната държава и да се върнете в реалността. В противен случай Ви очаква съдбата на една от другите джобни пионки на Командира от \"Драгалевци\" и рискувате да влезете в ролята на един различен Дарт Вейдър! Анимационен! Ивайло КРАЧУНОВ", "date": "2018.07.26", "title": "Костов включи джобния си Дарт Вейдър в лабораторията си за интриги и манипулации"}
{"url": "https://www.blitz.bg/svyat/pamela-andersn-v-prekaleno-iskrena-rech-revnivi-lyubovnitsi-nikoga-ne-mi-pozvolikha-grupov-seks_news616339.html", "text": "Памела Андерсън заяви, че в живота си винаги е имала прекалено ревниви любовници и поради тази причина никога през живота си не е правила групов секс, съобщава Daily Mail. Петдесет и една годишната актриса и фотомодел, която беше женена за Томи Лий, Кид Рок и Рик Саломон, а сега е в любовни отношения с Адил Рами, проговори за сексуалния си живот. За нея \"шведската тройка\" била забранена зона, тъй като нейните партньори не желаели да я делят с никого.\"Любовниците ми бяха прекалено ревниви. Само един от тях си фантазираше, че би му било интересно да ме види в леглото с друга жена, а той да гледа!\".   Самата Памела също не желаела да прави секс с повече от един човек, тъй като била \"прекалено романтична\". \"Понякога груповият секс може да звучи изкушаващо. Но аз никога не се наслаждавам на секса, ако няма любов и взаимна обвързаност!\", довери бившата звезда от \"Спасители на плажа\".", "date": "2018.07.26", "title": "Памела Андерсън в прекалено искрена реч: Ревниви любовници никога не ми позволиха групов секс"}
{"url": "https://www.blitz.bg/obshtestvo/regioni/priekha-sinyata-zona-i-v-pernik_news616340.html", "text": "От днес Перник има синя зона. Общинският съвет в града прие Наредба за организация на движението на територията на Община Перник. Документът урежда специфичните правила, свързани с движението на пътни превозни средства на територията на общината.Специален раздел в наредбата е посветен на паркирането, което вече ще се извършва само на определените за целта места.  Въвеждат се режим на платено паркиране –  „Платен паркинг“ и „Служебен абонамент“ , както и кратковременно платено паркиране -  синя зона , за престоя в която гражданите ще заплащат с мобилно съобщение, или със специален талон и с билет от паркинг автомат. Таксите ще бъдат определени с решение на местния Обществен съвет. Собствениците на имоти, попадащи в обхвата на синята зона, ще паркират безплатно по един автомобил на жилище, за всеки следващ се въвежда прогресивна такса, предава БТА. От такса са освободени  автомобилите на Спешната помощ, Пожарната и Полицията,  автомобилите, собственост на общинската и областна администрации  и автомобилите, ползвани от лица с трайно намалена работоспособност. За паркиране няма да плащат и почетните граждани на Перник. Въвеждането на синята зона ще става поетапно, като първият етап обхваща централната градска част. Новата наредба ще сложи край на хаоса в паркирането, ще се намалят рисковете от пътно-транспортни произшествия и ще се облекчи трафика в централната градска част, като част от приходите в бюджета на общината ще бъдат вложени в подобряване на инфраструктурата, обясни зам.-кметът Владислав Караилиев.", "date": "2018.07.26", "title": "Приеха синята зона и в Перник"}
