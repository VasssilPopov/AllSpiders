{"url": "https://www.blitz.bg/intsidenti/12-godishno-kitayche-ne-uspya-da-izplni-dokray-domashnoto-si-i-poletya-ot-14-etazhna-sgrada-no-snimkivideo_news583211.html", "text": "Пожарникари спасиха ученичка, която се хвърли от 14-етажна жилищна сграда. Страховитият инцидент се е разиграл на 28 февруари в град Фуджоу. По данни на „Дейли мейл”, момичето се решило на крайната стъпка заради неизпълнена докрай домашна работа.  Притесненото момиче прилетяло повече от 40 метра и се е приземило на огромната надуваема възглавница, която била разпъната от огнеборците.  Ученичката незабавно е откарана в болница.  Травмите й са незначителни.        Превод: БЛИЦ    ", "date": "2018.03.02", "title": "12-годишно китайче не успя да изпълни докрай домашното си и полетя от 14-етажна сграда, но... (СНИМКИ/ВИДЕО)"}
{"url": "https://www.blitz.bg/kriminalni/prestplenie/nagl-apash-se-namkna-posred-noshch-v-doma-na-spyashcha-domakinya-no-se-sluchi-neshcho-koeto-ne-be-predvidil-i-snimki_news583184.html", "text": "Истински екшън се разигра в Нова Загора. Жена хвана крадец, влязъл в дома й докато спи. На помощ дошли и съседи, които предали мъжа на полицията.След 2 ч. снощи крадецът влязъл в дома на Ганка Станева. Жената спяла, а семейните бижута били до главата й. Мъжът ги грабнал, но събудил домакинята.   „Аз изведнъж скочих пред него, какво правиш, казвам… в ръката му моите злата. Хванах го от врата, има един шал, и го дръпнах, започна да се задушава\", разказа Ганка Станева пред bTV. Вместо да изпадне в шок, жената подхванала крадеца. \"Да, бих го, що да те лъжа. Първо със желязото го бих, после с тоягата, казвам – ако идваш да ми кажеш: \"Дай ми, како, 5 лева да си взема на децата да ям, щях да му дам\", допълни Ганка. Докато държала крадеца да не избяга, жената успяла да се обади за помощ. Пристигнало подкрепление от махалата. Съседката Донка също го била с тоягата, както и с шамари, докато той се молел да не го издават на полицията. Крадецът е задържан за 24 часа.", "date": "2018.03.02", "title": "Нагъл апаш се намъкна посред нощ в дома на спяща домакиня, но се случи нещо, което не бе предвидил и... (СНИМКИ)"}
{"url": "https://www.blitz.bg/blits-tv/mzh-poiska-ognche-ot-travestiti-i-te-go-prebikha-video_news583170.html", "text": "В края на декември миналата година на улица \"Думска\" в Санкт Петербург двама травестити пребиха мъж, който ги е помолил за огънче. За инцидента обаче стана известно едва сега. По информация на \"Невски новини\", мъжът, който помолил за запалка, бил обидил единия от травеститите.  На кадри се вижда как травеститите излизат от клуба и си свалят обувките. В един момент единия от травеститите хуква към човека, който ги бил обидил. В същото време другият удря своя опонент с обувки.   Превод и редакция: БЛИЦ", "date": "2018.03.02", "title": "Мъж поиска огънче от травестити и те го пребиха (ВИДЕО)"}
{"url": "https://www.blitz.bg/layfstayl/za-damite/vnimanie-vinagi-perete-chisto-novite-si-drekhi-v-protiven-sluchay-mozhe-da-stane-strashno_news583177.html", "text": "Проучване на учени от Медицинския университет към Колумбийския университет показа, че над 50% от хората не знаят, че новите дрехи, които те са си купили, трябва задължително да бъдат първо изпрани и чак тогава носени за първи път. Това, макар и интуитивно, се прави от доста малко хора.При това, според проучването, най-малко 30% от хората не го правят. А трябва!   Ето какво казва по този повод дерматологът Доналд Белсито от въпросния център:  В новите дрехи може да има въшки, а също и микроби с различни инфекциозни заболявания, например, така лесно се предава крастата. Затова дори да се мерят новите дрехи в магазина е опасно - определен риск винаги има, въпреки това, че сериозните магазини за дрехи следят за това.  А щом следят, това означава, че новите дрехи се подлагат на химическа обработка, тоест, без предварително изпиране тя категорично не трябва да бъдат носени. В противен случай тези дрехи може да предизвикват раздразване на кожата, алергични възпаления и други неприятни последствия.    Превод и редакция: БЛИЦ   ", "date": "2018.03.02", "title": "Внимание! Винаги перете чисто новите си дрехи, в противен случай може да стане страшно"}
{"url": "https://www.blitz.bg/obshtestvo/oblastniyat-upravitel-na-sofiyska-oblast-ilian-todorov-prisstva-na-otcheta-na-ru-na-odmvr-samokov-za-2017-g_news583121.html", "text": "Областният управител Илиан Тодоров присъства на отчета на РУ на МВР - Самоков за 2017 г., където бяха отчетени постигнати много високи резултати в областта на сигурността и опазване на обществения ред. Илиан Тодоров е първият областен управител, след демократичните промени, който присъства на отчет на полицейското управление в Самоков и този факт беше положително и високо оценен. РУ-МВР - Самоков отчете за 2017 г. работа по повече преписки.  Прокуратурата и съдът дадоха своята висока оценка на съвместната си работа със служителите на РУ- МВР - Самоков по опазване на правовия ред в общината и държавата.  ОДМВР - Софийска област и областният управител Илиан Тодоров работят съвместно за повишаване на категорията на Дирекцията от втора на първа категория.  По думите на старши комисар Григоров от ОДМВР – Софийска област, категоризацията е необходима, защото с  разрастването на Софийска област се увеличават работата и отговорността на служителите. Категоризацията от втора в първа на ОДМВР ще позволи увеличаване на щатовете за служители. Това ще спомогне за още по-успешна борба с битовата престъпност и противообществените прояви в името на  опазването на обществения ред, сигурността и спокойния живот на гражданите на територията на Софийска област.       ", "date": "2018.03.02", "title": "Областният управител на Софийска област Илиан Тодоров присъства на отчета на РУ на ОДМВР – Самоков за 2017 г"}
{"url": "https://www.blitz.bg/politika/krasimir-karakachanov-s-vazhni-dumi-za-temenuzhka-petkova-i-kakvo-shche-pravyat-patriotite-s-energetikata_news583144.html", "text": "Не виждам защо Теменужка да бъде жертвана, в името на какво? За какво поема вина, като тя няма вина в тази ситуация. Няма основание оставката на Теменужка Петкова да бъде приета, защото тя няма отговорност за сделката за ЧЕЗ”. Това каза вицепремиерът и министър на отбраната Красимир Каракачанов, предаде БГНЕС.Той добави, че на следващото заседание на Коалиционния съвет в началото на другата седмица оставката й отново ще бъде на дневен ред. „Тя направи според мен прибързан акт да подаде оставка в знак на това да поеме някаква отговорност за нещо, за което не носи отговорност. По сегашния закон тя няма никакви възможности, за да контролира подобна сделка“, заяви вицепремиерът.  Според него зад красивия параван за пазарна икономика и лозунгът, че държавата е лош стопанин, сме „подарили кокошката, която снася златни яйца, по времето на управлението на Сакскобургготски и ДПС, и сега се чудим какво да правим”. „Ако ме питате мен, държавата може да закупи и 100% от акциите. Останалите 33% не оставяха възможност на държавата да контролира процеса. Контролът е, когато имаш 34%, а не 33%“, посочи още Каракачанов.  Той обяви, че от „Обединени патриоти” предлагат промени в Закона за енергетиката, с които да може в сделки, които касаят продажбата на над 20% от активите на структуроопределящи фирми в енергетиката, държавата да има контролен механизъм върху това какво се продава, кой го продава и как тече целият процес.", "date": "2018.03.02", "title": "Красимир Каракачанов с важни думи за Теменужка Петкова и какво ще правят патриотите с енергетиката"}
{"url": "https://www.blitz.bg/ikonomika/temenuzhka-petkova-razkri-za-ogromen-investitsionen-interes-km-aets-belene-shche-zapochnat-razgovori-ss_news583132.html", "text": "Има инвестиционен интерес и той е много сериозен и реален. Премиерът Бойко Борисов постави темата на Икономическия форум в Лондон, ще започнат разговори със съседите ни от Балканите. Това каза пред журналисти министърът на енергетиката Теменужка Петкова за лансираната от премиера Бойко Борисов идея АЕЦ „Белене“ да бъде балкански проект, предаде репортер на Агенция „Фокус“. „Проектът може да стане добър, при определени параметри. Целта ни е проектът да се реализира на пазарен принцип“, обясни тя.  „Днешният консенсус в пленарна зала е добър знак, защото става дума за проект, който е много сериозен. Касае поколения напред, каквото и решение да се вземе, то ще има отражение и ще касае децата, внуците и правнуците ни“, посочи Теменужка Петкова.  „Надявам се, че днешната стъпка, която депутатите направиха, е добро начало“, коментира тя.  Попитана дали ако оставката й не бъде приета е склонна да остане на поста Теменужка Петкова заяви: „Това каква ще бъде съдбата на оставката ми зависи от премиера Бойко Борисов и от коалиционните ни партньори“. „Депозирах оставката си, защото смятам, че така трябва да бъде в тази ситуация. Разговарях с премиера тогава, няма да тръгна към такъв ход без да съм говорила с него. Смятам, че това беше правилното в ситуацията“, каза още тя. ", "date": "2018.03.02", "title": "Теменужка Петкова разкри за огромен инвестиционен интерес към АЕЦ „Белене“, ще започнат разговори със..."}
{"url": "https://www.blitz.bg/politika/borisov-shche-se-sreshchne-s-mnogo-vazhen-lider-v-rusiya-i-ostanaliya-khristiyanski-svyat_news583154.html", "text": "Министър-председателят Бойко Борисов ще се срещне с Московския и на цяла Русия патриарх Кирил утре, 3 март. Той пристига по покана на Българския патриарх и Софийски митрополит Неофит и на Светия синод на Българската православна църка. Патриарх Кирил пристига в България за честването на Националния празник - 3 март, на който тази година отбелязваме кръгла годишнина - 140 години от Освобождението от османска власт.  ", "date": "2018.03.02", "title": "Борисов ще се срещне с много важен лидер в Русия и останалия християнски свят"}
{"url": "https://www.blitz.bg/politika/bsp-spazi-zakanata-i-atakuva-osvobozhdavaneto-na-zhablyanov_news583142.html", "text": "\"БСП за България\" обжалва с 60 подписа в Конституционния съд освобождаването на Валери Жаблянов като заместник-председател на парламента. Необходимият минимум за внасяне на конституционна жалба е 48 подписа, информира \"Фокус\". Искането внесоха депутати от групата.  Преди внасянето на подписката депутатът от БСП Таско Ерменков коментира, че се надява Конституционният съд да разгледа по същество искането и да „излезе с решение, че свалянето му наистина е било противозаконно и ще трябва да бъде възстановен на своята длъжност“. По думите му не трябва в Народното събрание да цари безпринципност. ", "date": "2018.03.02", "title": "БСП спази заканата и атакува освобождаването на Жаблянов"}
{"url": "https://www.blitz.bg/svyat/v-navecherieto-na-3-mart-sergey-lavrov-s-aktualen-komentar-za-otnosheniyata-moskva-sofiya-i-vazhen-ikonomicheski-rezultat_news583160.html", "text": "Руско-българските отношения не зависят от колебанията на политическата конюнктура, страните са заинтересувани от развитието на конструктивно взаимодействие, каза руският външен министър Сергей Лавров в интервю за българското сп. „Международни отношения”. \"България е важен партньор на Русия в Европа. За нас отношенията със София са важни и не зависят от колебанията на политическата ситуация”, подчерта първият дипломат на Русия.\"Заинтересувани сме от тяхното по-нататъшно укрепване на принципа на взаимната изгода и отчитане на интересите на другата страна”.  Освен това, посочи Лавров, „за съжаление през последните години диалогът ни не винаги беше успешен”. \"Най-яркият пример е взетото решение от София под натиска на Вашингтон и Брюксел за отказ от строителството на стратегически важния газопровод \"Южен поток”, каза руският външен министър. \"Със задоволство констатирам, че днес българските партньори показват заинтересованост от развитието на конструктивно взаимодействие. И това дава резултати. Възобновен беше ръстът на стокооборота – миналата година обемът му се увеличи с 24% до 3,45 млрд. долара”, отбеляза дипломатът. \"Очаквам планираното за есента XVI заседание на двустранната междуправителствена комисия по икономическо и научно-техническо сътрудничество да помогне за консолидиране на положителните тенденции, да очертае перспективни направления за съвместна работа”. ", "date": "2018.03.02", "title": "В навечерието на 3 март: Сергей Лавров с актуален коментар за отношенията Москва-София и важен икономически резултат"}
{"url": "https://www.blitz.bg/politika/petr-kurumbashev-es-e-dlzhnik-po-otnoshenie-na-merkite-za-stimulirane-na-elektricheskata-mobilnost_news583181.html", "text": "Преди да отправим претенциите си към общината, към правителството, към Европейския съюз, нека се обърнем първо към себе си. Когато говорим за развитието на електрическата мобилност, първите адресати на нашето послание сме самите ние, гражданите. Готови ли сме да си сменим чипа? Готови ли сме да пътуваме с автомобили, които не са наши, с автомобили, които са електрически; с коли, с които не сме толкова шумни, когато потегляме? Това заяви Петър Курумбашев, член на Групата на Прогресивния алианс на социалистите и демократите в Европейския парламент, по време откриването на конференция, посветена на развитието на градската мобилност. Събитието бе организирано от Петър Курумбашев, Икономедиа и Българската асоциация „Електрически превозни средства“ в партньорство със Столична община и открито от кмета на Столична община г-жа Йорданка Фандъкова. Участие в откриването взе и Еспен Хейг, президент на Европейската асоциация за батерии, хибриди и електромобили с горивни клетки (AVERE)  „Много сме втренчени в това, което се случва в България през последния месец и като че ли не мислим за това как ще живеем с хоризонт 2020 или 2030 г. Целта на тази конференция е именно да преместим фокуса“, каза още Курумбашев.  Евродепутатът припомни, че е вносител на едни от най-острите предложение по отношение на директивата за енергийна ефективност на сгради. „С румънския ми колега Дан Ника предложихме на 50% от паркоместата в сградите, които предстои да бъдат построени в рамките на ЕС, да са предвидени места за зареждане на електрически автомобили.“  „Друго мое предложение е да бъде въведен определен дял за електрически превозни средства при търговете за общински и държавни поръчки. Защо парковете ни да не бъдат почиствани от електрически машини? Част от камионите, които извършват дейностите по почистване, също могат да бъдат електрически. Бих искал да видя и поне 100-150 електрически автобуса в София“, смята Курумбашев.  „Европейският съюз е длъжник по отношение на своето законодателство за стимулиране на електрическата мобилност. В България има някакви първоначални опити и минимални усилия в това отношение, но все още сме твърде далеч от това да имаме конкретни и работещи инициативи, които да имат влияние върху пазара. Не е редно държава, която има 100 млрд. лв. вътрешен продукт да отделя 1 млн. лв.  Във Франция, например, държавата субсидира с 5 000 евро покупката на електромобил, а в Румъния – с 10 000 евро. Стандартът в Румъния не е по-висок от този във Франция. Става въпрос за начин на мислене“, допълни още евродепутатът.  „Да вървим към промяна на микса на превозните средства, увеличавайки дела на електрическите и водородните такива.“  „Целта ни е да направим градския транспорт по-атрактивен и по-удобен, за да можем да привличаме все по-вече хора да го използват. Първите 20 електрически автобуса ще се включат в системата на градския транспорт до края на годината. Надявам се, че до два-три месеца ще бъде обявена и нова процедура за закупуване на още 30 електробуса“, заяви, от своя страна, кметът на Столична община Йорданка Фандъкова.  Участие в различните дискусионни панели на конференцията за електрическа мобилност са Ален Ван-Хевър от Генерална дирекция „Мобилност и транспорт“ в Европейската комисия, Анхел Лопез Родригес, директор на програмата за електрически превозни средства, Барселона, Каролин Айхолзер от Upstream Mobility – компания с ключово значение за развитието на електрическата мобилност във Виена, Андерс Уол, международен директор, Green Mobility, Копенхаген, Райнер Бахман, Domain E-Mobility, Head of Platforms & Operations, E.ON, Анджи Боукс, генерален мениджър “Електрическа мобилност и нови енергийни източници”, Royal Dutch Shell, Васил Такев, сегментен мениджър за промишлеността и партньорската мрежа на АББ България, Дан Главан, оперативен директор на Uber Romania, Никола Мелкиоти директор “Връзки с европейски публични институции и регулации”, ENEL, Eвгени Крусев. заместник-кмет по направление „Транспорт и транспортни комуникации, мениджъри на водещи компании в сферата на автомобилната, IT и други индустрии.       ", "date": "2018.03.02", "title": "Петър Курумбашев: ЕС е длъжник по отношение на мерките за стимулиране на електрическата мобилност"}
{"url": "https://www.blitz.bg/ikonomika/stoyan-mavrodiev-izrigna-povedenieto-na-chez-e-neprofesionalno-izlgali-sa-babish-borisov-ne-mi-e-zvnyal-za-kredit_news583203.html", "text": "За мен е странно поведението на чешката компания ЧЕЗ. То е меко казано непрофесионалано. Тук говорим за сделка за 500 млн., а те говорят, че са получили писма от 3 български банки. Ние в банката издаваме такива писма всеки ден. Те не са банкова гаранция или гаранция за отпускане на кредит. Това каза в предаването \"Лице в лице\" по bTV Стоян Мавродиев, изпълнителен директор на Българската банка за развитие. Той коментира темата за участието на ББР в сделката за ЧЕЗ. \"Цялата теза, че премиерът е звънял на Мавродиев, за да се отпусне кредит, е манипулация. Премиерът Бойко Борисов никога не е звънял. Той е достатъчно ангажиран човек. Емил Караниколов също не е звънял. Два пъти в публичното пространство обяснихме, че нито един лев от банката не е ангажиран с тази сделка.  Фирмата \"Инерком\" е подала писмено искане, което ние сме разгледали. Който български гражданин или фирма подаде такова искане, ще получи същото отношение и отговор. Това е стандартна банкова процедура. Въпросът на \"Инерком\" беше дали ще имаме интерес да разгледаме възможността за отпускане на кредит. Ние отговорихме, че имаме такъв интерес, но това по никакъв начин не означава, че ще го отпуснем. Ако решим да отпуснем кредит, фирмата ще бъде подложена на тежък мониторинг и всякакъв вид проучвания и проверки. Отделно от това, кредит над 5 млн. винаги трябва да бъде одобрен от Надзорния съвет на банката\", разкри Мавродиев.  \"Ние сме отговорили куртоазно на това искане. Това писмо по никакъв начин не означава свързване и гарантиране на отпускане на кредит за тази сделка. Точно за това се учудвам на реакцията чешката компания ЧЕЗ. Те са излъгали премиера си. Това е скандално. Това си е работа на чешката страна. Лошото е, че тук разпалих скандал, който изпокара всички партии. Ще повторя още веднъж, че това писмо е с нулева правна стойност и ние издаваме такива писма всеки ден\", завърши Мавродиев.     ", "date": "2018.03.02", "title": "Стоян Мавродиев изригна: Поведението на ЧЕЗ е непрофесионално, излъгали са Бабиш, Борисов не ми е звънял за кредит"}
{"url": "https://www.blitz.bg/layfstayl/shoubiznes/goreshchata-elizabet-metodieva-ot-paparatsi-posreshchna-baba-marta-v-kuba-zagoli-bedra-i-ppche-snimki_news583136.html", "text": "Репортерката на „Папараци“ Елизабет Методиева избяга от студовете в България. От няколко дни красавицата от няколко дни е в Куба и не спира да публикува горещи снимки от пътешествието си в социалните мрежи, пише blife.bg.„Лейди България“ честити Баба Марта на последователите си с предизвикателен фотос, облечена в секси бански в бяло и червено.   написа тя под снимката. Остава загадка с Кого Елизабет се радва на слънцето в Куба. Тя само засили любопитството на феновете със следния пост:  Журналистката ревниво пази в тайна личния си живот. Жълтите издания често й приписват връзки с различни мъже, но Бети нито потвърждава, нито отрича слуховете.   ", "date": "2018.03.02", "title": "Горещата Елизабет Методиева от „Папараци“ посрещна Баба Марта в Куба, заголи бедра и пъпче (СНИМКИ)"}
{"url": "https://www.blitz.bg/layfstayl/shoubiznes/rayna-kabaivanska-prezhivya-strakhovit-uzhas-v-doma-si-za-vtori-pt-pevitsata-be_news583108.html", "text": "Оперната прима Райна Кабаиванска за пореден път бе обрана от нагли апаши. Звездата на българската и италианска опера се оказа безмилостно обрана от собствения си масажист, твърди hotarena.net. Мъжът повече от шест месеца планирал пъклените си планове. Той спечелил доверието на семейството и те го пускали необезпокояван в дома си.  Между посещенията той не пропускал да отмъкне и по някоя картина, част от които безценни произведения на изкуството.  Първоначално Кабаиванска не заподозряла кражбата, а предположила, че картините са отнесени за почистване. Когато обаче няколко дни не се появили в дома й, заподозряла, че се случва нещо нередно и се обърнала към полицията.  Властите веднага реагирали и поставили микрокамери в дома на примата. Няколко дни след това на записите бил разпознат масажистът и то докато отмъква поредната картина от апартамента й в Модена.  Моментално мъжът е открит и заловен в дома си, където са намерени още десетки картини и други произведения на изкуството. Самата Кабаиванска потвърди за обира и в същото време благодари на полицията с открито писмо до медиите за бързата реакция. Примата не пропусна също така да изкаже надежда, че повече няма да преживее подобно нещо. Райна Кабаиванска за втори път е ограбена от апаши. Преди няколко години крадец разби сейфа й и открадна бижута на стойност над 200 000 долара.  Голяма част от накитите бяха подаръци на примата през годините. Крадците така и не бяха намерени, а след последния случай, Кабаиванска освободила и домашните си помошници.   Примата със смях разказва, че сега ще й се наложи да се грижи сама за домакинството. В същото време обаче е щастлива, че съпругът й не е претенциозен към готвенето. За разлика от дъщеря им, която е най-големият й критик.     ", "date": "2018.03.02", "title": "Райна Кабаиванска преживя страховит ужас в дома си, за втори път певицата бе..."}
{"url": "https://www.blitz.bg/obshtestvo/startira-kampaniyata-nov-sezon-novi-pechalbi-na-evrobet_news583162.html", "text": "С късмет се заредете и за новата кампания на „Евробет“ се пригответе! Здраво мартеничките вържете и за числата помислете. Готови ли сте за супер изненади? Стартира кампанията „Нов сезон, нови печалби“, която ще се проведе от 02.03.2018 г. до 15.03.2018 г.Условието за участие е просто:  с талон за поне 5 лева в числовите игри  ,  ,  ,   и   може да спечелите на момента от 1 до 100 лева. И още!  С всеки 5 лева залог на един талон участвате и в жребий за 11 страхотни печалби – 1 от 10 000 лева и 10 по 500 лева.    Важно:  Имате право да се включите с неограничен брой талони и всеки от тях Ви дава шанса да попаднете сред печелившите! Тегленето е на 16.03.2018 г., а победителите ще бъдат обявени на  .     „Евробет“ желае успех и късмет на всички свои играчи! .    ", "date": "2018.03.02", "title": "Стартира кампанията „Нов сезон, нови печалби“ на „Евробет“"}
{"url": "https://www.blitz.bg/layfstayl/ptuvane/vizhte-kakvi-sa-vi-pravata-pred-bdzh-ako-prevozvacht-vi-pretsaka-po-edin-ili-drug-nachin_news583174.html", "text": "Няма информация на гишетата за билети в БДЖ кога хората могат да си върнат билетите. Будна гражданка разказа, че си е купила билет и не са уточнили, че ще има закъснение от 1 час. Жената отишла на касата и казала, че ще използва друг транспорт поради закъснението и желае да й върнат парите, но от БДЖ отказали, пише Факти бг. Това е масова практика навсякъде и е хубаво хората да знаят кога и какви са им правата:ИНФОРМАЦИЯ  за прилагането на Регламент (ЕО) № 1371/2007 НА ЕВРОПЕЙСКИЯ ПАРЛАМЕНТ И НА СЪВЕТА от 23 октомври 2007 г. относно правата и задълженията на пътниците, използващи железопътен транспорт  На 3-ти декември 2009 г. влезе в сила Регламент (ЕО) № 1371/2007 на Европейския парламент и на Съвета относно правата и задълженията на пътниците, използващи железопътен транспорт. Целта на този регламент е да се гарантират правата на пътниците, използващи железопътен транспорт, както и да се подобрят качеството и ефктивността на услугите за железопътен превоз на пътници.  Правата на ползвателите на железопътни услуги включват получаването на информация относно услугата както преди, така и по време на пътуването.  \"ХОЛДИНГ БДЖ\" ЕАД предоставят информация на своите клиенти под формата на брошури и указания, информационни табла и обяви, поставени на видно място до местата за продажба на превозни документи, както и на своята интернет страница.  При промяна в разписанието на влаковете или при назначаване на допълнителни влакове и вагони за празнични и предпразнични дни \"ХОЛДИНГ БДЖ\" ЕАД своевременно уведомяват обществеността чрез медиите.  Във влаковете информацията се предоставя от превозния персонал или чрез звукова уредба, където съществува такава техническа възможност.  Железопътните предприятия и продавачите на билети предлагат, при наличие на такива, билети, директни билети и резервации.  Преди започване на пътуването пътникът е длъжен да се снабди с превозен документ (билет или абонаментна карта), който се представя при проверка във влака. Превозният документ е доказателство, до доказване на противното, за сключването и съдържанието на договора за превоз, в чиято цена е включена и застраховка на отговорността на превозвача.  \"ХОЛДИНГ БДЖ\" ЕАД осигуряват продажбата на превозни документи в железопътните гари и бюра. В случаите, когато на дадена гара за заминаване няма билетно гише за продажба на билети, пътниците се снабдяват с такива във влака.  Железопътните предприятия дават възможност на пътниците да превозват   във влака, евентуално срещу заплащане, ако велосипедите са лесно преносими и това не се отразява неблагоприятно на съответната железопътна услуга, и подвижният железопътен състав позволява това.  \"ХОЛДИНГ БДЖ\" ЕАД предоставят възможност за превозване на велосипеди във влакове, в съставите на които има вагони с отделение за превоз на велосипеди или фургони, на платформата в последния вагон на другите влакове или в електрическите и дизеловите мотрисни влакове.  Обезщетяване на пътниците в случай на закъснение, пропуснати връзки и отмяна на влак, за което носи отговорност железопътното предприятие Възстановяване на средства и пренасочване   В случаите, в които се очаква закъснението при пристигането в гарата цел на пътуването да превишава 60 минути, пътникът има правото:  - да се откаже от пътуването и да получи обратно пълната стойност на билета;  - ако пътуването вече е започнало, да се откаже от част от пътуването и да се върне обратно в началната гара, като получи обратно сумата за неосъществената част или части от пътуването и за вече осъществената част или части, ако пътуването е ненужно от гледна точка на първоначалния план за пътуване на пътника;  - на продължаване или пренасочване, при сравними транспортни условия, до крайното местоназначение при първа възможост;  - на продължаване или пренасочване, при сравними транспортни условия, до крайното местоназначение на по-късна, удобна за пътника дата. Обезщетяване на стойността на билета   При пътуване в международно съобщение и ако то се осъществява изцяло на територията на страни членки на ЕС, пътникът може да иска обезщетение за закъснения от железопътното предприятие, ако му предстои закъснение между мястото на тръгване и местоназначението, посочени в билета. Минималната сума, която може да се изплати като обезщетение е равностойността на 4.00 евро и се заплаща за закъснение, както следва:  а) 25 % от цената на билета за закъснение от 60 до 119 минути;  б) 50 % от цената на билета за закъснение, равно на или превишаващо 120 минути.  Пътникът няма право на обезщетение, ако е бил информиран за закъснението преди закупуване на билета или ако закъснението, дължащо се на продължаване с друг превоз или пренасочване, е по-малко от 60 минути.  Услугите за железопътен превоз на пътници следва да се ползват от гражданите като цяло. Лицата с увреждания и лицата с ограничена подвижност имат същото право на свободно движение, свобода на избор и недискриминация като останалите граждани.  Транспортно обслужване на лица с ограничена подвижност се извършва чрез гаровите служби на БЧК в железопътните гари София, Пловдив, Стара Загора, Бургас и Варна, както и чрез гишетата \"Информация\" в железопътните гари Плевен, Червен бряг, Горна Оряховица, Ямбол и Шумен. В тези гари или на посочените на интернет сайта на \"ХОЛДИНГ БДЖ\" ЕАД телефони се приемат заявки за организиране на превоза. Сроковете за подаване на заявката са следните:  - За извършване на превозната услуга в страната – минимум 24 часа преди пътуването;  - За извършване на превозната услуга в чужбина или при необходимост от ползване на комбиниран транспорт \"влак – автомобил\"- минимум 48 часа преди пътуването.  Лица с ограничена подвижност могат да пътуват на територията на страната в определени влакове, в които са включени специализирани вагони с обособени места за лица, придвижващи се с инвалидни колички и техните придружители. Във вагоните има изградени санитарни възли, отговарящи на международните стандарти.  Тази категория пътници могат безпроблемно да ползват и дизеловите и електрическите мотриси \"Дезиро\", които се движат по различни маршрути в страната. Всяка мотриса е оборудвана с подвижна сгъваема   за обслужване на лица с намалена подвижност. При пътуване с тези влакове не е необходима предварителна заявка. Обслужването на лицата с намалена подвижност при качване и слизане от влака се извършва от превозния персонал. Как може да се получи обезщетение?   За да е валидно искането за обезщетение е необходимо да се подаде писмено заявление за обезщетение и възстановяване на сума при закъснение на влак. Заявлението, заедно с оригиналите на билетите и потвърждение за закъснението се изпращат на адрес: \"БДЖ – Пътнически превози\" ЕООД, отдел КСППДМР, бул. \"Мария Луиза\" № 114 а, София-1000. Приемането на заявление не означава автоматично потвърждение на обезщетението. Правно основание   Правата на пътника са основават на Единни правила за договора за международен превоз на пътници с железопътен транспорт (CIV), на Регламент (ЕО) № 1371/2007 на Европейския парламент и на Съвета от 23 октомври 2007 г. относно правата и задълженията на пътниците използващи железопътен транспорт, на Общите условия за превоз GCC-CIV/ PRR, на Наредба 43/2001 за железопътен превоз на пътници, багажи и колетни пратки и на Тарифата за превоз на пътници, багажи и колетни пратки във вътрешно съобщение на \"ХОЛДИНГ БДЖ\" ЕАД. ЗАБЕЛЕЖКА: Прилагането на Регламент (ЕО) 1371/2007 на Европейския парламент и на Съвета от 23 октомври 2007 г. в частта \"Обезщетяване на стойността на билета\", при пътуване във вътрешно съобщение е отложено до 03.12.2019г., съгласно Преходни и заключителни разпоредби от \"Наредба 43 от 11.09.2001г. за железопътен превоз на пътници, багажи и колетни пратки\".", "date": "2018.03.02", "title": "Вижте какви са ви правата пред БДЖ, ако превозвачът ви прецака по един или друг начин"}
{"url": "https://www.blitz.bg/layfstayl/shoubiznes/skandalno-razkritie-oshche-tri-pleymeytki-teglili-kredit-za-novi-grdi-pryakorite-im-shche-vi-smayat_news583023.html", "text": "Три родни плеймейтки са теглили кредит, за да си сложат нови гърди и да им провърви в живота, твърди \"Телеграф\". Преди няколко дни скандалната Кристин Каменова нашумя с новината, че е взела банков заедм, за да има по-голям бюст и да се разхожда с него из Дубай. За тази цел 24-годишната софиянка взела 20 бона, а само седмица по-късно се похвалила, че вече ги е върнала на 70%.  Оказва се обаче, че това не е нещо ново в светските среди и по-конкретно сред родните участнички в конкурса \"Мис Плеймейт\". По-голямата част от тях търсят спонсори в лицето на заможни безнесмени, а други просто прибягват до бързи кредити и след това се хвалят, че сами са се тунинговали. Сред тези жени попадат Деси Димитрова- Фотосесията, Биляна Василева, известна с прякора Пандора и Мартина Юрукова. Те много по-рано от Кристин прибегнали до това, но решили да не го споделят и да спечелят слава с участието им в \"Мис Плеймейт\" и \"Мис Силикон\".  Деси Димитрова получила куп предложения за фотосесии след като си сложила нови цици и вече получава хонорари от чужбина, за да си изплаща кредита. Пандора няма толкова много кубици, но това не й пречи да е сред най-елитните еротични танцьорки по пилоните в Студентски град. Мартина, която се определи като новата Руса Златка, се хвали, че е заобиколена от хиляди красиви мъже, с които обикаля света по екзотични екскурзии.  ", "date": "2018.03.02", "title": "Скандално разкритие! Още три плеймейтки теглили кредит за нови гърди, прякорите им ще ви смаят!"}
{"url": "https://www.blitz.bg/layfstayl/sanya-armutlieva-se-izrsi-zdravo-zaradi-strastta-si-km-zhivotnite-mastitata-produtsentka-broi-60-bona-za_news583197.html", "text": "Маститата продуцентка Саня Армутлиева е дала торба пари за расов жребец. Определяната от недоброжелатели в бранша като „Музикалния октопод” бизнесдама открай време има страст към животните и по-специално към чифтокопитните. Наскоро тя получила изключителна оферта за покупката на кон с родословие и на секундата се възползвала, пише „Таблоид“.     Според изкушени в материята Саня е броила не по-малко от 30 000 евро за животното – цената на чисто нов автомобил от средния клас.       Феновете на Саня в социалните мрежи се прехласват по това как би изглеждала къдравата й коса, развяна на гърба на благородното животно. Според мълвата атът ще живее в база край София, която разполага и с манеж за езда.        ", "date": "2018.03.02", "title": "Саня Армутлиева се изръси здраво заради страстта си към животните! Маститата продуцентка брои 60 бона за..."}
{"url": "https://www.blitz.bg/layfstayl/shoubiznes/sofi-marinova-go-zaksa-yako-zaradi-lyubimite-si-mzhe-polozhenieto-na-romskata-perla-khich-ne-e-rozovo_news582852.html", "text": "Софи Маринова е почти разорена. Певицата няма заделена на страна нито стотинка, а всичко, което изкарва с мощния си глас, профуква за отрицателно време. Ромската перла е затънала в дългове и участието й в „Като две капки вода” временно ще подобри финансовото й дередже. „Знаеш ни, душа, ние, циганите сме така – харчим всичко, после се озъбваме, ама Бог е милостив и пак ни прати пара”, обяснява в характерния си стил простодушната Софка, пише „Уикенд“.      За 3 години, откакто са заедно с Григно, Маринова е прахосала около 500 000 лв. за поредната си голяма любов. Напоследък Софи нямала кой знае какви музикални ангажименти, затова на драго сърце приела да участва в новия сезон на имитаторското шоу. Певицата успяла да се спазари за хонорар от 30 000 лв., с който щяла да плати част от харчовете си.      Откакто станала по-популярна и се позамогнала, Софи пръскала пачки за щяло и не щяло и типично по цигански обичала да демонстрира висок стандарт на живот. След като младият й любовник Гринго се нанесъл в апартамента й в столицата, тя започнала да го издържа, да пръска пари за марковите му дрехи, ресторанти и екзотични екскурзии. Голямо перо в бюджета й бил и синът й Лоренцо. Тийнейджърът вече ходел по гаджета и постоянно я врънкал за пари.      В края на миналата година Софи се изръсила с тлъста сума и за адвокат на Гринго.     Според запознати, певицата не си седи мирна на задника, а вече има нова сърдечна тръпка. Тя обаче продължавала да помага на Гринго и всяка седмица към затвора хвърчели обемисти колети.    ", "date": "2018.03.02", "title": "Софи Маринова го закъса яко заради любимите си мъже, положението на ромската перла хич не е розово"}
{"url": "https://www.blitz.bg/ikonomika/v-sashch-priznakha-che-ne-mogat-da-namalyat-razkhodite-za-f-35_news583003.html", "text": "Стойността на американския изтребител F-35 е твърде висока и в бъдеще тези разходи могат да станат непоносими за военния бюджет, заявил вицеадмирал Мет Уинтър за The Washington Examiner. Уинтър, отговарящ за изпълнението на програмата по въоръжението на F-35, чиито разходи достигнаха 400 млрд. долара, заявил, че работата продължава, обаче заради прекалено високата стойност машината предизвиква безпокойство. „Цената спада, обаче не се снижава достатъчно бързо” – го цитира изданието.     Адмиралът предупредил, че за запазване на сегашната динамика за намаляване на цените на F-35 и планираното увеличаване на броя на самолетите от 280 до над 800 към края на 2021 г. самолетът ще се окаже „непоносим” за съществуващите бюджетни програми.     F-35 Lightning II е вторият модел изтребител от пето поколение след F-22 Raptor. Самолетът редовно е подлаган на критика, включително от страна на президента Доналд Тръмп.    Превод и редакция: БЛИЦ", "date": "2018.03.02", "title": "В САЩ признаха, че не могат да намалят разходите за F-35"}
{"url": "https://www.blitz.bg/obshtestvo/elprom-troyan-e-priznat-lider-v-industriya-40_news583128.html", "text": "Собственикът на \"Елпром Троян\" Младен Мондешки даде интервю за специализираната преса в Троян. Преди дни троянският производител на електромотори спечели годишната награда на Германо-българската индустриално-търговска камара в категорията \"Иновации\". Отличието бе връчено лично от посланик Херберт Салбер на Младен Мондешки. Това допълнително увеличи интереса към \"Елпром Троян\".-Г-н Мондешки, \"Елпром Троян\" е признат лидер в машиностроенето. Какво можете да кажете за бъдещето на бранша Ви, определят Ви като визионер?  - Първият електромотор, създаден в \"Елпром Троян\", е преди повече от 70 години от пионера в машиностроенето г-н Марин Стаевски, който е жител на Троян.  Така \"Елпром Троян\" става символ в машиностроенето, като през изминалия век е пионер в Индустрия 3.0, признат лидер на световната сцена в производството на електромотори.  Троян е третият електрифициран град в България и това е дало предпоставката за бурната индустриализация през изминалия век. Благодарение на това \"Елпром Троян\" е определян като най-големия завод за електромотори, както в България, така и на Балканите.   Днес \"Елпром Троян\" е от пионерите в Индустрия 4.0 и признат лидер в машиностроенето на световната сцена. Ние продължаваме това, което можем да наречем наследство. Историята, която имаме зад гърба си задължава да вървим напред и да променяме облика на машиностроенето, защото сме най-големите в бранша.  Опитът, който имаме и екипът, който работи за мен - това е основата на всеки успех. Представете си семейството на \"Елпром Троян\", хиляди хора, които са се взирали в хоризонта и са вървели и вървят заедно през вековете, за да постигнат всичко това, което е реалността днес. - Как се създават \"умни заводи\". Разкажете какво представлява тази програма в контекста на Индустрия 4.0, програма на германското правителство?  - \"Елпром Троян\" създаде платформата \"Смарт дигитал мониторинг\", която нарекохме SDM 30 и която се асамблира в рамките на всеки завод, където кибер-физичните системи могат да контролират физичните процеси, създавайки виртуално копие на физическия свят и по този начин ще вземат независимо децентрализирано решение.  Така кибер-физичните системи комуникират и се съгласуват помежду си и с хората в реално време, посредством Cloud - облачна услуга. Това е безценно за всички структурно определящи индустрии, където управлението на риска е от най-високо значение, като в химическата, нефтопреработвателната, минната, военната, енергийната, авиационната, фармацевтичната, автомобилната и други индустрии.  Устройството е препоръчително да се асамблира към всеки електромотор, а електромоторите са навсякъде. Асемблирането на SDM 30 е задължително там където има високо ниво на замърсяване с химикали, шум и прах. - Какво прави един завод \"умен\". Дайте примери с \"Елпром Троян\"?  - Как се изгражда един \"умен\" завод е въпрос, който можем да отнесем към подвъпроса - как се създава един \"умен\" електромотор.  Замислете се, електромоторите са навсякъде около нас и това е факт. Там е и отговорът.   Ние създадохме първият умен електромотор в света, колкото и нескромно да звучи. Затова сме пионери, а това ни прави и визионери в Индустрия 4.0. Ако приемем, че Вие трябва да асемблирате произволен тип електромотор в произволна система, която е приложима да кажем в индустриални условия, например енергетиката.  Да вземем в случая един ТЕЦ и тази система хипотетично откаже да работи поради повреда на електромотор, то неминуемо ще се стигне до авария. Оценявате, че всяка изолирана авария при сложните системи би довела до извеждане от експлоатация на цялата система, а оттам преките и косвени щети са колосални по размер, а понякога може да се стигне и по-далеч до човешки жертви.  Ето тук намираме своето място, ние осигуряваме преодоляване на всеки подобен риск, това е нашето място - мястото на \"умния мотор\", който създадохме за първи път в света на машиностроенето!  Преди \"умният\" завод бе химера, но днес научната фантастика се превърна в научен факт. Това е нашата роля. Ние осигуряваме превенцията и управлението на риска, като посредством този дивайс осигуряваме мониторинг в реално време на всички процеси, за да може да бъде сведен до статистическата нула рискът от авария и последващи щети.  Това е нашата основна идея при създаването на \"умния\" мотор. Това е бъдещето, което започва от днес. Това е и нашето мото. ", "date": "2018.03.02", "title": "\"Елпром Троян\" е признат лидер в Индустрия 4.0"}
{"url": "https://www.blitz.bg/obshtestvo/sindikatite-kazakha-tezhkata-si-duma-za-drzhavnoto-uchastie-v-chez_news583153.html", "text": "КНСБ и КТ \"Подкрепа\" се обявиха за намерението на правителството да придобие контролен пакет акции в ЧЕЗ България и призоваха за запазването на Теменужка Петкова на поста й като министър на енергетиката. В своя позиция, свързана с продажбата на бизнеса на ЧЕЗ, двата синдиката поискаха спешни законодателни промени, които да гарантират предварителен, текущ и последващ контрол на държавата върху каквито и да е сделки с критична енергийна инфраструктура. От друга страна в Закона за енергетиката трябва да се запишат същите изисквания към купувачите, които са залегнали в стратегията за приватизация, гласувана от Народното събрание, става ясно от позицията.     Синдикатите предлагат също държавата да направи стъпки към придобиване на контролен пакет акции и в другите две електроразпределителни дружества.     В подкрепа на Теменужка Петкова и настоящото ръководство на министерството от КНСБ и \"Подкрепа\" припомнят, че има поети ангажименти от нейна страна с конкретни действия и срокове за отстояване на дългосрочното развитие на ключови енергийни предприятия у нас. Необосновани смени сега могат да доведат до проваляне на срокове и ангажименти, и поставяне в рискова ситуация на въгледобивни, топлоелектрически централи и мрежови дружества. ", "date": "2018.03.02", "title": "Синдикатите казаха тежката си дума за държавното участие в ЧЕЗ"}
{"url": "https://www.blitz.bg/ikonomika/vrchikha-nagradite-zlatna-martenitsa-za-prinos-km-blgarskiya-biznes_news583163.html", "text": "Пет награди \"Златна мартеница\" за принос към българския бизнес бяха връчени вчера по време на официална церемония. Събитието, организирано от Съюз „Произведено в България\", се проведе със съдействието на Министерство на икономиката и Fibank (Първа инвестиционна банка). Отличията се връчват вече 24 години на фирми с високи бизнес резултати и принос към родната икономика.  На събитието присъстваха президентът Румен Радев, вицепрезидентът Илияна Йотова, вицепремиерът Валери Симеонов, зам.-министърът на икономиката Лъчезар Борисов, членът на УС на Първа инвестиционна банка Надя Кошинска и почетният председател на Съюз „Произведено в България” Христо Друмев.  Сред наградените бяха компания \"Победа\", верига ресторанти \"Хепи\", „Лав Мейд Лав Интернешънъл\" и политикът с дългогодишен принос за подобряване на бизнес средата в България Петър Кънев. Почетна грамота получи и списание \"Наш дом\" за подкрепата си към българските производители.  Първата „Златна мартеница” за дългосрочно присъствие на бългaрския пазар и за постоянно внедряване на нови и качествени продукти беше връчена на водещия производител на захарни изделия „Победа” АД. Изпълнителният директор на компанията Михаил Чоролеев прие наградата от президента Румен Радев. Ресторанти  Happy Bar&Grill получиха награда „Златна мартеница” за любим български бранд от вицепремиера Валери Симеонов.  Със „Златна мартеница” за успешно женско предприемачество бяха отличени „Лав Мейд Лав Интернешънъл” ООД. Компанията се занимава с дизайн и производство на бебешки и детски дрехи и аксесоари. Призът им бе връчен от Надя Кошинска, член на УС на Първа инвестиционна банка, партньор на събитието.  Четвъртата „Златна мартеница” спечели г-н Петър Кънев – Председател на Комисията по икономическа политика и туризъм в рамките на 43-то и 44-то Народно Събрание. Той бе награден за принос за подобряване на бизнес средата в България и получи отличието от почетния председател на Съюз „Произведено в България” Христо Друмев.    ", "date": "2018.03.02", "title": "Връчиха наградите \"Златна мартеница\" за принос към българския бизнес"}
{"url": "https://www.blitz.bg/svyat/tsentralata-na-chez-v-chekhiya-s-izvnredna-informatsiya-zaradi-obrata-po-sdelkata-sled-sreshchata-mezhdu-vrbakova-i-borisov_news583190.html", "text": "Чешката компания ЧЕЗ очаква предложение от кандидат купувача „Инерком”, след като вчера стана ясно, че и българската държава иска да се включи в сделката. Това обявиха от централата в Чехия. Компанията все още няма получена официална информация след вчерашния обрат по сделката, информира bTV.   А докато се чака предложение от „Инерком”, стандартната процедура по продажбата продължава, съобщават от ЧЕЗ.  След спешната среща с премиера и парламентарната комисия по енергетика вчера, днес стана ясно, че Гинка Върбакова все още не е заминала за Чехия. Нейната компания е внесла 5 млн. евро гаранция за участие в процедурата. ", "date": "2018.03.02", "title": "Централата на ЧЕЗ в Чехия с извънредна информация заради обрата по сделката след срещата между Върбакова и Борисов"}
{"url": "https://www.blitz.bg/zdrave/9-priznaka-che-tyaloto-vi-ne-usvoyava-mesoto-kakto-tryabva_news583088.html", "text": "Някои хора просто не могат да устоят на добре приготвена пържола или сочен хамбургер. Да, месото е пълно с хранителни вещества. В него обаче откриваме и химически токсини, както и наситени мазнини и елементи, които затрудняват процеса на разграждане, пише Obekti.bg, позовавайки се на BrightSide.Ако прекалявате с месото, можете да си навлечете сериозни проблеми - последствията са висок риск от диабет, сърдечни заболявания и дори рак.  Ето защо в следващите редове ще ви представим 9 признака, по които ще познаете, че храносмилателната ви система не се справя адекватно с месото. 1. Запек Всеки от нас се отличава с различна храносмилателна система, която се определя както от генетиката ни, така и от хранителните ни навици. При всички положения обаче мазнините отнемат повече време, за да бъдат усвоени от тялото. Запекът може да се дължи на високия процент желязо, което обикновено се съдържа в червеното месо (говеждо, свинско или агнешко). Освен това червеното месо е с ниско съдържание на фибри, което е от съществено значение за редовните функции на червата. Съвет:  Някои проучвания разкриват, че яденето на твърде много червено месо може да увеличи шансовете за развитие на рак на червата. Опитайте се да ядете червено месо само в ограничени количества (100-200 г само два пъти седмично) с много зеленчуци. Опитайте се да избягвате да ядете черен дроб и бъбреци. Преминете към морски дарове или пиле и изберете вареното месо вместо пърженото. 2. Постоянно чувствате глад Ако се чувствате гладни през цялото време, въпреки че току-що сте приключили храненето, може да означава, че сте усвоили твърде много протеини. Когато не приемате достатъчно въглехидрати, кръвната захар на тялото ви намалява и вие не произвеждате серотонин - химикалът, който ви кара да се чувствате гладни. Съвет:  Ако осъзнаете, че винаги се чувствате гладни, хапнете кисело мляко, плодове, хумус или пълнозърнести бисквити вместо сандвич за обяд. Опитайте се да намалите месото за няколко дни и ще видите дали се чувствате по-добре и по-свежи. 3. Тъмни кръгове под очите Не се подвеждайте, че непременно тъмните кръгове под очите се получават от липса на сън или умора. Ако се появят в деня, след като ядете месо, това е знак, че месото не е усвоено както трябва. 4. Високо кръвно  Ако имате високо кръвно налягане, това може да е знак, че е време да се намали месото. Обработените и варени меса съдържат високо съдържание на натрий, тъй като обикновено се подправят и консервират със сол. Освен това пилешкото и червеното месо са с високо съдържание на наситени мазнини. Всичко това може да доведе до влошаване на хипертонията и дори до развитие на коронарна болест на сърцето. Съвет:  Опитайте се да намалите количеството месо, което консумирате, като вместо това консумирате зеленчуци. Ако не можете да устоите, опитайте се да преминете към по-меки меса и морски дарове, тъй като те обикновено са по-ниски в мазнини. 5. Лош дъх и неприятна телесна миризма Лошият дъх и мирис на тялото е знак, че тялото ви не усвоява правилно месото. Ако месото не се усвоява добре, миризмата се връща обратно в храносмилателната система и в крайна сметка си прави път през кожата и дъха. При такива проблеми вземете храносмилателни ензими, за да помогнете да се разгради месото, а не да се натрупва в червата. 6. Отслабена имунна система Когато тялото ви не усвоява правилно месото, може да се разболеете по-често от обикновено. Вашата имунна система може да бъде засегната поради естествената захар (наречена Neu5Gc), открита в червеното месо, и е много трудно за тялото ни да я смила. Тази захар обикновено се произвежда от месоядни животни. Телата ни не я произвежда и затова я третираме като чуждо вещество, което предизвиква токсична имунна реакция. Тази реакция може да причини много други проблеми, като ракът е най-сериозният. Съвет:  Хапвайте киноа, ядки, зелени зеленчуци и плодове. Те осигуряват основни антиоксиданти, фибри и протеини и гарантират, че всички ваши нужди от макро и микроелементи са изпълнени. Така че, ако трябва да ядете месо, не забравяйте да го балансирате със здравословни храни, изброени по-горе. Не забравяйте да включите малко упражнения и достатъчно витамин D, за да поддържате имунната си система. 7. Умора Ако след като ядете месо, започнете да се чувствате  мудни или уморени, не го приемайте за нормално. Това означава, че тялото ви не усвоява месото, а то се заклещва в червата. Когато застане там, се отклонява цялата ви енергия в храносмилателната система. 8. Гадене Гаденето е често срещан симптом на неусвояване на месото, тъй като може да е реакция на някои бактерии в месото. Някои бременни смятат, че след ядене на месо им се гади много. Съвет:  Ако салатата не ви помага, продължава да ви се гади или имате крампи между 4 и 26 часа след яденето на месо, трябва незабавно да посетите лекар. 9. Подуване Месото е една от най-трудните храни за човешкото тяло, тъй като протеинът, който се съдържа в него (особено червеното месо), е по-трудно да се усвои и това може да причини подуване. Големите количества причиняват подуване или дискомфорт. Неправилното храносмилане на месото може да доведе до натрупване на токсини в тялото. Съвет : Вместо да хапвате стек, пробвайте риба или пиле. Тези животински продукти са по-лесни за храносмилане. Винаги се подсигурявайте със зеленчуци (на пара или сурови) като гарнитура. Ако спрете да ядете месо, най-вероятно ще се отървете от подуване на корема.", "date": "2018.03.02", "title": "9 признака, че тялото ви не усвоява месото както трябва"}
{"url": "https://www.blitz.bg/ikonomika/yadem-kato-bogatashi-vizhte-zashcho_news583194.html", "text": "Индексът на тържищните цени на храните, които отразяват стойността им на едро, не се е помръдвал от две седмици и оставал на ниво 1,508 пункта, казват търговци. Според данните това е най-високото ниво на индекса от април 2015 г., когато е достигнал 1,519 пункта. От сравнението се разбира, че хранителните стоки у нас в момента са най-скъпи през последните три години. Скок в цените на всички продукти от първа необходимост и месото се очаква и непосредствено преди Великден, когато обичайно поскъпването се движи между 10 и 20 процента. ", "date": "2018.03.02", "title": "Ядем като богаташи, вижте защо"}
{"url": "https://www.blitz.bg/zdrave/dobavete-tova-km-maznata-khrana-i-shche-sprete-vredite_news583035.html", "text": "Учените са установили, че отрицателните ефекти на храните с високо съдържание на мазнини могат да бъдат спрени с добавяне на рибено масло към храната, пише obekti.bg, позовавайки се на HealthiestBlog.Рибеното масло в последно време се спряга като решение на редица здравословни проблеми. Твърди се, че предотвратява сърдечни пристъпи или удари, помага за намаляване на теглото, намалява акнето, отстраняване на бръчките и регулира на хормоните в организма. Много от тези твърдения не са потвърдени от научни изследвания. Едно обаче е сигурно: има все повече доказателства за влиянието на рибеното масло върху различни метаболитни пътища.   Има три типа полиненаситени мастни киселини Омега-3 с различни дължини. По-късата е алфа-линоленовата киселина (ALA), която се съдържа и в растителните масла, докато по-дългите вериги включват ейкозапентаенова киселина (EPA) и докозахексаенова киселина (DHA), съдържащи се главно в рибеното масло. Изследванията сочат, че ЕРА и DHA имат противовъзпалителен ефект, могат да намалят телесното тегло и да подобрят инсулиновата резистентност. При мишките, хранени с мазни храни, се наблюдавали редица отрицателни последици за здравето, за разлика от мишките, които били хранени със същите мазни храни, но с добавяне на рибено масло – сочат резултатите от изследването на учени от Университета на Сао Пауло.  ", "date": "2018.03.02", "title": "Добавете това към мазната храна и ще спрете вредите ѝ"}
{"url": "https://www.blitz.bg/layfstayl/zaedno-te-sa-po-silni-ot-vsyakoga-vizhte-nay-yakite-dvoyki-v-zodiaka_news583130.html", "text": "Интересното на зодиите е в това колко са различни една от друга и как всяка има своите силни и слаби страни. Понякога виждаме двама души и се чудим как изобщо да се събрали заедно, защото изглеждат твърде различни или пък твърде много си приличат. Истината е, че за да сработи една връзка добре, партньорите трябва да имат еднакви ценности. Всичко останало се нагажда с времето. Вижте кои са най-добрите комбинации в зодиака, дори и да ви изглеждат малко чудати: Овен и Рак – приказната двойка  Овенът е такъв тип човек, който обича да бъде герой и държи другите да се похвалят с него. Той е рицар в бляскава броня и ще спаси Рака, а след това двамата ще избягат в крепостта на Овена, където ще бъдат в безопасност.  Водният знак има нужда от закрила и от някой, който го пази дори от собствените му грешки. Решителният Овен и чувствителен Рак са една чудесна комбинация.  Дори огненият знак понякога да се изтощава от водещата роля, чувството, че е значим ще го зарежда с нови сили. Ракът опитва да укроти демоните си и да се отпусне в компанията на своя герой. Телец и Риби – на една вълна  Телецът е знак, който може да си стегне багажа и да се пренесе на другия край на света, ако това е начинът да остави проблемите зад гърба си.  Стресът ужасно измъчва този знак. Рибите реагират по подобен начин на напрежението, а комбинацията от двама изнервени партньори може да не изглежда най-доброто решение, но всъщност никой друг не би могъл да ги разбере така добре, както те един друг.  Двамата ще се сработят наистина добре, защото всеки път когато единия има нужда да разпусне, другия ще се погрижи за всичко. Близнаци и Скорпион – зла, но духовита двойка  Връзката между тези два знака може да изглежда едновременно ужасна и страхотна. И двамата имат силни характери и не се притесняват да заявяват открито пред другите, че те командват.  И двата знака менят рязко своето поведение и емоции, което за другите може да изглежда малко страшно, но те се чувстват чудесно заедно. Скорпионът и Близнаците са доминиращи и жестоки към другите, но в перфектна симбиоза помежду си. Лъв и Козирог – могъщата двойка  Тези двамата на пръв поглед изглеждат като невъзможна комбинация, но ако положат малко усилия се получава чудесна връзка. Те са известни като двойка на властта, защото за тях авторитетът и постиженията са от най-голямо значение.  Лъвът и Козирогът имат здрава връзка без да са твърде залепени един за друг, но когато има нужда всеки от тях е веднага насреща.  И двата знака никак не се притесняват да правят мръсни номера, за да напреднат в кариерата - амбицията, която имат се превръща в здравословно състезание помежду им, но не бива да прекаляват. Дева и Везни – Двойката ТО  Тези двамата са далеч от останалите, защото са много различни. Поотделно те са красиви – вътрешно и външно, а когато се съберат заедно се превръщат в мощна сила.  Те показват един на друг най-доброто от себе си, като се радват на невероятно взаимно уважение и любов.  Както Девата, така и Везните имат много големи очаквания от живота и понякога се конкурират, но тъй като са много интелигентни и съобразителни успяват да изглаждат недоразуменията навреме. Стрелец и Водолей – мъдри и войнствени  И двамата имат склонност да се изказват без много да му мислят, което често поставя околните в неудобно положение, но те си комуникират чудесно един с друг.  Имат еднакви вярвания и ги защитават и бранят с цената на всичко. И Водолеят и Стрелецът държат на своето мнение и често са непоколебими.  Тази връзка изглежда като да имаш двама от най-добрите войни, които се борят за справедливост и добри каузи. И двата знака имат нужда да вършат добрини за света, да помагат на онеправданите, за да се чувстват значими и щастливи и заедно те сбъдват своите мечти и цели.    ", "date": "2018.03.02", "title": "Заедно те са по-силни от всякога: Вижте най-яките двойки в зодиака!"}
{"url": "https://www.blitz.bg/layfstayl/ptuvane/vazhni-novini-ot-durankulak-za-shoforite_news583013.html", "text": "Възстановено е пропускането през ГКПП \"Дуранкулак\" на всички моторни превозни средства. На ГКПП \"Кардам\" също се пропускат без ограничения леки и товарни автомобили. Това съобщиха от ГД \"Гранична полиция\". На ГКПП Дунав мост Русе-Гюргево трафикът на товарни автомобили на изход от страната е силно интензивен. Непроходим остава пътят към ГКПП \"Кайнарджа\". Фериботът на ГКПП \"Свищов\" не работи.  Трафикът на ГКПП \"Капитан Андреево\" и на ГКПП \"Лесово\" е интензивен за товарни автомобили на изход от страната. На останалите пунктове на българо-турската граница трафикът е нормален.  На българо-сръбската граница, българо-македонската и българо-гръцката пунктовете са проходими за всички превозни средства при зимни условия ", "date": "2018.03.02", "title": "Важни новини от \"Дуранкулак\" за шофьорите!"}
{"url": "https://www.blitz.bg/layfstayl/khoroskop/astrologt-ivelina-pencheva-predupredi-stanete-po-izgrev-i-stoyte-na-vyatr-zashchoto_news583011.html", "text": "17 слънчев ден е време за освобождаване на страховете, ден за защита на справедливостта. Тотемът на деня е петелът – Небесният адвокат, войн, послушник, символ на откритост и решителност, посочва астрологът Ивелина Пенчева в хороскоп за bulgaria.utre.bg.Препоръчва се да станете по изгрев, да извършвате пълно измиване, да разхвърляте храна за птиците. Хубаво е да постоите малко на вятъра. Добре е да се работи със словото: да се четат мантри, молитви, да се учите. Могат да се подписват важни документи. Желателно е да бъдете много внимателни със словото и имената в този ден. Хубаво е да се започне цикъл на образование, на учене. Може да се пътува на дълги разстояния. Денят е добър за тези дела, които изискват бързи решения и за ново запознанство. На човек роден в този слънчев ден трябва внимателно да му се подбира името.  Не се препоръчва да се отваря прозорец, да се планират и завършват дела. Нежелателно е да се сключва брак в този ден. Нищо не трябва да се планира. Противопоказно е да се изпитва страх. Не стойте дълго у дома. Не бива да спите дълго и продължително да се гледате в огледалото. Неблагоприятно е за чистене и изхвърляне на боклуци.  Не се препоръчват брачни контакти. Да не се яде пилешко месо. Да не се обиждат домашните птици и да се дърпат перата им. Не се препоръчва да се готви в този ден храна. Добре е да се яде всичко кръгло – питки, понички, милинки и др. Добре е да смените дрехите, да облечете нещо ново и чисто. Препоръчва се бяло, жълто, оранжево и тъмно-червено. Откажете се от мрачните тонове, сивите и небесносините. На знаменията трябва да се обръща в този ден голямо внимание. Добре е да срещнете насрещен вятър и птици, особено петел. Ако намерите перо от птица – успех в материалните дела. Ако ви духа насрещен вятър – знак за небесна защита. За тези, които отглеждат домашни птици – да пропее петел от трите ви страни – намислете си желание, то ще се сбъдне. Въобще е хубаво да видите петел, дори да ви клъвне. Също така може да бъде изделие петел. Да намерите метални предмети – знак за внезапен успех. Всяко име чуто по време на разговор няколко пъти – предстои скоро да се срещнете с такъв човек. Негативни знамения са: да има мрачно утро, дъждовно време, буря, падане, загуба на ключ. Рязък вятър в гърба – успеха се е отвърнал от вас. По-добре е да не сънувате. Да се спи малко и на светлина. Всички приятни сънища могат да се изпълнят на обратно. Да сънувате храм – знак за изпитание, за търпение. Числа на деня  – 17, 23, 59, 84", "date": "2018.03.02", "title": "Астрологът Ивелина Пенчева предупреди: Станете по изгрев и стойте на вятър, защото..."}
{"url": "https://www.blitz.bg/obshtestvo/stolitsa/tezi-vazhni-promeni-kasayat-vsichki-shofori-v-stolitsata-ot-sbota_news583030.html", "text": "На националния празник 3 март \"синя\" и \"зелена\" зона за паркиране в София няма да работят, съобщава Центърът за градска мобилност.Столичани и гостите на София могат да паркират безплатно в зоните на града и на 5 март (понеделник), обявен за почивен ден.  Така се събират общо 3 дни, в които столичани и гостите на столицата ще си отдъхнат от плащането за паркиране в зоните.", "date": "2018.03.02", "title": "Тези важни промени, касаят всички шофьори в столицата от събота!"}
{"url": "https://www.blitz.bg/layfstayl/ptuvane/sled-dramata-ss-zasednalite-ptnitsi-v-prespite-bdzh-obyavi-parichna-kompensatsiya-ne-se-predvizhda_news583039.html", "text": "БДЖ ще компенсира пътниците на влаковете, които прекараха дълги часове на студа заради повреди в локомотивите в четвъртък. Проблеми имаше с машините, пътуващи от София за Бургас и за Варна, предава Нова телевизия.От компанията обявиха, че потърпевшите ще получат по един безплатен билет за избрана от тях дестинация. Могат да получат документа за пътуване от удобна за тях гара, Това обясни в ефира на „Здравей, България” инж. Ивайло Георгиев от \"Оперативно управление и анализ на графика за движение на влаковете\".  „ ”, поясни Георгиев. Той каза, че понякога информация за развитието на подобни непредвидени ситуации не се предоставя на пътниците поради липса на добра координация между службите. „ ”, каза още служителят на БДЖ.", "date": "2018.03.02", "title": "След драмата със заседналите пътници в преспите БДЖ обяви: Парична компенсация не се предвижда"}
{"url": "https://www.blitz.bg/svyat/kuriozno-video-mzh-se-nakhvrli-vrkhu-okhrana-i-opita-da-razvali-kontsert-na-buzova_news583060.html", "text": "В интернет се появи видео, показващо екшън по време на концерт на руската певица Олга Бузова в Хабаровск. На кадрите се вижда как човек се опитва да нахлуе в залата, където се изявява изпълнителката, предава рен.тв. Изглежда вандалът не успял да стигне до концерта. След като се отправил към пазача, той бил задържан от полицейски служители.  Според пресслужбата на Министерството на вътрешните работи на Хабаровска територия той просто изразил недоволството си от творчеството на Бузова. Превод: БЛИЦ", "date": "2018.03.02", "title": "Куриозно ВИДЕО: Мъж се нахвърли върху охрана и опита да развали концерт на Бузова"}
{"url": "https://www.blitz.bg/svyat/naomi-kembl-potvrdi-romana-si-s-12-godini-po-mlad-rapr_news583041.html", "text": "47-годишната супермоделка Наоми Кембъл потвърди слуховете от жълтата преса за романа й с 35-годишния рапър Skepta. На своята страница в Instargam тя публикува съвместна снимка с британския изпълнител от нигерийски произход от корицата на списание GQ. По-рано журналистите обърнаха внимание на факта, че моделката и музикантът се появиха заедно на Седмицата на мъжката мода в Париж. В допълнение Наоми \"подгря\" слуховете, публикувайки снимка с чернокожия рапър, гол до кръста. След това обаче реши да скрие лицето на приятеля си.    ", "date": "2018.03.02", "title": "Наоми Кембъл потвърди романа си с 12 години по-млад рапър"}
{"url": "https://www.blitz.bg/layfstayl/shoubiznes/palavata-sinoptichka-nora-shopova-ludna-po-shef-viktor-angelov-nakhvrli-mu-se-za-snimka_news583076.html", "text": "Синоптичката на Нова телевизия Нора Шопова се оказа голяма фенка на шеф Виктор Ангелов. Красавицата сама сподели, че обожава шоуто „Hells kitchen”, пише hotarena.net. Моделката, която прогнозира времето по Нова телевизия, се щракна с шеф Ангелов и публикува снимката в социалните мрежи.  Под кадъра Нора написа: \" ”.  Приятелите на Нора побързаха да се пошегуват, че биха се радвали да я видят с престилка в кухнята на Ангелов. И добавиха, че едва ли кулинарният „дявол” би си позволил да бъде лош с ангел като нея.    ", "date": "2018.03.02", "title": "Палавата синоптичка Нора Шопова лудна по шеф Виктор Ангелов, нахвърли му се за... (СНИМКА)"}
{"url": "https://www.blitz.bg/ikonomika/menda-stoyanova-komentirashe-vazhna-ikonomicheska-novina-no-zakhapa-bsp-tova-sa-prikazki-na-pazara_news583027.html", "text": "По-голяма част от касовите апарати са стари модели. Ще трябва да се подменят тези, чийто софтуер не може да се надгради. Това заяви в ефира на БНТ председателят на бюджетната комисия Менда Стоянова. \"Срокът е до края на 2018 г. Едновременно вчера приехме в закона конкретни промени. Там дадохме срок за промяна в наредбата 6 месеца, така че вероятно и крайният срок за подмяна ще бъде по-дълъг. Притесняваме се обаче, че българинът чака последния момент\", добави тя.  Относно БСП, които ги обвиняват в лобизъм и подкрепа на фирми, близки до ГЕРБ, Стоянова уточни: \"Това са приказки на пазара. Фирмите, произвеждащи или внасящи касови апарати са на свободен режим. Всеки, дори вие, може да започне подобен бизнес, стига да иска\".", "date": "2018.03.02", "title": "Менда Стоянова коментираше важна икономическа новина, но захапа БСП: Това са приказки на пазара"}
{"url": "https://www.blitz.bg/layfstayl/dzhuliana-gani-izplashi-do-smrt-dani-petkanov_news583107.html", "text": "Брадърката Джулиана Гани бе гост в шоуто “В играта с Дани Петканов“. В поредния епизод на предаването Джулиана бе подложена на изпитания от Дани Петканов, като трябваше със завързани очи да отгатне различни предмети, който можеше да мирише, докосва с устни, но не и да пипа.  Торта, кактус, противогаз, плюшена жаба и рапан бяха предметите, които силиконката трябваше да познае. Затрудни я само рапанът, а кактусът отнесе и един език от красавицата.  „Този кактус няма да увехне никога, след като си го докоснала с езиче“, каза Дани.  След тези изпитания Джулката върна „жеста“ и изтормози Петканов, като го накара да опита свински крачета, а след розата, за ужас на Лудия репортер, миската набута под носа му бяла мишка, която хвърли в ужас Дани. ", "date": "2018.03.02", "title": "Джулиана Гани изплаши до смърт Дани Петканов"}
{"url": "https://www.blitz.bg/analizi-i-komentari/ekspertt-emil-khrsev-posochi-skandalen-finansov-fakt-i-nay-golemiya-problem-v-sdelkata-za-chez_news583040.html", "text": "\"Сделката е поне с 50 на 100 надценена, което е една безбожно надута цена. Страните, които се договарят, трябва да разберат, че тази сделка не може да стане\". Това мнение изрази в ефира на bTV финансистът Емил Хърсев по повод скандалите около сделката с ЧЕЗ и Гинка Върбакова. \"Личи огромен законодателен дефицит в България. Правителството не разполага с инструмент за стратегическите предприятия. Бих преписал цялото банково законодателство, трябва да запушим този дефицит максимално бързо\", коментира още Хърсев.  \"Колегите банкери, които биха финансирали сделката преди една седмица, сега би трябвало да се откажат. Когато една сделка с гръм се окаже нежелана, тя се спира и не се финансира\", отсече финансистът. ", "date": "2018.03.02", "title": "Експертът Емил Хърсев посочи скандален финансов факт и най-големия проблем в сделката за ЧЕЗ"}
{"url": "https://www.blitz.bg/obshtestvo/ot-zheleznitsite-kontrirakha-manipulativen-reportazh-na-nova-televiziya_news583082.html", "text": "Служители на Българските държавни железници отговориха на манипулативните твърдения, които бяха излъчени неотдавна в репортаж по Нова телевизия. Аргументирано и с факти набедените служители контрират съдържащите се в излъчения материал внушения. Ето какво още казват от железниците: \"Разгорелите се през последния месец събития около твърденията на група служители, че в БДЖ  има измами с ремонтите на локомотиви, безстопанственост, неконтролиран извънреден труд, фиктивни назначения както и безсмислени уволнения на машинисти допуснали преразходи на гориво по време на изпълнение на служебните си задължения, подтикнаха институции и медии към разнищване на твърденията и извършване на редица проверки. Дори някои политически сили използваха темата, като трамплин за свои амбиции.  Предадената в някои медии информация по темата до някъде успешно завладя публиката и определи посоката на настроения в обществото. След задълбочен анализ на твърденията ние обаче достигнахме до извода, че разследващата журналистика в голяма степен се е предоверила на своите източници.    В медийното пространство от близо четири години по теми засягащи управлението на държавната железница, гравитира експертното мнение на Петър Бръснаров, участник в разследванията на журналиста Марин Николов.  Г-н Бръснаров е познат в предаванията на журналиста, като експерт с широк спектър на знания, като пример са теми по повод на извънреден труд положен от машинисти, кражби на горива по време на работа с локомотиви, корупция при изработване на ежедневни графици за работа в предприятието, слабости в сферата на охрана на имущество от страна на ръководствата, през последните години и какво ли още не.  Сподвижници на Бръснаров в реализирането на подобен вид предавания в последните години се появяват и други служители назначени да извършват контролни функции в дружеството.  Борислав Илиев от отдел вътрешно фирмен, служител твърдящ, че е заплашван от своите ръководители и г-н Георги Нешев, който пък преди около две години твърдеше в подобен казус ,че бил нарочен за уволнение от тогавашното ръководство на БДЖ поради това, че е неудобен.  Кои всъщност са тримата служители, наистина ли са стигнали до невъзможност да докажат своите наблюдения пред ръководството и то от своя страна да набележи мерки, обективни ли са техните твърдения, изпълнили ли са до край своите служебни ангажименти, спазвали ли са вътрешно нормативния ред в БДЖ за реализиране на контрол по отношение на наболелите теми, какви методи са използвани в БДЖ за да се достигне до заснетите със скритите камери други служители на БДЖ, както и колко проверена и обективна е информацията предоставена в медийното пространство? Това всичко ще докажат проверките на одитните звена и прокуратурата, а ние ще се опитаме да акцентираме върху факти около въпросите ползвайки мненията на наши източници.  По темата за подписани неизгодни договори за ремонт на локомотиви в предаването на журналиста Марин Николов, като повод за твърденията се коментира, некачествено извършен ремонт на локомотив №52053. Наша проверка по случая установи, че /забележете/ през месец януари 2017г., след извършването на определен и надлежно заявен ремонт, съгласно сключен договор и съгласно разписани правила за изпълнение на този договор с ремонтното дружество, БДЖ е получило обратно собсвеността си, чрез свои експерти установили с подписите си  в констативен протокол, че заявените повреди са отстранени. Получавайки локомотива от ремонт, същия е бил в условия на гаранция по ремонта и БДЖ започва неговата експлоатация, като преминавайки през няколко машиносмени не се констатират нередности в скоро отремонтираните агрегати на локомотива. След няколко дни Борислав Илиев, като началник тогава през 2017г на звеното на товарните превози на БДЖ в гр.Мездра получава сигнал от дежурния на смяна машинист, че въпросният локомотив се е повредил по време на работа в гара Лом. Самия машинист разказва, че повредите са били отстранени от него и негов колега веднага след повредата. В свой рапорт-обяснение уведомява и началника си Борислав Илиев за случилото се и той от своя страна уведомява ръководителя си за отстранените вече повреди по локомотива от личния състав в Мездра. Доказателство за това е и показания в предаването доклад изготвен от Б.Илиев.  Същия доклад за който се твърди, че е изготвен с характер за уведомяване на ръководството за това, че ремонтното дружество не е отстранило повредите на практика се оказа доклад за извършен ремонт по отстраняване на други повреди, след няколко дена работа на въпросния локомотив. Разбираме, че съгласно гаранционните условията на договора, а именно при подозрения за повреди, след извършен ремонт на агрегати по локомотива би следвало същия да бъде върнат за ремонт по гаранция, а не да бъде извършено вмешателство. На служителят Б.Илиев, като отговорник за обекта му е било разпоредено да изготви предложения за наказания на виновни ако има такива. Смяната на ръководството тогава през февруари 2017г. явно се отразява неблагоприятно на констатираните пропуски по гаранцията. Б.Илиев не е бил отговорен за нарушената гаранция и изпраща цялата документация по случая на Петър Бръснаров назначен за ръководител на звеното за корупция и кражби по това време в БДЖ Товарни превози.  В архивите на БДЖ не са открити последващи действия па случая нито от страна на Бръснаров нито от страна на Илиев по разпоредената му последваща проверка. Логиката обяснява, че в качеството си ръководители по това време Бръснаров и Илиев са били задължени да предприемат необходимото за да уведомят още тогава ръководство на БДЖ  за периода февруари-май 2017г. Движение по случая няма и след завръщането на старото ново ръководство през май 2017г. Никъде в архивите нямало и леда от желание за доказване на твърденията в предаването на Николов до момента на появата на вътрешнофирмените документи в медиите. Наши източници потвърдиха, че дори и подписа на показания доклад в предаването не бил на Борислав Илиев, който всъщност е изготвил самия доклад, както и че в предаването е показана бланка на обяснение от машинист, която не съществува в деловодствата на БДЖ и явно също е подправена. Въпроса е какво се случва, умишлено ли се злепоставя цялото ръководство на БДЖ, че дори и министър Московски да отговаря на твърдения,  които не кореспондират с никаква истинност и защо се борави с непроверена информация? На този въпрос оставя ме мнението на прокуратурата.  Друга подробност до която обикновения гражданин не може да  достигне е факта, че г-н. Бръснаров в пряк смисъл в интервю обвини своя работодател за нехайство и безстопанствено поведение по повод рушаща се сграда в София, собственост на железниците. В отговор на този въпрос потърсихме информация и достигнахме до разкрития, че самия Бръснаров  в качеството си на ръководител на звено което  има преки задължения по опазване на имуществото, през периода февруари-май отново 2017г., сам е инициирал доклад за провеждане на обществена поръчка, одобрен от ръководството и все още в процедура по избор на изпълнител за услугата охрана на конкретно показаната в предаването сграда. Не сериозни са такива факти, които не само накърняват репутацията на работодателя, а оставят погрешни впечатления у нас. Също както, са останали с погрешни впечатления и колегите на П.Бръснаров и Г.Нешев от поделението за товарни превози в София. Служителите, които се разпознават, че са обект на скритата камера са потвърдили в свои доклади, че заснемащите ги лица са именно Нешев и Бръснаров, като всички те твърдят, че изнесените кадри в предаването са извън контекста на проведените разговори. Подведените служители разказват, че въпросите на Бръснаров и Нешев са били насочени към това дали са виждали така наречените „футболисти“, като естествения отговор на всички би следвало да бъде отрицателен поради факта, че въпросните служители наречени футболисти в предаването не са служители на тази структура в която е заснета скритата камера.  Още повече ни шокира разкритието, че Бръснаров е бил пряк ръководител на набедените „футболисти“ отново през периода февруари-май 2017г и сам е подписвал сведения за тяхното работно време. Въпроса отново е, защо след като към онзи период е имало според предаването нарушения, не е уведомено ръководството по надлежния ред от самите отговорници Бръснаров, Нешев и Илиев, участници по късно в изготвянето на предаването и отново дали не става въпрос на сложна конспирация, подготвена по време на съвсем друго управление на компанията от сегашното ръководство, през февруари-май 2017г.  По другите въпроси засягащи извънредния труд и кражбите на горива в БДЖ манипулациите на обществено мнение са идентични, като във всеки един от тях въпросните служители доказано са участвали, като пряко назначени и отговорни за недопускане именно на твърдения изнесени в предаването\".     ", "date": "2018.03.02", "title": "От железниците контрираха манипулативен репортаж на Нова телевизия!"}
{"url": "https://www.blitz.bg/ikonomika/shef-ot-chez-oglasi-ogromni-investitsii-napraveni-prez-2017-g_news583116.html", "text": "Инвестициите на „ЧЕЗ Разпределение“ през изминалата година възлизаха на над 130 млн. лв. Когато дадена инвестиция е целенасочена, това дава резултат. Това каза пред \"Фокус\" Васил Василев, директор „Експлоатация и поддържане“ в ЧЕЗ Разпределение България. По думите му пример за това е новата възлова станция в Панчарево, с която е стабилизирано електрозахранването в Панчарево, Кокаляне и Долни Пасарел и в която са инсталирани и дистанционно управляеми елементи.  „Дистанционно управляемите елементи са част от автоматизацията на мрежата, в която влагаме все повече ресурс. Това ни позволява при авария да изключваме единствено повредения участък и да минимизираме броя на засегнатите клиенти или като цяло да изолираме повредата, така че да няма неудобства за никого. Пример за това е и автоматизацията на електропроводите, захранващи Владая и Мърчаево, която стартирахме през есента. Съвсем наскоро, въпреки направените просеки тази година, върху електропровода падна дърво, което беше извън сервитута на съоръжението. Предишни години локализацията и изключването на повредения участък ни отнемаше не по-малко от два часа. Сега за по-малко от 5 мин. върнахме комфорта на клиентите“, обясни Василев.  Той добави, че в началото на годината такива дистанционно управляеми елементи са монтирани и на електропроводите, които захранват Горна баня.  „Преди няколко месеца открихме автоматизирана възлова станция в гр. Априлци. Това повиши сигурността на електрозахранването в целия регион. Давам само някои примери за усилията ни в последната година. Направили сме необходимото, но хората сме безсилни пред природата, така че се надяваме тя да бъде благосклонна“, каза още Васил Василев. ", "date": "2018.03.02", "title": "Шеф от ЧЕЗ огласи огромни инвестиции, направени през 2017 г."}
{"url": "https://www.blitz.bg/obshtestvo/predsedatelyat-na-kevr-razkri-kakvo-otnoshenie-ima-prodazhbata-na-chez-km-tsenata-na-elektroenergiyata-i-shche-poskpne-li-tokt_news583155.html", "text": "Продажбата на активите на ЧЕЗ няма отношение към цената на електроенергията, затова няма никакво основание да се счита, че цената ще бъде увеличена, коментира във Велико Търново председателят на КЕВР Иван Иванов. По думите му подобни изявления от някои говорители и политици са чиста манипулация. Той подчерта, че акциите са на енергийни дружества в състава на ЧЕЗ АД, които не произвеждат електроенергия, а извършват мрежови услуги по разпределение и снабдяване.     КЕВР може да предприеме действия при нефинализирана сделка тогава, когато продавачът предлага за пазара само обособена част от енергийно дружество като материални активи. Когато става дума за продажби на акции, те като финансов инструмент не се контролират и регулират от комисията, уточни Иванов.     Той посочи, че от многократните изявления на Гинка Върбакова се разбира, че тя е наясно, че не може да получи разрешение за залагане на материални активи, затова е декларирала, че нейната фирма ще заложи единствено акциите на дружествата. За двете възможности КЕВР нито е сезиран, нито ще се произнесе, защото няма казус по който да се вземе отношение, подчерта председателят на КЕВР.     Той посочи, че ако бъде осъществена сделката и тогава бъдат нарушени условията на лицензиите, комисията ще пристъпи към административно-наказателни разпоредби с налагане на глоби до 3 млн. лева.    Ако бъдат приети промените в закона за енергетиката, които са в ход, КЕВР ще има допълнителна възможност да санкционира големите дружества с глоби до 10% от оборота за предшестващата финансова година, а крайната мярка е отнемане на лиценза, в случай на заплаха на енергийната сигурност.     Председателят на КЕВР беше категоричен, че към момента няма притеснения за енергийната независимост на страната и за качеството на обслужването.  Във Велико Търново КЕВР е домакин на среща на  регулаторите на България, Македония, Гърция, Сърбия и Черна гора  по въпроси на газовата свързаност в региона и перспективите за обединение на пазарите за електроенергия в Югоизточна Европа. ", "date": "2018.03.02", "title": "Председателят на КЕВР разкри какво отношение има продажбата на ЧЕЗ към цената на електроенергията и ще поскъпне ли токът"}
{"url": "https://www.blitz.bg/obshtestvo/shcherkite-na-karamanski-mizerstvat-eto-v-kogo-sa-otishli-milionite-nasledstvo-ot-krstnika-na-mafiyata_news582642.html", "text": "Трите дъщери на Кръстника на българската мафия Иво Карамански мизерстват въпреки милионите, които натрупа баща им в началото на 90-те години. Александра, Ралица и Десислава по нищо не се отличават от един средностатистически българин на минимална работна заплата. Явно момичетата на покойния бос са наследили единствено фамилията му, а парите са изчезнали безследно.Неотдавна Александра Караманска проговори за митовете относно милионите на баща си. Тя категорично отрече той да й е оставил тлъста банкова сметка, дори напротив.  „ “, намекна тогава щерката, която се изявява като частен детектив, пише \"Галерия\"   Алекс живее съвсем скромно в столицата, където управлява единствената останала фирма на баща си – „Корона“. Неотдавна се чу, че агенцията й е на ръба на оцеляването и е пред фалит. „ “, разказва най-малката щерка на Карамански. Другите две щерки – 30-годишната Ралица и 33-годишната Десислава, също живеят скромно. От всички наследници на Крамански, най-добре си живее Иво Карамански - младши, който му е извънбрачен син от Нели Атанасова.  ", "date": "2018.03.02", "title": "Щерките на Карамански мизерстват! Ето в кого са отишли милионите наследство от Кръстника на мафията"}
{"url": "https://www.blitz.bg/layfstayl/ptuvane/drzhavata-prizova-shoforite-ne-ptuvayte-ako-ne-vi-e-nalozhitelno_news583185.html", "text": "Министрите на вътрешните работи и на регионалното развитие и благоустройство и зам.-министърът на транспорта предупредиха за очаквани сериозни заледявания и за реална опасност от образуване на поледица по пътищата на страната. Те апелираха при възможност да се избягват пътувания, а ако това се наложи, водачите да тръгват подготвени за атмосферните условия автомобили и да шофират изключително внимателно. Предприети са мерки за опесъчаване на магистралите, поясни министър Нанков. Създадена е организация и дежурните екипи на Министерството на транспорта ще са в постоянен контакт с екипите на МВР и АПИ, има готовност за оказване на съдействие при възникнали проблеми, уточни зам.-министър Попов.  Министър Радев обърна внимание върху безопасното боравене с уреди на твърдо гориво, които често се използват при тези атмосферни условия, както и на опасността от надвисналите от покривите ледени висулки. Поясни, че отговорност за премахването им от частни жилищни сгради е на домоуправителите, а при невъзможност те биха могли да потърсят помощ от  общините или да сигнализират на тел. 112. Осигурено е дежурство на пожарните и спасителните части по региони, включително и в района на тържествата на връх Шипка. Следят се и нивата по поречията на реките в Югоизточната част на страната. Вътрешният министър поясни, че до този момент движението по граничните пунктове е нормално, дежурните екипи имат готовност да поемат очаквания по-засилен трафик през почивните дни.  Във връзка с безопасността на движението по пътищата е създадена предварителна организация от ГДНП и на всички проблемни участъци, входно-изходни артерии на големите градове и възлови кръстовища, ще има екипи на Пътна полиция, които ще подпомагат и регулират движението, ако това е необходимо. Пътищата, на които се очаква най-голямо натоварване, са Е-79 (София-Кулата), автомагистралите „Струма“, „Тракия“, Хемус, пътищата София-Варна, В. Търново-Русе, както и към големите зимни курорти. На 3 март, когато се отбелязва Националният празник на България, проходът „Шипка“ ще бъде затворен и през него няма да се допускат моторни превозни средства от входовете му откъм Габрово и Стара Загора. Там гражданите ще могат да паркират на подходите на специални буферни паркинги. Желаещите да се качат на паметника-костница, ще могат да го направят пеш.  Днес, от 16  до 20 часа, ще се спира движението на тежки автомобили по магистралите и основните първокласни пътища на страната. Същата мярка е предвидена и за последния почивен ден (5 март), но за времето от 14 до 20 часа. Забраната няма да се отнася само за фирмите, превозващи живи животни и стоки на температурен режим, а целта е да се облекчи движението за автомобилите.  Има готовност при влошаване на пътната обстановка да се прибегне и до временна организация на движението и да се спират определени участъци или цели пътища до почистването им.  По отношение на организацията за празника в градовете, екипите на Охранителна полиция е организирала охраната на всички обекти. Силите на реда ще следят основно да не се допускат хора, употребили алкохол или такива, които са в неадекватно състояние.  До местата, където са предвидени тържествените отбелязвания на празника, няма да бъдат допускани хора с обемисти багажи, въоръжени лица, внасянето на пиротехника.  Около 600 униформени са ангажирани в охраната на тържествата на Шипка. Организация за София  На всички изходни артерии на столицата ще дежурят постове на Пътна полиция, които ще контролират, организират и подпомагат движението на моторни превозни средства.  Днес, от 16 до 20 часа, ще бъдат спирани от движение всички товарни автомобили по основните пътища, извеждащи от София; същото ще важи и в периода 5 март. На 3 март от 10 до 18 часа и на 5 март от 12 до 22 часа на вход и изход на основните пътни артерии ще бъдат разположени екипи на столичната Пътна полиция.  Ръководството на СДВР е планирало и предприело всички мерки за обезпечаване на сигурността и реда по време на провеждането на тържествената церемония, свързана с отбелязването на националния празник – 3 март. Ще бъде осигурена охрана на всички публични прояви,  засилено ще е вниманието на полицаите към места, на които има струпване на хора – гари, автогари, тържествени събития. Служителите на реда  отправят призив към гражданите да бъдат бдителни за парите и вещите си, както и да не оставят без надзор багажа си. Организация на движението във връзка с празника в София  Забранява се влизането на пътни превозни средства в двете посоки, престоят и паркирането, както следва:  От 08.00 часа до 12.30 часа на  3 март:  - по ул. „Оборище” между бул. „Васил Левски” и ул. „Г. С. Раковски”;  - по ул. „Московска” между бул. „Васил Левски” и ул. „Г. С. Раковски”;  - по ул. „11-ти август” между бул. „Княз Ал. Дондуков” и пл. „Св. Ал. Невски”;  - по ул. „15-ти ноември” между бул. „Цар Освободител” и пл. „Св. Ал. Невски”.  От 14.00 часа до 21.00 часа на 3 март:  - по бул. „Цар Освободител” между бул. „Васил Левски” и ул. „Г. С. Раковски”;  - по ул. „15-ти ноември” между бул. „Цар Освободител” и пл. „Св. Ал. Невски”;  - по ул. „Аксаков” между бул. „Васил Левски” и ул. „Г. С. Раковски”;  - по ул. „Цар Шишман” между ул. „Славянска” и пл. „Народно събрание”;  - по ул. „6-ти септември” между ул. „Славянска” и бул. „Цар Освободител”;  - по ул. „Хаджи Димитър” между бул. „Васил Левски” и ул. „Цар Шишман”.  От 11.30 до 12.30 часа на 3 март по ул. „Леге” между ул. „Съборна” и пл. „Атанас Буров”.  Забранява се престоят и паркирането на пътни превозни средства с изключение на автомобилите, осигуряващи мероприятията, както следва :  От 14.00 часа на 2 март до 21.00 часа на 3 март по ул. „Оборище” между ул. „Г. С. Раковски” и ул. „11-ти август” и да се закрият базарите за художествени произведения.  От 07.00 часа до 12.30 часа на 3 март:  - на паркинга на пл. „Николай Гяуров”;  От 07.00 часа до 21.00 часа на 3 март:  - на паркингите на пл. „Народно събрание”;  - на паркингите на пл. „Св. Александър Невски”;  - на ул. „Оборище” между ул. „Г. С. Раковски” и бул. „Васил Левски”.  От 21.00 часа до приключване на тържествата на 3 март, само при необходимост и по преценка на отдел „Пътна полиция” при СДВР, ще се забранява влизането на пътни превозни средства по бул. „Цар Освободител” между ул. „15-ти ноември” и ул. „Г. С. Раковски”.    ", "date": "2018.03.02", "title": "Държавата призова шофьорите: Не пътувайте, ако не ви е наложително!"}
{"url": "https://www.blitz.bg/obshtestvo/regioni/strakhovita-gledka-kray-smolyansko-shkolo-ot-stud-li-e-umryala-ili-e-ubita-pitat-se-mestnite-snimka_news583214.html", "text": "Мъртва лисица приковава погледите на минувачи край Природо-математическата гимназия в Смолян. Трупът на животното е на броени метри от оградата на „Васил Левски\". „От студ ли е умряла или е била убита?\", пък се питаха жители на „Райково\".  Припомняме, че лисици са честа гледка в Смолян, особено през зимата. Дивите животни влизат без страх в града, за да търсят храна край ресторанти и контейнери, пише 24smolian.com. ", "date": "2018.03.02", "title": "Страховита гледка край смолянско школо! От студ ли е умряла, или е убита, питат се местните (СНИМКА)"}
{"url": "https://www.blitz.bg/obshtestvo/zdravnoto-ministerstvo-podgotvya-vazhna-promyana-koyato-shche-se-otrazi-polozhitelno-na-dzhoba-na-khilyadi-roditeli_news583221.html", "text": "Медицинските бележките за извиняване на отсъствията на учениците отново стават безплатни. Информацията вече няма да се попълва от лекарите, а ще се отразява автоматично на амбулаторния лист. Родителите са недоволни от таксата за извинителна бележка – не защото е скъпо, а защото не е справедливо.  Старите бележки ще бъдат заменени от отрязък от амбулаторния лист. Общопрактикуващите лекари обаче смятат писането на извинителни бележки за допълнително административна работа и израз на това, че трудът им не се уважава.  Здравното министерство разработва софтуер, с който информацията да се отразява автоматично в амбулаторния лист. Министерството ще се опита да въведе новата организация от средата на годината. Така според ведомството няма да се налага родителите да плащат. Дотогава джипитата ще имат право да взимат такса, съобщава bTV. ", "date": "2018.03.02", "title": "Здравното министерство подготвя важна промяна, която ще се отрази положително на джоба на хиляди родители"}
{"url": "https://www.blitz.bg/obshtestvo/obrazovanie/tatko-ostana-potresen-ot-tova-na-koeto-se-natkna-v-tetradkata-na-malkiya-si-sin-snimka_news583176.html", "text": "Синът ми знае как се пише футболист, но не и учителката му! Това сподели баща във фейсбук. Мъжът е публикувал и снимка на тетрадката на сина си. И понеже такива редки случаи явно често пъти стават… Почти всеки родител може да покаже такава тетрадка, добре е МОН да прецени откъде точно да започне ограмотяването, ако то изобщо е част от реформата в образованието, която предстои, пише zarata.info.  „Аз например, така и няма да забравя как учителка по история бе „обяснила“ на дъщеря ми и съучениците й, че Раковски пробвал да работи, пробвал с търговия, но нещата не потръгнали и станал революционер“?!    ", "date": "2018.03.02", "title": "Татко остана потресен от това, на което се натъкна в тетрадката на малкия си син (СНИМКА)"}
{"url": "https://www.blitz.bg/layfstayl/ptuvane/snegt-predizvika-golemi-problemi-i-naprezhenie-na-dunav-most-2_news583223.html", "text": "Пет километра е колоната от товарни автомобили на \"Дунав мост 2\" на излизане от страната. Опашката на граничния пункт при Видин е от миналата нощ, уточниха от дружеството, което стопанисва съоръжението. Повече от 6 часа чакат шофьорите на товарни автомобили на излизане от страната. Придвижването е изключително бавно, информира БНР.  Ето как коментираха ситуацията някои от шофьорите:  \"Имаме по час и петдесет престой на място, без да мърдаш\".   \"Камиони работят, горива изтичат, евентуално после се глобява шофьорът, че я няма нафтата, не си стигнал навреме\".   Проблемите са след обилния сняг миналата нощ, каза Любомир Низамов, изпълнителен директор на дружеството, което стопанисва \"Дунав мост 2\": \"Беше навалял много сняг и снегорините затрупаха автомобилите, чиито шофьори са предпочели да останат и да нощуват на подходите към моста, и след това през деня, когато са се опитвали да се измъкнат те - затваряше се движението, защото не могат да си измъкнат ремаркетата, застават напряко на пътя и се налагаше цял ден да ги освобождаваме тези автомобили\".   ", "date": "2018.03.02", "title": "Снегът предизвика големи проблеми и напрежение на \"Дунав мост 2\""}
{"url": "https://www.blitz.bg/svyat/tereza-mey-kaza-istinata-za-brekzit_news583210.html", "text": "Британският министър-председател Тереза Мей изложи, както тя самата заяви, „трудните факти“ в рамките на своята реч относно насоките за Брекзит, като в същото време подчерта своята надежда за бъдещо икономическо партньорство, предава BBC, цитирана от \"Фокус\".„Напускаме единния пазар и животът ще бъде различен“, отбеляза Мей и добави, че взаимният достъп до пазарите ще бъде „по-малък отколкото е сега“, в но в същото време премиерът подчерта, че “юрисдикцията на Европейския съд във Великобритания трябва да спре“. Британският политик заяви, че „и двете страни трябва да приемат факта, че това са преговори и нито един от нас не може да има точно каквото иска“, като обаче премиерът подчерта своята увереност, ще сделка между Великобритания и Съюза все пак ще бъде постигната.  Според Мей търговското споразумение трябва да е на равни начела и с нуждата за „обвързващи ангажименти“. Министър-председателят изрази желанието на Лондон да има свободата да договаря търговските сделки, контролира законите и запази наличието на нетвърда граница с Ирландия след Брекзит. ", "date": "2018.03.02", "title": "Тереза Мей каза истината за \"Брекзит\""}
{"url": "https://www.blitz.bg/svyat/poroshenko-prizova-ukraintsite-mrznete-na-studa-za-da-pobedim-rusiya_news583198.html", "text": "Украинският президент Петро Порошенко реагира на проблемите в страната си с газа. Той \"намери\" изход от ситуацията и призова гражданите на страната си да се присъединят към акцията \"Завърти\" и да намалят температурата в своите домове.Порошенко твърди, че по този начин украинските граждани ще \"разрушат сценария на Русия\". \"За да разрушим сценария на Русия е достатъчно само няколко дни да намалим температурата в домовете си с един градус\", твърди той в мрежата.    Трябва да се отбележи, че украинският лидер и в тази ситуация видя провокация от страна на \"ръката на Кремъл\".  Превод и редакция: БЛИЦ  ", "date": "2018.03.02", "title": "Порошенко призова украинците: Мръзнете на студа, за да победим Русия"}
{"url": "https://www.blitz.bg/svyat/kontaktnata-grupa-po-ukrayna-se-sporazumya-za-primirie-v-donbas_news583209.html", "text": "Контактната група по Украйна се договори за поредното примирие в Донбас, обявил пред журналисти руският постоянен представител Борис Гризлов. Режимът влиза в сила в 0:01 часа на 5 март. Съобщението е на ria.ru. Страните се задължават да не водят настъпателни действия и разузнавателни операции, забранява се водене на огън, разполагане и използване на тежко въоръжение в селищата и около тях.     Гризлов изразил надежда, че примирието ще бъде спазвано по-точно и пълно от предишното, като ще послужи за база на политическото уреждане на конфликта. /  БЛИЦ    ", "date": "2018.03.02", "title": "Контактната група по Украйна се споразумя за примирие в Донбас"}
{"url": "https://www.blitz.bg/svyat/turkmenistan-poe-po-ptya-ot-republika-da-stane-sultanat_news583187.html", "text": "В Туркменистан на 25 март ще има парламентарни избори. Участващите партии пак ще са три, листите са съставени от миналата година и само се следи някой кандидат за депутат да не е починал. Единствената промяна почти сигурно ще бъде младият президентски син Сердар Бердимухамедов да стане шеф на парламента, сиреч вторият човек в държавата, пише EADaily. Синът на президента Гурбангули Бердимухамедов няма публична биография, но е на около 30 г., при това е изключително способен. Завършил е 3-годишен курс в Московската Дипломатическа академия (2008-2011), до 2015 г. защитава два технически доктората, минава през различни високи длъжности в министерства и дори в прокуратурата. Стана депутат в Меджлиса.     Президентът почти навсякъде води сина със себе си. В държавните медии наричат това „символ за приемственост на поколенията” и „син на туркменския народ”.     През октомври 2017 г. президентът Бердимухамедов награди сина си за заслуги пред отечеството с медал „Мяликглъ Бердимухамедов”, носещ името на неговия баща, сиреч на дядото на Сердар. Като цяло в Туркменистан се предприемат опити законно да увековечат института на авторитаризма, твърдят изтоковеди.     В постсъветското пространство не рядко се наблюдава тенденцията властта да преминава от баща към син. Например в Беларус президентът Александър Лукашенко публично разказвал за малкия си син Николай, че има на кого да предаде „щафетата след 20-25 г.”     В Азербайджан властта вече премина от бащата към сина. В Узбекистан обаче „операция наследник” се провали – Гулнара Каримова вместо президентско кресло получи затворническа килия.     В Таджикистан Рустам Емомали, син на президента Емомали Рахмон, през декември 2017 г. навърши 30 г., но вече направи главозамайваща кариера - от футболист до кмет на столицата Душанбе, през 2013 г. стана генерал-майор и шеф на Митническата служба, а след две години оглави Агенцията за държавен финансов контрол и борба с корупцията. Вече може да се кандидатира за президент.    Редакция БЛИЦ    ", "date": "2018.03.02", "title": "Туркменистан пое по пътя от република да стане султанат"}
{"url": "https://www.blitz.bg/obshtestvo/stolitsa/patriarkht-na-moskva-i-tsyala-rusiya-katsna-v-sofiya-snimki_news583175.html", "text": "Негово светейшество патриарх Кирил кацна в София, предаде БГНЕС. Лично вицепрезидентът Илияна Йотова посреща делегацията, водена от духовника. „Много се радвам да стъпя на гостоприемната и близка до сърцето ми българска земя, да се срещна със събратята ми - Негово Светейшество патриарх Неофит, духовенството и вярващият български народ”, бяха първите думи на руския патриарх в София.  Идвам в България с много светло чувство и радост от предстоящите срещи, добави патриарх Кирил.  Руският патриарх Кирил пристига в България за 140-годишнината от Освобождението71-годишният Кирил е патриарх на повече от 160 милиона православни руснаци„Ние българите добре помним и познаваме нашата история. Добре съзнаваме голямата роля на руското духовенство и Руската православна църква през онези тревожни събития през 1877-1878 г., когато благодарение на Православната църква беше подготвен руският народ за участие в тази Освободителна война“, посочи Илияна Йотова.  От летището Руският патриарх Кирил отиде към Синодалния параклис „Св. Цар Борис-Михаил”, където беше посрещнат от Българския патриарх Неофит заедно с митрополитите членове на Св. Синод и епископите.  На 3 март патриарх Кирил ще се срещне и с министър-председателят Бойко Борисов.  ", "date": "2018.03.02", "title": "Патриархът на Москва и цяла Русия кацна в София (СНИМКИ)"}
{"url": "https://www.blitz.bg/obshtestvo/stolitsa/golemi-promeni-s-parkiraneto-v-sofiya-eto-kak-shche-se-spirat-kolite-po-tezi-novi-ulitsi-i-koy-shche-e-shchastliv_news583150.html", "text": "Паркоместата няма да заемат тротоарите и те ще останат изцяло за пешеходците, каза зам.-кметът на Столичната община по направление \"Транспорт и транспортни комуникации\" Евгени Крусев. Това съобщиха от Столичната община. Първата промяна вече се прави на бул. \"Ал.Стамболийски\", където паркоместата са разчертани успоредно на пътното платно, а не както до момента под 45 градуса. Това реално ще намали броя им с около 10. На ул.\"Съборна\" автомобилите вече ще спират само от едната страна и само на пътното платно, а не както до момента и върху част от тротоара.  Промяната ще става поетапно, а идеята е след време тя да стане зона изцяло свободна от автомобили. Заместник-кметът е представил проектите за промяна на движението в центъра на София. От 3 март бул.\"Витоша\" в участъка между ул.\"Алабин\" и бул.\"Александър Стамболийски\" се затваря за преминаване на автомобили. Трамваите ще продължат да се движат по настоящите си маршрути. Променя се посоката на движение на автомобилите по три улици - \"Позитано\", \"Лавале\" и \"Княз Борис Първи\".  Предстои цялостна реконструкция на площад \"Света Неделя\", е казал Крусев. Той е отбелязал, че е направена симулация как затварянето на бул.\"Витоша\" ще се отрази на целия трафик. Според анализа на специалистите не се очаква в района да има проблем. Броят на паркоместата, които ще бъдат закрити в този район е 11. Ще се промени и схемата на паркиране около площад \"Народно събрание\". Ще се опитаме да въведем ред там, е казал Крусев. Ще има повече озеленяване, а броят на паркоместата ще бъде намален с 14.  ", "date": "2018.03.02", "title": "Големи промени с паркирането в София. Ето как ще се спират колите по тези нови улици и кой ще е щастлив"}
{"url": "https://www.blitz.bg/svyat/i-bogatite-sshcho-plachat-nay-golemite-mangizlii-na-planetata-izgubikha-128-mlrd-usd-za-5-dni_news583200.html", "text": "Петстотин от най-богатите хора на планетата загубиха през изтичащата седмица близо 128 млрд. USD. Причината е спадът на редица индекси на фондовите борси в САЩ, пояснява агенция Bloomberg.Най-засегнати са американските милиардери. Те са загубили 55 млрд. USD. С 3.74 млрд. USD по-малко е вече богатството на Уорън Бъфет собственика на Berkshire Hathaway. Управителят на Facebook Марк Зукърбърг е с 3.72 млрд. USD по-малко, а Лари Педйж и Сергей Брин от Alphabet са загубили съответно 3.1 и 3 млрд. USD. Основателят на Zara Амансио Ортега се е лишил от 2.5 млрд. USD.  На 1 март ключови индекси буквално се сринаха след изказването на президента на САЩ Доналд Тръмп за въвеждането на вносни мита за стоманата и алуминия. Промишленият индекс Dow Jones мигновено падна с 1.7%, като достигна 24608 пункта. Индексът S&P 500, който включва 500 от най-големите американски компании отчете спад от 1.33%, до 2677 пункта. NASDAQ спадна с 1.27%, до 7180.", "date": "2018.03.02", "title": "И богатите също плачат! Най-големите мангизлии на планетата изгубиха 128 млрд. USD за 5 дни"}
{"url": "https://www.blitz.bg/obshtestvo/otnovo-plachevni-danni-vzrastnite-ni-khora-sa-peti-v-sveta-i-zhiveyat-nay-malko_news583165.html", "text": "България е на пето място в света по дял на възрастните хора от населението - над 25% от българите са на възраст над 60 години, сочи статистика на ООН. Тя бе представена от Иван Нейков от Балканския институт за социална политика по време на дискусия за активния живот на възрастните хора у нас, организирана от социалното министерство, предаде Дарик радио. С по-голям процент на възрастните хора са само Швеция, Италия, Германия и Япония. Те обаче са и сред сред двадесетте най-развити и се дават като пример за начин на живот, коментира Нейков.  В Европа се наблюдава бързо увеличаване на средната продължителност на живота - от началото на 20-и век до началото на 219век тя се е вдигнала 2,5 пъти, каза преподавателят в Софийския университет доц. Георги Бърдаров. По думите му в държави като Италия, Малта и Гърция обществото вече приема за млади хората до 50-годишна възраст.  Въпреки че сме на едно от челните места по дял на възрастните хора в света и Европа, България е сред страните с най-ниска средна продължителност на живота, коментира още доц. Георги Бърдаров. Според данните, представени от него, само за 15 години средната възраст на населението у нас е нараснала с 3 години. ", "date": "2018.03.02", "title": "Отново плачевни данни! Възрастните ни хора са пети в света и живеят най-малко"}
{"url": "https://www.blitz.bg/obshtestvo/moshchen-dzhip-izkhvrcha-ot-am-trakiya_news583065.html", "text": "Катастрофа с джип затапи магистрала \"Тракия\" в посока Бургас. Инцидентът е станал малко преди 09:00 ч. в района на 339 км - след Карнобат, съобщават очевидци, цитирани от \"Флагман\". Заради заледения участък шофьорът на автомобила загубил управление над возилото и изхвърчал от пътното платно. За щастие няма пострадали, щетите са изцяло материални.  От Агенция \"Пътна инфраструктура\" призовават шофьорите да се движат с повишено внимание и съобразена скорост в участъка от км 339 до км 341 в посока Бургас на АМ \"Тракия\". Ограничението по аутобана е до 90 км/ч.  За днес е обявен жълт код за опасности от заледявания. По Черноморието се очакват валежи от дъжд и сняг. ", "date": "2018.03.02", "title": "Мощен джип изхвърча от АМ \"Тракия\""}
{"url": "https://www.blitz.bg/intsidenti/katastrofi/zversko-mele-na-izkhoda-na-pazardzhik-cherna-kola-e-smachkana-do-neuznavaemost-sled-sblsk-s-dzhip-snimki_news583166.html", "text": "Тежка катастрофа е станала този следобед на изхода на Пазарджик по посока Пловдив. На място има линейка и полиция. Сблъскали са се джип \"Гранд Чероки\" и черен автомобил. От удара леката кола е изхвърчала край пътя. За малко не се е забила в един вековен чинар, съобщава \"Марица\".   Получила е много тежки поражения. На мястото са разпилени части от бронята и предната му решетка.  Все още не се съобщава за пострадали.  Припомняме, че тази сутрин до 10 часа станаха други две катастрофи на пътя Пазарджик-Пловдив.  ", "date": "2018.03.02", "title": "Зверско меле на изхода на Пазарджик! Черна кола е смачкана до неузнаваемост след сблъсък с джип (СНИМКИ)"}
{"url": "https://www.blitz.bg/intsidenti/25-trupa-sa-otkriti-sled-pozhar-v-baku-video_news583106.html", "text": "Най-малко 25 души са загинали при голям пожар в център за лечение на наркомани в Баку. Това съобщиха световни медии, позовавайки се на Министерството на вътрешните работи, Министерството на извънредните ситуации, Министерството на здравеопазването и Главната прокуратура. Според актуалната информация на мястото на инцидента са открити 25 трупа. Превод: БЛИЦ    ", "date": "2018.03.02", "title": "25 трупа са открити след пожар в Баку (ВИДЕО)"}
{"url": "https://www.blitz.bg/obshtestvo/regioni/golyama-opasnost-visi-kato-gilotina-nad-glavite-na-blagoevgradchani-video_news583149.html", "text": "Огромни ледени късове падат по централната улица \"Тодор Александров\" в Благоевград. Страшна висулка се откачи и се задържа на кабел. Страховитата гледка паникьоса пешеходците, ако този къс беше паднал, върху главата на минувач щеше да стане страшно.  Внимавайте, движете се далеч от козирки, защото лошото идва бързо!       Източник: struma.com", "date": "2018.03.02", "title": "Голяма опасност виси като гилотина над главите на благоевградчани (ВИДЕО)"}
{"url": "https://www.blitz.bg/intsidenti/nevizhdano-britantsi-spyat-pod-folio-blokirani-15-chasa-v-leden-vlak-snimki_news583080.html", "text": "Замръзнали пътници зъзнат във влакове цяла нощ без храна и отопление. Причината е в големите замръзвания и снегове, причинили авария в железопътните линии във Великобритания, пише Mirror. Около 100 пътници са задържани в югозападната железопътна служба, която вчера е отпътувала в 17:35 от Ватерло за Борнмът.  Хората прекарали нощта, сгушени под фолиото, без никаква храна и вода.  Пътник от друг влак, пътуващ от Ватерло до Пуул, може да бъде видян да лежи в багажник.  Множество влакове са аварирали заради метеорологичните условия.  Една от потърпевшите пише в Туитър: \"Ще получа ли компенсация за това, че съм блокиранa във влака от Ватерло до Борнмът за 7 часа (5 часа в застой). Няма храна, вода, топлина и идея кога ще потеглим\". Превод: БЛИЦ                ", "date": "2018.03.02", "title": "Невиждано! Британци спят под фолио, блокирани 15 часа в леден влак (СНИМКИ)"}
{"url": "https://www.blitz.bg/obshtestvo/regioni/mladezh-skochi-ot-vtoriya-etazh-na-trnovski-khotel-byagayki-ot-zli-dukhove_news583168.html", "text": "Млад мъж скочи от великотърновски хотел, а на сащисания персонал съобщил, че… бил подгонен от „зли духове“. Минути по-късно, все едно нищо не се е случило, се върнал в хотела и поискал да му отворят стаята, за да спи.Инцидентът е станал в нощта срещу четвъртък, съобщава \"Борба\".  „Случаят ни изненада много. Младежът е скочил от втория етаж, който обаче заради денивелацията е на повече от 7 метра. За щастие, е уцелил пряспа сняг и така се е отървал от наранявания. След като се хвърлил, е влязъл обратно и от рецепцията поискал резервен ключ, защото другият останал вътре в стаята му. Не мога да си представя какво би се случило, ако не бе паднал в снега“, разказа собственикът на хотела бизнесменът Красен Маслянков. Той допълва, че досега не е имало подобен случай.  22-годишният мъж наема стая и плаща предварително. С поведението си изобщо не събудил подозрение. По време на пребиваването си не бил шумен и не е притеснявал останалите гости на хотела, който се намира в централната част на града, под великотърновския пазар. „Нямаше причина да не го пуснем да влезе обратно. Човекът си е платил. Не мога да кажа какви са били мотивите му и дали има психическо заболяване, религиозни подбуди или причината е друга, но изглеждаше напълно адекватен и нормален“, коментира Маслянков.", "date": "2018.03.02", "title": "Младеж скочи от втория етаж на търновски хотел, бягайки от зли духове"}
{"url": "https://www.blitz.bg/svyat/eto-go-otgovort-na-sashch-na-superorzhiyata-na-putin_news583138.html", "text": "Пентагонът обяви, че работи в областта на свръхзвуковите технологии. Изпитанията на оръжия от този тип ще започнат през 2019 г. \"Ние разбираме, че се конкурираме със страни като Русия и Китай\", заявил директорът на Службата за напреднали изследователски проекти (DARPA) Стивън Уокър.Той отбелязал, че с разработката на свръхзвукови оръжия вече няколко години се занимава неговата служба съвместно с военновъздушните сили, НАСА, сухопътните и военноморските сили. По думите му, тази задача била приоритетна.  От ведомството още през есента са поискали да бъде увеличен бюджетът за научни изследвания в тази област, добави Уокър.  Вчера силният човек в Кремъл Владимир Путин в обръщението си пред горната камара на руския парламент представи най-новите видове оръжия, които нямат аналози в света.  Американските военни незабавно реагираха на речта на Путин. Началникът на стратегическото командване на американските въоръжени сили генерал Джон Хайтън заяви, че страната трябва да разработи система от космически базирани радари, за да се противопостави на свръхзвукови оръжия.", "date": "2018.03.02", "title": "Ето го отговорът на САЩ на супероръжията на Путин"}
{"url": "https://www.blitz.bg/svyat/nemski-orzheen-ekspert-raketnite-zaplakhi-na-putin-sa-absolyutno-nepravdopodobni-i-samokhvalstvo_news583062.html", "text": "Ракетните заплахи на руския президент Владимир Путин са абсолютно неправдоподобни, заяви германският експерт по ракетна техника Роберт Шмукер. Той е професор по авиационна и космическа техника в Техническия университет в Мюнхен, предаде Дойче веле.В обозримо бъдеще Русия не е способна да разработи ядрена енергетична крилата ракета, заяви експертът пред агенция dpa.  \"Такава ракета би била твърде тежка. Не си представям те да създадат малък летящ термоядрен реактор\", поясни той. По думите му, още преди няколко десетилетия учените са проучвали тази възможност. Предимство при такива ракети би била продължителността на полета. Идеята е, че реакторът произвежда голямо количество енергия, която позволява на ракетата да преодолее голямо разстояние с много висока скорост, при траектория под нивото на засичане от радио-локационните системи. Това прави много трудна защитата от подобна ракета. Изявлението на Путин не е нищо повече от самохвалство, коментира ученият. Друго изявление на руския президент - за създаването на свръхзвуково оръжие, той определи като химера. По думите му, Русия и Китай, редовно пускат съобщения, че са  постигнали голям успех в тази област, но те са недостоверни. \"Свръхзвуковата сфера е сред белите петна, там засега няма създадени оръжия\" - каза още Шмукер. Той поясни, че огромната скорост води до екстремни натоварвания на материалите, въпреки че Путин обяви, че Русия е създала свръхзвуков ракетен комплекс \"Кинжал\", както и че Москва разполага с други нови видове оръжия.  ", "date": "2018.03.02", "title": "Немски оръжеен експерт: Ракетните заплахи на Путин са абсолютно неправдоподобни и самохвалство!"}
{"url": "https://www.blitz.bg/svyat/nato-preduprezhdeniyata-na-rusiya-sa-nepriemlivi_news583167.html", "text": "Предупрежденията на руския президент Владимир Путин към НАТО са \"неприемливи\" и няма да помогнат за намаляване на напрежението. Това заяви говорителят на алианса Оана Лунджеску, информира \"Ройтерс\". Преди ден Путин обяви, че Русия притежава нови ядрени оръжия. Той подчерта, че атака срещу съюзниците на Москва ще бъде възприемана като атака срещу самата Русия, която ще отговори незабавно.\"Руските изявления със заплахи към съюзниците са неприемливи и контрапродуктивни\", каза говорителят на алианса.  \" \", добави представителят. Според НАТО Русия продължава да трупа сили от Баренцово море до Средиземно море. Говорителят повтори, че противоракетният щит на алианса не е насочен към Русия. Системата ни защитава от балистични ракети, които са извън евроатлантическата зона, добави Оана Лунджеску. , изтъкна представителят на военната организация.", "date": "2018.03.02", "title": "НАТО: Предупрежденията на Русия са неприемливи"}
{"url": "https://www.blitz.bg/intsidenti/nevizhdana-kaskada-rusa-zhena-podkara-avtobus-i-izbegna-zhestoka-tragediya-video_news583038.html", "text": "В Единбург жена, шофьорка на автобус, караше по заледен път и майсторски успя да избегне сблъсък с кола в насрещното. Впечатляващата каскада е заснета от кола, паркирана наблизо, пише DailyMail. На кадрите се вижда как шофьорката Чармей Лори, благодарение на уменията си, избягва голяма катастрофа. Превод: БЛИЦ     ", "date": "2018.03.02", "title": "Невиждана каскада! Руса жена подкара автобус и избегна жестока трагедия (ВИДЕО)"}
{"url": "https://www.blitz.bg/intsidenti/katastrofi/vrachansko-se-razmina-po-rba-s-ekologichna-katastrofa-spasitelnite-sluzhbi-nakrak-zaradi-izvnrednata-situatsiya_news583145.html", "text": "Цистерна се е обърнала тази нощ пътя между Оряхово и Мизия, съобщава BulNews.bg. Превозващата хлор тежка машина се хлъзнала и се преобърнала на една страна в канавката. Обърнала се на заледен участък от пътя цистерна вдигна на крак пътните служби тази нощ.Камионът бил управляван от румънски шофьор, а инцидентът станал около полунощ. Повиканият екип на пожарната установил, че няма изтичане на хлор. Със специализирана техника цистерната била изтеглена и отървалият се само с охлузвания шофьор продължил курса си към столицата. ", "date": "2018.03.02", "title": "Врачанско се размина по ръба с екологична катастрофа! Спасителните служби накрак заради извънредната ситуация"}
{"url": "https://www.blitz.bg/obshtestvo/regioni/po-plovdivskite-ulitsi-e-istinski-ad-speshnoto-se-okaza-tyasno-za-postradalite_news583207.html", "text": "Спешното отделение на УМБАЛ „Свети Георги” се препълни от пострадали пловдивчани след падане по заледените улици в града. През последното денонощия повече от 85 души са потърсили лекарска помощ. Част от пострадалите са хоспитализирани. Много от пловдивчаните са преминали и през операции. Те са били с тежки фрактури предимно на крайниците. Медиците не могат да направят профил на пострадалите като пол и възраст, тъй като постъпилите са на различна възраст, съобщава  .  И към момента пред вратите на спешните кабинети е пълно с хора, пострадали след поледиците.  Прогнозите са още повече хора да бъдат хоспитализирани след предстоящия леден дъжд и ниски температури. ", "date": "2018.03.02", "title": "По пловдивските улици е истински ад, Спешното се оказа тясно за пострадалите"}
{"url": "https://www.blitz.bg/intsidenti/snezhen-kapan-armiya-vadi-stotitsi-blokirani-khora-na-magistrala-vv-velikobritaniya_news583045.html", "text": "Отново тежки проблеми със зимата във Великобритания. Армията беше викната на помощ, за да бъдат извадени от снега стотици хора, блокирани на магистрала, съобщи Нова тв.В югозападната част на Англия беше обявен рядко вижданият в региона червен код за снежни бури. Най-тежка е ситуацията край Саутхемптън, където се наложила намесата на войници с тежка техника.  В Единбург се наложи армията да превози 200 служители до спешните отделения на болници, които не можели сами да стигнат до работа.", "date": "2018.03.02", "title": "Снежен капан! Армия вади стотици блокирани хора на магистрала във Великобритания"}
{"url": "https://www.blitz.bg/svyat/iznenada-momiche-si-khapna-pecheno-pile-i-otkri-vtre-testisi-snimki_news583092.html", "text": "14-годишна британка изпадна в паника, след като откри нещо доста смущаващо в печеното си пиле. Първоначално момичето реши, че това са червеи. Впоследствие се оказа, че това са ... пилешки тестиси, пише metro.co.uk. Бащата Павел Дъглас работил, когато щерка му Папи, изпаднала в паника, докато споделяла пилето със сестрите си - 12-годишната Мили, 12 и 11-годишната Майси. Месото изглеждало покъртително зле.  \"Може да е напълно безвредно, но определено не е подходящо за човешка консумация\", споделя бащата.  Г-н Дъглас продължи: \"Моятa 14-годишна дъщеря ме пита дали може да сложи пилето във фурната. Изядоха половината гърди и го намериха - изглеждаше като гнило месо\".  Той се прибрал у дома веднага щом щерка му го повикала, след което се върна в магазина в град Стоктън он Тийс с касовата бележка.      \"Казаха ми, че можело да има живи червеи в домашни птици. Попитах дали месото ще бъде извадено от рафтовете, може да накара хората да се разболеят. Трябва да се разследва\", добавя бащата.  От магазина предложили да му върнат парите, което го вбесило още повече, тъй като 4 паунда не били достатъчни, за да компенсират неприятната случка.  По-нататъшно разследване разкри, че това са пилешки тестиси. Те могли да се видят само след като част от гърдите е била изядена. Превод: БЛИЦ    ", "date": "2018.03.02", "title": "Изненада! Момиче си хапна печено пиле и откри вътре ... тестиси! (СНИМКИ)"}
{"url": "https://www.blitz.bg/svyat/amn-zhestoki-kitayski-teroristi-pomognali-na-al-kayda-da-zavladee-chetiri-grada-v-siriya_news583006.html", "text": "Жестоката война между най-големите джихадистки групировки в Северна Сирия се очертава да стане още по-кървава, тъй като ултрарадикалната „Туркестанска ислямска партия” (ТИП) неотдавна се присъедини към касапницата в провинциите Идлиб и Алепо. Безмилостните китайски терористи (уйгури-сунити от Синцзян-Уйгурския автономен район на КНР) застанали на страната на свързаната с \"Ал Кайда\" групировка „Хайят Тахрир аш-Шам” („Нусрите”) в мащабното контранастъпление против наскоро сформирания алианс „Джебхат Тахрир Сурия” („Нуреддин аз-Зинки” и „Ахрар аш-Шам”).     Тридневното контранастъпление позволило на джихадистите от „Нусрите” (ХТШ) и техните съюзници уйгурите да си върнат контрола над 4 града, загубени в бой с бандите на „Джебхат Тахрир Сурия”, съобщи ливанската агенция AMN (Ал-Маздар нюз).     Терористи от ХТШ се хвалят в Мрежата, че са завладели един танк в Маарат Мисрина, 3 пикапа с картечници, оръжие и боеприпаси при превземането на градовете.     БЛИЦ преди време изнесе информация, че „Ислямското движение на Източен Туркестан” (ИДИТ) или накратко „Туркестанска ислямска партия” е голяма уйгурска терористична групировка, поставяща си за цел да създаде независима ислямско-шериатска държава в Източен Туркестан (Синцзян-Уйгурски автономен район в КНР) и да обърне целия китайски народ в исляма. Тя е считана за филиал на \"Ал Кайда\" в Китай. Поела е отговорността за над 200 атентата в КНР.     На 30 ноември 2017 г. БЛИЦ съобщи, че по турски източник, китайският антитерористичен спецназ „Нощни тигри” е пристигнал в руската морска база в Тартус с цел да унищожи „своите” терористи. Този контингент изобщо не обозначи присъствието си в Сирия, няма информации да е напуснал страната.    Превод и редакция: БЛИЦ    ", "date": "2018.03.02", "title": "AMN: Жестоки китайски терористи помогнали на „Ал Кайда” да завладее четири града в Сирия"}
{"url": "https://www.blitz.bg/svyat/kayli-dzhenr-pokaza-sladkata-stormi-mesets-sled-razhdaneto-fenovete-y-zabelyazakha-neshcho-drugo-koeto-napravi-furor-snimka_news583079.html", "text": "Кайли Дженър постна серия от сладки снимки с 1-месечната си дъщеричка Сторми. Тя я облякла в сладко хууди, на което пише \"тате\". Това, по което феновете й полудяха обаче, е пръстенът на безименния пръст на Дженър. Засега няма информация двамата да са сгодени, но феновете на Кайли и Травис искрено се надяват това да е факт и веднага се зашушука, че може би както Кайли роди тайно, така и тайно са се сгодили.   Риалити звездата има няколко детегледачки и асистентки, пише People.   \"Детегледачките и асистентките и помагат ужасно много, но тя си е страхотна майка. Помага ужасно много и въпреки, че е толкова млада, се справя наистина чудесно\", разкриват вътрешни хора.    Кайли не пропусна да се похвали и с перфектните си форми. Тя сподели в Snapchat снимки, на които се вижда коремчето й, което вече почти се е свило. Тя няма никакви стрии и повреди от раждането върху тялото си. Изглежда страхотно, както и преди раждането.   ", "date": "2018.03.02", "title": "Кайли Дженър показа сладката Сторми месец след раждането! Феновете й забелязаха нещо друго, което направи фурор (СНИМКА)"}
{"url": "https://www.blitz.bg/svyat/zaklyuchikha-mozka-na-kokainoviya-kanal-arzhentina-rusiya_news583115.html", "text": "Германската полиция съобщи, че е арестувала Андрей Ковалчук, който се предполага, че е \"мозъкът\" на операцията за пренасяне на кокаин от руското посолство в Аржентина до Москва, съобщава АФП. \"Силите в Берлин арестуваха Ковалчук. Сега той е в ареста\", каза говорител на полицията.Прокурори в германската столица уточниха, че 49-годишният руски гражданин е задържан като част от подето от Москва международно разследване.  \"Твърденията: основател на престъпна организация с цел трафик на кокаин от Аржентина в Русия\", отбелязва държавното обвинение в \"Туитър\". През миналата седмица аржентинската полиция съобщи, че е иззела 400 килограма кокаин за 62 милиона долара от тайник в куфари в училището на руското посолство.  Външното министерство на Русия уточнява, че наркотикът е разкрит след съвместни действия на руските и аржентинските власти.", "date": "2018.03.02", "title": "Заключиха “мозъка” на кокаиновия канал Аржентина-Русия!"}
{"url": "https://www.blitz.bg/svyat/uchenite-obyasnikha-zashcho-komarite-imat-neveroyatna-sposobnost-da-otselyavat_news583126.html", "text": "Биолози обясниха тайната на невероятната оцеляемост на комарите. Резултатите от съответното проучване са публикувани от списание PNAS. Учените, наблюдавайки ларвите на африканските комари, стигнаха до заключението, че могат да изсъхнат напълно по време на суша. Въпреки това те не загиват мистериозно и отново започват да се развиват, когато настъпва дъждовният сезон. Както се оказа, комарът адаптира собствения си протеин, за да реши тези крайни проблеми.  При изсушаването гените му се активират по определен начин, което в крайна сметка не води до пълна смърт на ларвите.  Според аргументите на генетиците водата в ларвите се заменя с молекули със специално захарифицирано вещество - трехалоза. Благодарение на това клетките на ларвите на комарите запазват формата си и не се срутват.  Независимо от това за учените все още не е ясен цялостният процес на \"възкресение\" на ларвите при благоприятни условия. Превод: БЛИЦ", "date": "2018.03.02", "title": "Учените обясниха защо комарите имат невероятна способност да оцеляват"}
{"url": "https://www.blitz.bg/svyat/skandal-v-kholivud-mzh-obvini-prochuta-aktrisa-che-go-prinudila-da-pravi-oralen-seks_news583131.html", "text": "В САЩ се появи нов сексскандал. Американец обвини актрисата Джейми Лунър, че го принудила да й прави орални ласки, пише TMZ. По думи на Антъни Оливър по време на парти в дома на актрисата през 1990 г., когато той бил на 16 години, тя го надрусала с наркотици и се възползвала от ситуацията. Той също добавя, че актрисата е заснела ласките с камера.  Оливър е написал изявление до полицията.  Представител на 46-годишната Лунър каза, че актрисата категорично отрича обвиненията на Оливър. Превод: БЛИЦ    ", "date": "2018.03.02", "title": "Скандал в Холивуд! Мъж обвини прочута актриса, че го принудила да ѝ прави орален секс"}
{"url": "https://www.blitz.bg/kriminalni/prestplenie/prvo-v-blits-obrat-s-ubiystvoto-v-plovdiv-zhoro-plkha-ne-e-zaklan-a-ekzekutiran-s-edin-izstrel-v-srtseto-video_news583112.html", "text": "Известен крадец е убитият в Пловдив пред Областната управа. Георги Джевизов от квартал \"Изгрев\" е починалият в Пловдив мъж. Жоро Плъха е известен в крими средите с удари на дребно. Хора от ъндърграунда го определиха пред БЛИЦ като кокошкар. Има съмнения, че е употребявал наркотици. Никога не е работил. Препитавал се е от дребни кражби и апашки обири.  По информация на БЛИЦ от разследващи  с един куршум в сърцето е ликвидиран известният в Пловдив крадец Жоро Плъха. Освен че се работи по версия, да е бил спипан как краде, другата основна версия е да се е сбил с някого след скандал.  Намереният в близост до мястото на престъплението нож е собственост на Плъха. Вероятно той се е опитвал да го използва. На видеокамерите в района на Областната управа се вижда как Плъха се движи в района, но не се вижда убиецът му.  Започва прегледът на видеокамерите пред Областната управа. Очаква се цялата престъпление да бъде видяно на материалите от камерите. Кристина ИВАНОВА БЛИЦ  Оператор: Любомир Бакърджиев, БЛИЦ    ", "date": "2018.03.02", "title": "Първо в БЛИЦ! Обрат с убийството в Пловдив: Жоро Плъха не е заклан, а екзекутиран с един изстрел в сърцето! (ВИДЕО)"}
{"url": "https://www.blitz.bg/lyubopitno/shofor-useti-che-mirishe-prsna-se-s-dezodorant-v-kolata-si-i-buum-snimki_news583193.html", "text": "Водач се взриви в колата си, след като се напръска с дезодорант и запали цигара, съобщава полицията в Балтимор, щата Мериленд. Нелепият инцидент се случил пред местен ресторант, който пострадалият зареждал с месо.Шофьорът вероятно решил да се освежи от атмосферата в черния Chrysler PT Cruiser, с който доставял стоката. Напръскал се обилно с аерозола и щракнал със запалката, след което последвала експлозия.  Според полицаите в момента на взрива прозорците на колата били затворени и работел климатикът. Любителят на приятни миризми оцелял по чудо, но е получил сериозни изгаряния, а автомобилът е напълно унижощен.", "date": "2018.03.02", "title": "Шофьор усети, че мирише, пръсна се с дезодорант в колата си и ... БУУМ! (СНИМКИ)"}
{"url": "https://www.blitz.bg/blits-tv/nagl-dzhigit-skochi-da-koli-drug-shofor-s-nozh-no-vtoriyat-izvadi-lopata-i-video_news583204.html", "text": "\"Не вадете нож на бой с лопати\" – съвет, който този изключително нахален шофьор изглежда не е чувал никога. След скандал на пътя, той успява да настигне свой колега и да избута колата му от шосето в канавката. Скачайки като човекът паяк на капака на возилото той вади нож и заплашително започва да го размахва, търсейки „провинилия се“ шофьор. Това, което обаче не предполагал е, че другият шофьор е по-добре подготвен за предстоящата схватка.  Инцидентът е станал в Русия.     ", "date": "2018.03.02", "title": "Нагъл джигит скочи да коли друг шофьор с нож, но вторият извади лопата и ... (ВИДЕО)"}
{"url": "https://www.blitz.bg/layfstayl/svetski/posledniyat-toalet-na-bremennata-keyt-midltn-vzrivi-mrezhata-naistina-li-tya-napravi-tova-snimki_news583215.html", "text": "Бременността не е повод за отказ от статута на световна модна икона. Именно това ден подир ден доказва и херцогинята на Кембридж. Когато си представител на британското кралско семейство, то няма време за отпускане - целият свят обсъжда всяка твоя стъпка.   \"Офигенно\" подготви колекция от най-ефектните тоалети на бременната Кейт Мидълтън. Тя никога не може да бъде видяна в тоалет, който не е подходящ за случая, при това тя въобще не се притеснява да повтаря своята визия от времената, когато \"вече е била в положение\".   Изглежда, че абсолютно всеки цвят и визия ѝ отиват. В този тоалет тя се появи в Центъра Анна Фрейд.           ", "date": "2018.03.02", "title": "Последният тоалет на бременната Кейт Мидълтън взриви мрежата! Наистина ли тя направи това? (СНИМКИ)"}
{"url": "https://www.blitz.bg/foto/drugata-strana-na-iran-fotograf-pokaza-realniya-zhivot-v-edna-ot-nay-zatvorenite-strani-na-sveta-snimki_news583220.html", "text": "Иран е доста развита икономически страна благодарение на големите си запаси от петрол и природен газ. Иран също е и ислямска република, разположена в зоната на Персийския залив с исторически паметници от Персийската империя.Повечето иранци са мюсюлмани шиити, които спазват законите на своята религия. Тя дава насоки относно всички сфери на живота в страната. Дори държавният строй в Иран е основан на религията и предвижда орязването на някои права и свободи.    Тази страна е обвита в множество митове, базирани на особеностите на вероизповеданието на нейното население. Да развенчае някои от тях се опита френският фотограф Паскал Монтание.   \"Иран е неизучена страна. Реших да я посетя и да направя някои кадри на реалния живот. Традициите, религията и съвременността са се смесили по интересен начин в Иран\", казва той.       Въпреки всичките нововъведения, някои забрани все още важат в страната. Те засягат правата на жените и общите права на човека.       Всяка иранка е задължена да покрива главата си и тялото си до китките на ръцете и кокалчетата на краката в присъствието на мъже. За спазването на това ислямско предписание на държавно ниво следи моралната полиция.  Според закона, момичетата трябва да почнат да покриват телата си, след като навършат 9-годишна възраст, на практика в някои семейства това се случва още на 6 години, когато е време да се тръгне в първи клас. Това се случва въпреки факта, че момчетата и момичетата учат отделно.    Понякога в джамиите, административните сгради и университетите жените трябва да обличат и така наречената чадра.  Жените не може да пеят, а в присъствието на мъже не трябва и да танцуват. Те нямат прави да посещават футболни стадиони и да гледат мачовете по телевизията.   В обществения транспорт жените пътуват в отделни мотриси, винаги.  Немюсюлманите нямат право да заемат висши държавни постове, а членовете на парламента - да съставят закони, противоречащи на шариата.    Членовете на ЛГБТ обществото тук сурово се преследват и наказват. В Иран и в момента действа смъртното наказание. По брой поличили тази стрига присъда страната заема второ място в света. Изпреварва я само Китай.  ", "date": "2018.03.02", "title": "Другата страна на Иран: Фотограф показа реалния живот в една от най-затворените страни на света (СНИМКИ)"}
{"url": "https://www.blitz.bg/layfstayl/svetski/skandalnata-ukrainska-deputatka-nadezhda-savchenko-otgleda-yaka-dupara-snimki_news583171.html", "text": "Снимка на Надежда Савченко, направена по време на интервю, стана хит в мрежата. Тайната на популярността на снимката е внушителното дупе на украинската депутатка, което се вижда заради профила на снимката.Снимката на Надежда Савченко е публикувана във Фейсбук от украинския адвокат Татяна Монтян.   При това потребителите високо оценяват формите на украинската депутатка.   \"Истинска Ким Кардашиян от Гарбузивка\", пише Виталий Науменко. \"В Америка хората дават луди пари, за да си пришият такива задници. Тук израстват по естествен път\", пише Сарафанова Елизавета.   Естествено коментаторите припомнят за знаменитата гладна стачка на Надежда Савченко.  ", "date": "2018.03.02", "title": "Скандалната украинска депутатка Надежда Савченко отгледа яка дупара (СНИМКИ)"}
{"url": "https://www.blitz.bg/obshtestvo/zrelishche-raztovarvat-zhiviya-tovar-ot-rumnskiya-tir-zadrzhan-na-kulata-video_news583117.html", "text": "Първата група бежанци, арестувани на ГКПП - Кулата, натикани между кашони със стока в румънски ТИР, вече пристигна в гранично поделение Петрич. С микробуси на граничните 37 души бяха превозени от ГКПП - Кулата до Петрич, сред задържаните бежанци има и деца. Това предаде struma.com. Както БЛИЦ съобщи, днес около 11 часа бе спрян за проверка румънски ТИР. Голямата група бежанци бе открита сред кашоните, натикани в дъното на камиона. В групата има няколко бебета.", "date": "2018.03.02", "title": "Зрелище: Разтоварват живия товар от румънския ТИР, задържан на Кулата (ВИДЕО)"}
{"url": "https://www.blitz.bg/kriminalni/prestplenie/alchni-biznesmeni-si-zagradikha-plazh-v-slnchaka-no_news583146.html", "text": "Бизнесмени от курортен комплекс \"Слънчев бряг\" са си обособили частни имоти на един от плажовете. Това съобщиха от Върховната административна прокуратура. Обвинителите са се самосезирали по информация в медиите, според която министъра на туризма Николина Ангелкова е посочила съответното нарушение.  От ВАП подчертават, че спрямо Конституцията и Закона за устройство на Черноморското крайбрежие, всички плажове, морският бряг и прилежащата му акватория са изключителна държавна собственост.  Прокурорите определят като незаконосъобразна всяка ситуация, при която в територията на морския плаж са обособени имоти с друг вид собственост извън публична държавна.  „Нарушения от рода на споменатите от министъра на туризма, освен че бламират публичноправните изисквания за законосъобразност, но са от естество да засегнат права и на отделни граждани, и на цялото общество“, пишат от държавното обвинение.  В случай, че са налице нарушения, регионалният министър е специално оправомощен за участие в съдебни спорове за такива имоти натоварен от законодателя с методическото ръководство на управлението и разпореждането с имоти - държавна собственост. Би следвало той да вземе съответните мерки и да сигнализира до ВАП за предприетите действия. ", "date": "2018.03.02", "title": "Алчни бизнесмени си заградиха плаж в Слънчака, но..."}
{"url": "https://www.blitz.bg/politika/ninova-fuchi-zaradi-sdelkata-s-chez-napadna-drzhavata_news583093.html", "text": "Държавата трябва да изкупи ЧЕЗ - не сме съгласни кабинетът да е съдружник с Гинка от Пазарджик, банки и офшорни компании. Това каза лидерът на БСП Корнелия Нинова пред журналисти в Народното събрание, предаде агенция „Фокус“.  По думите ѝ срещу някои банки се водят разследвания в други държави. „Не сме съгласни българската държава, българското правителство да е съдружник с неизвестни офшорни компании, зад които не знаем какво стои, какви капитали стоят. Не сме съгласни да е съдружник с Гинка от Пазарджик“, подчерта лидерът на БСП. Да ,ние си стоим на позицията – държавата трябва да изкупи ЧЕЗ“, поясни Нинова.  По думите ѝ Бойко Борисов се e уплашил. „Видя, че далаверата, която беше замислил, е разкрита и няма да стане и че народът му се съпротивлява срещу това“, допълни лидерът на БСП. По повод идеята на кабинета да купи контролен пакет на ЧЕЗ, Нинова заяви: „Трябва обратно да го кажем. Кога г-н Борисов и ГЕРБ узряха за тази идея? Ние сме последователни, няма нужда да се съгласяваме с него“, коментира Нинова.  Тя обърна внимание, че само преди две седмици в Сандански премиерът Борисов пред Младежи ГЕРБ е заявил, че това е сделка между два частни субекта и че държавата няма никаква роля там и че ГЕРБ са дясна партия и не изповядват идеята държавата да има роля в икономиката. „Само две седмици по- късно твърди точно обратното, т.е. дойде на нашата теза\", коментира Нинова. ", "date": "2018.03.02", "title": "Нинова фучи заради сделката с ЧЕЗ, нападна държавата!"}
{"url": "https://www.blitz.bg/kriminalni/prestplenie/udar-na-kulata-spryakha-rumnski-tir-v-taynik-otkrikha-shokirashch-zhiv-tovar_news583104.html", "text": "Румънски ТИР бе задържан на ГКПП - Кулата, шофьорът арестуван. В тира са открити между кашони със стока 37 човека, пише struma.com. Арестът е станал при акция на Гранична полиция - Петрич тази сутрин.  Около 11 часа ТИР-ът е спрян за проверка, той влязъл през ГКПП - Кулата, пътувайки от Атина за Букурещ с живия товар.  Шофьорът е задържан. След чужденците има и много малки деца.", "date": "2018.03.02", "title": "Удар на Кулата! Спряха румънски ТИР, в тайник откриха шокиращ жив товар!"}
{"url": "https://www.blitz.bg/politika/obrat-temenuzhka-petkova-prekrati-otpuskata-si-i_news583095.html", "text": "Министър Теменужка Петкова е прекъснала отпуската си и има готовност да участва в разискванията относно политиката за ядрената енергетика, за които ПГ на БСП настоя, предаде агенция „Фокус“. БЛИЦ припомня, че по-рано днес председателят на Народното събрание Цвета Караянчева съобщи, че министър   Най-остро възражение имаше представителят на БСП Таско Ерменков, който пожела Петкова да прекрати отпуската си и да отиде в парламента за 2 часа.", "date": "2018.03.02", "title": "Обрат! Теменужка Петкова прекрати отпуската си и..."}
{"url": "https://www.blitz.bg/obshtestvo/bsp-na-3-mart-praznuvame-mechtata-na-blgariya_news583098.html", "text": "ПГ на \"БСП за България\" представи декларация по повод Националния празник 3 март. А ето го и целия текст на декларацията:   \"Намираме се в навечерието на най-големия празник – 140-та годишнина от раждането на модерна България.  На 3 март празнуваме една мечта.  Мечтата за връщането на България на картата на Европа, за една държава, където несправедливостите ще бъдат приключени и след мрака на робството всички ще могат да живеят свободни и щастливи. Именно тази мечта беше светлата идея, която в най-тъмните години крепеше жив българския дух и даваше смисъл на много хора да не спират своята постоянна борба.  Заради това, на тържествения ден, ние трябва да отдадем своята почит на българските опълченци, на руските войски, както и на всички воини, от други народи, извоювали с кръвта си свободата на нашия народ. За нас, Руско-турската освободителна война е пример за проява на висши човешки добродетели - саможертва и героизъм за свободата на Отечеството. Трети март не е просто датата на сключването на Санстефанския мирен договор, а е свят момент за възкръсването на България!  Епопеята на Освобождението не е само държавнически акт, а въжделение на европейските народи. Това е една епопея, която няма как да бъде забравена, а опитите за това ще срещнат съпротивата на всеки българин, в чието сърце отекват Шипка и Плевен. Ето защо е недостоен и глупав всеки опит за пренаписване и подмяна на историята. Защото това е удар не просто върху фактите, не просто върху светлата саможертва, а върху сърцевината на българската идентичност.  Заради това днес, когато честваме най-големия си празник, сме длъжни пред историята да наричаме нещата с истинските им имена. Руско-турската война беше една кулминация на топлите отношения между България и Русия.  Тази традиционна любов не е литературна измислица, а е знак за голяма близост. Ние имаме много обща история с Русия. Нас ни свързват общите корени на православието, близките езици и азбуката, която Кирил и Методий създадоха. Между България и Русия   винаги е имало огромен културен обмен, трайни икономически контакти и не е случайно, че и до днес много руснаци виждат в страната ни предпочитаната си туристическа дестинация.  Заради това днес добрите отношения с Русия не са въпрос просто на спомени и романтика, а на реален национален интерес. Ние трябва и можем да бъдем мост между Европа и Русия, нещо, което трябваше да осъзнаем отдавна и да превърнем в актуална политика.  Ето защо, призоваваме България да работи за поетапна отмяна на санкциите срещу Руската федерация, както и за предприемане на конкретни мерки за подобряване и задълбочаване на двустранното сътрудничество, както в политическо, икономическо, така и в  културно измерение.  Именно на 3 март, трябва да бъдем в състояние да формулираме новата мечта на България, а каква по-голяма мечта от свят на мирно сътрудничество, където не дрънкат оръжия.  Честит празник, българи!\".       ", "date": "2018.03.02", "title": "БСП: На 3 март празнуваме мечтата на България"}
{"url": "https://www.blitz.bg/obshtestvo/stolitsa/izvnredno-stanakha-yasni-imenata-na-oshche-dve-mutri-ss-znakovi-pryakori-okovani-za-vzriveniya-bankomat_news583102.html", "text": "Ясни са имената на още двама от петимата бандити, обрали банкомат рано тази сутрин. БЛИЦ припомня, че в кв. \"Илиянци\" днес бе задигната неголяма сума пари. След гонка с полицията извършителите бяха заловени в   БЛИЦ първи съобщи името на един от заключените криминални типове, добре познат на органите на реда.  Преди минути стана ясно името и на друг Николай Лафчийски - Лъвчето. Той е от Ихтиман. Счита се, че той е шофирал автомобила, който също е негов. В момента обискират дома му, предава Нова телевизия.  Юлиян Ценев - Байката е третият закопчан от униформените.    ", "date": "2018.03.02", "title": "Извънредно! Станаха ясни имената на още две мутри със знакови прякори, оковани за взривения банкомат"}
{"url": "https://www.blitz.bg/obshtestvo/regioni/strakhovita-prva-versiya-za-krvavoto-ubiystvo-v-plovdiv_news583068.html", "text": "В близост до трупа, който бе открит върху капак тази сутрин, е намерен нож. Никой от разследващите не потвърждава пред БЛИЦ, че смъртта е била причинена от това оръжие обаче. По непотвърдена информация на БЛИЦ, една от основните версии, по която се работи, е сбиване и последвала смърт.  На мястото на инцидента е шефът на пловдивската полиция Атанас Илков. Тече оглед.  Аутопсия ще покаже точните причини на смъртта. След огледа започва разпит на хора, които работят в близост до областна управа, за да се търсят очевидци на инцидента, който вероятно се е случил тази нощ. Кристина ИВАНОВА, БЛИЦ", "date": "2018.03.02", "title": "Страховита първа версия за кървавото убийство в Пловдив!"}
{"url": "https://www.blitz.bg/obshtestvo/regioni/prvo-v-blits-udarikha-drvenata-mafiya-vv-velingrad-razkrikha-dolna-skhema-za-krupni-izmami_news583063.html", "text": "Ченгетата от Икономическа полиция - Пазарджик, заедно с НАП - Пловдив, изпълнителната агенция по горите, областната инспекция по труда са тарашили тези дни фирми, които се занимават с дърводобив във Велинград. Ударена е част от дървената мафия, научи БЛИЦ от свои източници.  Арестуван е управителят на \"НАЛЕКС Груп\". Той се казва Атанас Кръстев. Предстоят още арести. Когато е извършена проверка в склада, ченгетата установили, че по документи, фирмата трябва да има определено количество дървесина, а реално в склада тя е с над 1000 куб. метра по-малко. Това означава, че дървесината е продадена и не е осчетоводена, съответно се укриват данъци.   В производствената база на фирмата са открити и две непълнолетни момчета. Намерени са и десетина души, които се трудят без договори и документи.  Втората атакувана фирма е \"Тория ООД\" с управител Гьоргена Караиванова. Тази фирма е една от най-големите в региона за производство на пелети. Там е открита липса на над 350 тона от материала, което също е укриване на данъци. В момента се установява дали между двете фирми има връзка. Полицията, заедно с Изпълнителната агенция по горите в София ще проверява и ще рови дали в схемата за източване и крупни измами, са замесени горски служители от Велинград. Кристина ИВАНОВА, БЛИЦ    ", "date": "2018.03.02", "title": "Първо в БЛИЦ! Удариха дървената мафия във Велинград, разкриха долна схема за крупни измами!"}
{"url": "https://www.blitz.bg/obshtestvo/regioni/uzhas-v-plovdiv-trup-na-zaklan-mzh-vrkhu-kapaka-na-kola_news583054.html", "text": "Труп на мъж е бил открит тази сутрин от случайни очевидци в Пловдив. Тялото е било в кръв и има пробождания с нож, научи БЛИЦ от свои източници. Предполага се, че става въпрос за битова драма. В момента започва оглед. Тялото е открито върху капак на кола до Областна управа Пловдив. Все още не е установена самоличността на мъжа, на видима възраст около 40 години. Трупът е открит от жена около 7:20 часа тази сутрин.  На място веднага е изпратен полицейски екип, който установява, че мъжът е прободен с нож. Директорът на пловдивската полиция Атанас Илков е на мястото на убийството.  След приключване на процесуално-следствените дествия ще бъде изяснено от какво е настъпила смъртта. Кристина ИВАНОВА, БЛИЦ", "date": "2018.03.02", "title": "Ужас в Пловдив! Труп на заклан мъж върху капака на кола!"}
{"url": "https://www.blitz.bg/kriminalni/izvnredno-i-prvo-v-blits-edna-ot-natrshkanite-mutri-ot-spetsotryad-kobra-v-ikhtiman-e-opasniyat-bandit-ivan-shumakhera-snimki_news583058.html", "text": "Един от задържаните бандити за взривения банкомат тази сутрин в столичния \"Илиянци\" е опасният автокрадец Иван Янински по прякор Шумахера, научи ексклузивно БЛИЦ. часа тази сутрин. Малко по-късно МВР потвърди информацията на медията ни, като в същото време се разбра, че спецотрядът \"Кобра\" е натръшкал петима известни бандити, един от които е топ крадецът Шумахера.  Срещу него се водят поне 34 разследвания за кражби на коли, има и 6 присъди, но въпреки това е бил на свобода.     Припомняме, че операцията на МВР е започнала веднага след взрива. Полицията е причакала извършителите, които са се опитали да избягат. След гонитбата по улиците на София петимата мъже са се опитали да поемат в посока Ихтиман и Елин Пелин.  След преследване с екипи на СДВР и отряда „Кобра“ те са арестувани в град Ихтиман.  По разкриването и разследването на бандитския набег работят екипи на Главна дирекция Национална полиция.    ", "date": "2018.03.02", "title": "Извънредно и първо в БЛИЦ! Една от натръшканите мутри от спецотряд \"Кобра\" в Ихтиман е опасният бандит Иван Шумахера! (СНИМКИ)"}
{"url": "https://www.blitz.bg/svyat/uzhasyavashcha-i-nelepa-smrt-momiche-padna-na-ograda-zakleshchi-si-vrata-v-neya-i-bavno-se-zadushi-snimki-18_news582954.html", "text": "Млада жена от китайския град Ухан загина в резултат на ужасяващ нещастен случай, по време на който тя се спънала в куфара си и паднала върху оградка, в която си заклещила врата и се задушила до смърт.По време на инцидента загиналата е слизала от автобус и не е могла да удържи багажа си, който я повлякъл. В течение на няколко минути жената се е задушавала, докато в крайна сметка не е починала на място, пише в. \"Мирър\".    На аварийните служби се е наложило да изрежат част от оградата, за да освободят трупа на китайката.   На снимки от мястото на трагедията се вижда как дори и след смъртта на жената вратът ѝ е заклещен в оградата.  ", "date": "2018.03.02", "title": "Ужасяваща и нелепа смърт: Момиче падна на ограда, заклещи си врата в нея и бавно се задуши (СНИМКИ 18+)"}
{"url": "https://www.blitz.bg/svyat/britanka-razryaza-uchilishchnata-uniforma-na-7-godishnata-si-dshcherichka-i-se-natkna-na-izklyuchitelno-gnusna-nakhodka-snimkivideo_news582423.html", "text": "Британка реши да провери защо от ученическата униформата на дъщеря й се носи неприятна миризма и остана потресена от това, което откри, когато я разряза. 31-годишната британка Натали Къркууд била силно притеснена от неприятния мирис, който се разнася от полата на 7-годишната София и решила да я разпори. След като разрязала плата, с ужас забелязала, че вътре е зашита мъртва мишка.   „Почувствах истинско отвращение, когато открих мишката в полата. Дъщеря ми е обличала полата много пъти. Какво ще стане, ако това се отрази на нейното здраве?”, попита разтревожената родителка.  Натали Къркууд купила полата от един от магазините на Asda през есента на миналата година.Тя вече се е обърнала към продавача с питане как мъртвата мишка се е озовала в дрехата на момиченцето й.  „Казаха да занеса полата и мишката в магазина. Аз възразих и им отговорих, че заради неприятната миризма, не искам да качвам мъртвото животно в колата си. Тогава ми обещаха да изпратят куриер, но той още не е дошъл. Мишката и полата продължават да си стоят в чанта до вратата”, разказва възмутената  майка.  След като историята на Натали Къркууд станала публично достояние, от Asda обещали да проведат разследване. \"Започнахме щателно разследване на това как мишката е попаднала в полата, произведена миналото лято”, заявяват от компанията.        Превод: БЛИЦ", "date": "2018.03.02", "title": "Британка разряза училищната униформа на 7-годишната си дъщеричка и се натъкна на изключително гнусна находка (СНИМКИ/ВИДЕО)"}
{"url": "https://www.blitz.bg/analizi-i-komentari/eksperti-obyasnikha-zaradi-koy-bezzb-organ-se-sluchva-dramata-s-chez_news583029.html", "text": "Присъствах на разглеждането вчера. Стана ясно, че докато няма сделка, службите нямат основание да се самосезират. След като се случи тази сделка, може да се съобщи, че няма да има никакви последствия. Това заяви в ефира на \"Здравей, България\" енергийният експерт Атанас Тасев. \" Драмата, която се разиграва, е резултат от провала в Закона за енергетиката . Той не е въвел разрешителен режим за придобиване на дялово участие. Това е един провален закон с огромни дефекти. КЕВР е един беззъб регулатор, който не може да контролира акционерите на енергоразпределителните дружества. Защо не е въведен разрешителен режим за придобиване на дялово участие в такова дружество?\", запита другият гост в студиото - проф. Валери Димитров.  По думите му държавата трябва незабавно да измени Закона за енергетиката и  да се въведе разрешителен режим за придобиване на дялово участие  в енергийни дружества. КЕВР да разрешава придобиването, което да се приложи и по висящия казус с ЧЕЗ. \"Ако искате да придобиете дялово участие, трябва да отидете в регулатора и да искате разрешение да станете акционер\", призна Димитров.    „Докато няма сделка, нашите институции реално нямат основание да се самосезират по сделката за ЧЕЗ. Както банковото дело, така и енергетиката са особени дейности, поради което се регулират от няколко закона. В този смисъл законът дава достатъчно основание на регулатора да контролира всички дейности и има много мощен инструмент да отнеме лиценз. Но това става след, а не преди”, на мнение е енергийният експерт проф. Атанас Тасев. „КЕВР няма надзорната и разрешителна власт, която имат БНБ и Комисията за финансов надзор (КФН) и това е огромният проблем. Ето защо е беззъб регулатор. Законът не въвежда този разрешителен режим и за мен това е нормативен провал. Резултатът от това е, че сега държавата трябва да купува едва ли не дялово участие, за да контролира нещата”, коментира още проф. Валери Димитров. „ Тази сделка ще бъде изключително сложна , но ходовете, които бяха направени, първо трябваше да погасят напрежението в обществото”, на мнение е проф. Атанас Тасев.    ", "date": "2018.03.02", "title": "Експерти обясниха заради кой беззъб орган се случва драмата с ЧЕЗ"}
{"url": "https://www.blitz.bg/obshtestvo/bsp-ss-skandalno-razkritie-za-chovek-v-rkovodstvoto-na-mon-iskat-ostavka_news583086.html", "text": "Скандален конфликт на интереси разкри БСП - образованието на децата по история се оказа в ръцете на председателката на Съюза на репресираните у нас, 67-годишна Лиляна Друмева, която няма как да е безпристрастна. Затова БСП й поиска оставката, предава Канал 3.Това заяви зам.-председателят на ПГ на БСП за България Драгомир Стойнев по време на парламентарния контрол. Освен това, по думите му, организацията на репресираните вече била част от ГЕРБ, защото дамата се явявала регулярно на повикване на Цветан Цветанов в парламента - последния път, за да иска оставката на Валери Жаблянов. Друмева присъстваше на балкона и по време на дебатите и гласуването на оставката на зам.-председателя на НС заради думите за Народния съд.  Друмева в момента оглавява Центъра за квалификация и преквалификация на педагогическите специалисти. \"Тази госпожа е доста противоречива личност. Тази госпожа е била на 14-то в депутатската листа на ГЕРБ. Тази жена е в Министерството на образованието, защото досега е подкрепяла ГЕРБ  и е част от него. Бих искал да знам какви точно са нейните качества, с какво Ви впечатли\", попита Стойнев министъра. Министър Красимир Вълчев поясни, че Друмева е част от неговия екип, назначена е на половин щат и е временно началник на центъра за квалификация до провеждането на конкурс. Вълчев успокои, че тя не вземала решенията за учебната програма и учебниците, а само съветвала. Той похвали качествата й и каза, че е избрана за негов съветник в политическия му кабинет. Имате основание да се съмнявате от участието й в политически събития, но аз я познавам като професионалист, работил съм с нея близо 4 г. в министерството, защити я просветният министър. Според него било напълно нопрмално, че е член на политическия кабинет, след като е ангажирана с изпълнението на програмата на ГЕРБ. Тя има тези професионални качества да бъде член на политическия кабинет. И нямало ограничение да съвместява председателсдкото място начело на Съюза на репресираните и поста в МОН. \"Само не я пращайте в Шумен, преди четвърт век тя е изгонена оттам, с решение на Общинския съвет. Всички директори и учетилети са се подписали за нейното отстраняване, доста противоречива личност е тази жена\", репликира Драгомир Стойнев . Той е категоричен, че е налице конфликт на интереси, има конфликт, защото тя влияе на учебната програма по история. \"Това е отворена прана и тази жена влияе за написването на тези нови учебници. Тази жена няма място във вашия политически отбор, но вие сте млад, енергичен човек, който трябва и може да чува и едната, и другата страна. Тя има съмнителни качества, поинтересувайте се, мисля, че е време да дадете шанс на някой млад, енергичен човек като Вас\", посъветва министъра соцдепутатът.", "date": "2018.03.02", "title": "БСП със скандално разкритие за човек в ръководството на МОН, искат оставка"}
{"url": "https://www.blitz.bg/politika/karayancheva-s-patriotichno-slovo-v-navecherieto-na-natsionalniya-praznik_news583089.html", "text": "Днес повече от всякога ни трябва Дрангов да ни научи да обичаме България, защото във времето от Родина сме я превърнали в страна. Днес ни трябва Дрангов да ни даде национални идеали, заради които си заслужава да живеем и да умрем. Днес ни трябват неговите думи, че животът не се мери с години и с дължини а с подвиг и дела. Това каза председателят на Народното събрание Цвета Караянчева по време на тържествената церемония по откриването и освещаването на паметника на полк. Борис Дрангов в двора на Военна академия „Г. С. Раковски“, предаде агенция \"Фокус\".  По думите на Караянчева това е паметник, който показва нашата почит и уважение към човека, патриота, война, командира, полк. Борис Дрангов. „Съдбата и историята на Българската армия са написани с много кръв на войни, загинали на бойните полета за Отечеството. Едит от тях с военния си нож издълбава в скалите край Беласица през 1916 година: „Аз служих при Дрангов“ и това е всичко. Това казва много, това показва почит и уважение към човека, към командира, към полк. Дрангов“, отбеляза председателят на НС. Тя припомни, че полк. Дрангов загива с думи на уста, отново мислейки за Родината – „колко много още исках да служа на България“.  „Той е голям командир, но той е и голям човек – благородник, човек, който се отнася с уважени, както към своите командири, така и към своите войници. И затова те го обичат“, каза още Караянчева.  „Ние сме потомци на Дрангов и този паметник винаги ще ни напомня, дори и да забравим да обичаме България, да бъдем горди българи. Поклон пред паметта на полк. Дрангов и всички които са служили при него. Да живее България!“, каза още Караянчева.  Тя положи под новооткрития паметник гилза, пълна с пръст от паметника на полк. Дрангов в село Дрангово, община Кирково, област Кърджали и призова да бъде донеса пръст и от паметниците в останалите две села, кръстени на полковника в Пловдивско и Блаогевградско. ", "date": "2018.03.02", "title": "Караянчева с патриотично слово в навечерието на Националния празник"}
{"url": "https://www.blitz.bg/kriminalni/izvnredno-v-blits-nov-uzhas-v-sofiya-vzrivikha-bankomat-v-srtseto-na-ilientsi_news583007.html", "text": "Ново опасно престъпление шокира София преди часове. Бандити взривиха банкомат в сърцето на търговска база \"Илиенци\", научи БЛИЦ. Експлозията е проехтяла на столичния булевард \"Рожен\" 36.   Районът около взрива е отцепен от светкавично пристигналите на място полицейски служители.  Полицията започна разследване!  Подобен инцидент разтърси \"Люлин\" на 28 декември м.г., когато бандити взривиха банкомат в квартала.", "date": "2018.03.02", "title": "Извънредно в БЛИЦ! Нов ужас в София! Взривиха банкомат в сърцето на \"Илиенци\"!"}
{"url": "https://www.blitz.bg/obshtestvo/korneliya-ninova-obyavi-che-e-razbrala-koy-tochno-stoi-zad-ginka-vrbakova-edno-listche-ya-izdalo_news583109.html", "text": "\"Гинка повтори изказвания от пресконференция на ГЕРБ за „Техноимпекс“ – вече е ясно кой стои зад нея\", възкликна в кулоарите на НС соцлидерът Корнелия Нинова по повод нападките на бизнес дамата спрямо нея на вчерашното изслушване за ЧЕЗ.Нинова заяви, че Върбакова е повторила изказванията от пресконференцията на ГЕРБ за \"Техноимпекс\" миналата неделя, когато участваха Делян Добрев и Антон Тодоров. Вече е ясно кой стои зад нея, каза по адрес на ГЕРБ Нинова.  Нинова забеляза, че Върбакова е чела от един лист.  \"Дори не ги беше запомнила, милата. Просто ги прочете\", усмихна се соцлидерката.   Нинова замълча вчера, а днес отговори, че има голяма разлика между двата казуса, защото ЧЕЗ засяга 3 млн. абонати. \"Много са разликите, но една е голямата. Закупуването на \"Техноимпекс\" не влиза в дома на 3 млн. българи, както влиза Гинка. Не им бърка в джоба и да им изважда парите за сметките на ток, нито е националната електрическа мрежа и националната сигурност\", каза Нинова.  По думите й, ако някой до вчера се е съмнявал кой стои зад Гинка от Пазарджик, след нейното изказване на съвместното заседание Комисията по енергетика и тази по контрол над службите вече няма съмнение.  ", "date": "2018.03.02", "title": "Корнелия Нинова обяви, че е разбрала кой точно стои зад Гинка Върбакова, едно листче я издало!"}
{"url": "https://www.blitz.bg/kriminalni/banditt-yaro-vbesil-premiera-pomete-chenge-byagayki-ot-proverka_news583034.html", "text": "Автоджамбазинът Яро, вбесил Бойко Борисов, защото го снимаха да краде коли, докато е под домашен арест, помете ченге, докато бяга от проверка на полицията. Нападението станало вчера около обяд в столичния кв. Драгалевци. Новината е потвърдена от СДВР, пише в. \"Телеграф\". Ярослав Димитров има две нови ефективни присъди, но въпреки това е на свобода, тъй като му групирали наказанията.   Около обяд вчера Яро бил спрян от патрул на 6-о РПУ, докато шофира личния си автомобил \"Шкода\". Ченгетата проверили документите му и разбрали, че това е известният джамбазин. Тръгнали да го карат към районното за справки, както се прави по закон на закоравелите бандити. Единият униформен седнал до Яро в шкодата, а колегата му карал зад тях с патрулката. На един от завоите обаче Ярослав инсценирал инцидент, блъскайки се в бордюр. \"Занесе ми от леда\", оправдал се той. През това време униформеният слязъл от возилото, за да види какво има на автомобила и може ли да продължи на собствен ход към 6-о РПУ.  Точно този момент използвал Яро и дал пълна газ, като с вратата помел полицая и го повалил на земята. Без да му пука дали не го е премазал, крадецът духнал. \"Предполагаме, че е имал нещо в колата, което не е искал да бъде открито в районното, защото там знае, че по закон му се прави обиск\", коментираха криминалисти. Те са убедени, че най-вероятно Ярослав е носил машинка за крадене на коли, тъй като въпреки присъдите си не спирал да се занимава с похищения на скъпи автомобили.  Името на бандита нашумя през 2015 г., когато бе заснет да краде кола, докато трябва да е под домашен арест. Той е осъждан у нас и в Словения за идентични престъпления. Отличава се с изключителна дързост, тъй като и преди е нападал полицаи по време на гонки, като един дори е опитал да прегази, докато бяга с крадена кола. До редакционното приключване на броя Димитров не бе открит. ", "date": "2018.03.02", "title": "Бандитът Яро, вбесил премиера, помете ченге, бягайки от проверка"}
{"url": "https://www.blitz.bg/kriminalni/prestplenie/misteriyata-okolo-zverski-ubitiya-rusenets-se-razplita_news583156.html", "text": "На 88-годишна жена е повдигнато обвинение за убийството на 68-годишния мъж в Русе, съобщиха от полицията в крайдунавския край. На 28 февруари в 17.27 часа в дежурната част на Областната дирекция на МВР в Русе, чрез тел. 112, постъпва сигнал за убийството на мъж в жилище на ул. \"Родопи\" в Русе. Изпратените на адреса полицейски служители установяват в една от стаите трупа на 68-годишен русенец, като е имало следи от удари по главата му.  По случая служители на ОДМВР – Русе започнаха разследване, в хода на образувано досъдебно производство, под ръководството на Окръжна прокуратура – Русе. Предприеха се всички необходими оперативно-издирвателни и процесуално-следствени действия за установяване на причините и обстоятелствата, довели до смъртта на мъжа, както и извършителя на деянието. В резултат на своята работа разследващите са събрали достатъчно данни, че автор на престъплението е 88-годишна жена от Русе. Двамата са живеели в едно домакинство.  На жената е повдигнато обвинение за престъпление по чл. 116, ал. 1 от НК. С постановление на прокуратурата тя е задържана за срок до 72 часа. Работата по досъдебното производство продължава. ", "date": "2018.03.02", "title": "Мистерията около зверски убития русенец се разплита"}
{"url": "https://www.blitz.bg/kriminalni/mito-ochite-iska-600-bona-krvnina-za-bolka-i-stradaniya_news583024.html", "text": "600 000 лева кръвнина иска несебърският бос Димитър Желязков - Митьо Очите за болка и страдания, причинени му след стрелбата в Слънчев бряг, след която оцеля по чудо. Това стана ясно вчера в Специализирания наказателен съд, където най-сетне след няколко отлагания бе даден ход на разпоредителното заседание по делото срещу бандата на Божо Кравата, пише в. \"Телеграф\". Божидар Кузманов и деветима от хората му са подсъдими за участие в организирана престъпна група, профилирана в убийства, рекет, наркоразпространение и сексуална експлоатация.   След като на 8 юни 2016 година охранителят Александър Алексиев бе убит в заведението \"4 you\" в Слънчев бряг и не направен опит и Очите да бъде ликвидиран, вчера магистратите конституираха Желязков и семейството на гарда като частни обвинители и граждански ищци в процеса.   Митьо Очите настоява да му бъдат изплатени по 300 бона от подсъдимите Радослав Димитров и Георги Иванчев, които са изправени пред Темида за опита за покушение. Съпругата на починалия охранител Петя иска 200 000 лева от Тодор Славов, сочен за директен извършител на покушението, а родителите му Ангел и Стоянка - по 150 бона за причинени неимуществени вреди.   Въпреки вероятността да плащат над милион лева кръвнина, подсъдимите вчера бяха във видимо добро настроение. \"Не се смейте, ще ви глобявам\", ядоса се след поредното хихикане в залата на спецсъда председателят на съдебния състав.   Причина за смеха бяха въпросите на магистратите какво работи всеки от сочените за участници в бандата. Двама от тях заявиха, че са салонни управители в клуб \"Оксижен\", други двама, че бачкат като фитнес инструкторите, а останалите - че са безработни.  ", "date": "2018.03.02", "title": "Митьо Очите иска 600 бона кръвнина за болка и страдания"}
{"url": "https://www.blitz.bg/kriminalni/prestplenie/vzrastna-khaskovliyka-izgorya-s-tlsta-suma-v-opit-da-sdeystva-na-politsiyata_news583140.html", "text": "79-годишна хасковлийка е била измамена по схемата “съдействие на полицията”. Жената получила обаждане от мним полицай и веднага се задействала след инструкциите му. Изтеглила наличните си 10 000 лв., 1000 долара и златни накити и ги оставила на стълбички на улица “Аида” в Хасково. След известно време, възрастната жена усетила, че е въвлечена в измама и от срам отказала да се прибере. Сигнал за продължителната й липса подал синът й около 17 часа, съобщава haskovo.info.  На крак е вдигнат състава на хасковската полиция. След часове издирване, около 23 часа жената е открита от полицаите и върната при семейството си.  Продължава издирването на измамниците. ", "date": "2018.03.02", "title": "Възрастна хасковлийка изгоря с тлъста сума в опит да \"съдейства на полицията\""}
{"url": "https://www.blitz.bg/obshtestvo/sheft-na-kat-ot-nachaloto-na-godinata-2500-koli-sa-s-otneti-registratsii_news583025.html", "text": "За миналата година на 10 298 автомобила са им отнети регистрациите. От началото на тази година, за по-малко от 2 месеца, 2 500 автомобила са с прекратена регистрация. Това каза в ефира на БНТ комисар Бойко Рановски, началник на КАТ „Пътна полиция“. \"За миналата година 2822 водачи са си позволили да шофират след употреба на наркотици. От началото на годината имаме 166 такива случаи\", добави той.   \"При зимни условия, тръгвайки на път, колата трябва да е добре подготвен. Самите водачи трябва да са подготвени за зимните условия и, ако не се чувстват сигурни, не бива да сядат зад волана\", каза още Рановски.  Началникът на КАТ коментира и подготовката на движението покрай предстоящия празник. \"Преди национални празници се ограничава движението за тежкотоварни автомобили. Това започва още днес, от 16 до 20 ч. Важи също и за 5 март, от 14 до 20 ч\", уточни той.   \"Създадена е и организация за допускане на празненствата на връх Шипка. Има и организация от МВР в София и други места, където ще се отбележи празника, за да мине всичко безпрепядствено\", допълни Рановски.       ", "date": "2018.03.02", "title": "Шефът на КАТ: От началото на годината 2500 коли са с отнети регистрации"}
{"url": "https://www.blitz.bg/politika/temenuzhka-petkova-izliza-v-otpusk-tasko-ermenkov-protestira-no-debatite-za-energetikata-se-otlagat_news583057.html", "text": "Министърът на енергетиката в оставка вече е и в отпуска. По тази причина няма да се състоят насрочените за разисквания за политиката в областта на ядрената енергетика. Това стана ясно в началото на пленарния ден от думите на председателя на Народното събрание Цвета Караянчева.Тя обясни, че енергийният министър Теменужка Петкова е подала заявление за отпуск. Няма как да не го уважа, заяви от трибуната Караянчева.  От името на БСП, които поискаха разискванията, Таско Ерменков протестира, че е неприемливо, след като министърката снощи беше поне до 19.00 часа в парламента на изслушването за продажбата на ЧЕЗ. Нищо нямало да й стане да дойде и днес за два часа. Така, министърката миналия петък подаде оставка, а седмица по-късно вече е в отпуска, след като управляващите дръпнаха заден и все още не са решили дали да се разделят с нея, или премиерът да я задържи в кабинета, уточнява Канал 3.   Именно това заяви и самата Петкова пред енергийната комисия и тази за контрол над спецслужбите - че решението ще вземат премиерът и коалиционният съвет.", "date": "2018.03.02", "title": "Теменужка Петкова излиза в отпуск, Таско Ерменков протестира, но дебатите за енергетиката се отлагат!"}
{"url": "https://www.blitz.bg/analizi-i-komentari/tomislav-donchev-posochi-koi-polititsi-oshche-tryabva-da-izyasnyat-imat-li-otnoshenie-km-sdelkata-za-chez_news583049.html", "text": "„Всички водещи политици трябва да изяснят дали имат отношение или разговори с някой от отпадналите кандидат-купувачи на ЧЕЗ”. За това призова в ефира на „Здравей, България” вицепремиерът Томислав Дончев.Коментарът му дойде по повод оставката на енергийния министър Теменужка Петкова, подадена заради приятелството й с Гинка Върбакова – бъдещият собственик на най-голямото ЕРП у нас.  Вицепремиерът каза още, че при вчерашната среща на Върбакова с премиера и министри станало ясно, че купувачът на ЧЕЗ ще ползва кредитно финансиране от „добре известни международни банки с безупречна репутация”. Във връзка с намерението на държавата да изкупи мажоритарния дял от ЕРП-то Дончев увери, че ако се стигне до споразумение, властите ще бъдат „безкрайно внимателни, разходвайки ресурс по тази операция”. „ ”, каза още вицепремиерът. Според него Европейската комисия няма да пита България за сделката с ЧЕЗ.", "date": "2018.03.02", "title": "Томислав Дончев посочи кои политици още трябва да изяснят имат ли отношение към сделката за ЧЕЗ"}
{"url": "https://www.blitz.bg/politika/tsacheva-posochi-koga-shche-se-podobryat-usloviyata-v-zatvorite_news583066.html", "text": "Усилията за подобряване на условията в затворите трябва да вървят успоредно с тези за подобряване на условията на труд за работещите там. Това каза министърът на правосъдието Цецка Цачева в отговор на въпрос на народния представител от ПГ на „БСП за България“ Иван Иванов във връзка с политиката на Министерството на правосъдието по управлението на затворите и настаняването на осъдените с ефективни присъди, пише „Фокус“. Министър Цачева поясни, че споделя притесненията относно невъзможността на министерството и правителството да отговорят на исканията в пълен обем, поставени от Синдикатите на служителите в затворите, с които повече от пет месеца, е в непрекъснат диалог.  „Те обявиха, че преминават и вече преминаха към ефективни стачни прояви. На този етап онова, което е осигурено със Закона за държавния бюджет е 5 % увеличение на възнаграждението от 1 януари 2018 г. Правителството чрез финансовия министър прояви желание за още 5 % на тези досега“, каза тя.  Цачева обърна внимание, че искането на синдикатите обаче е за 20 %. „На всеки един от вас е ясно, че министърът на финансите може да разпределя средства, които са разписани в Закона за държавния бюджет. Не мога да удовлетворя исканията за по-високи възнаграждения“, допълни министърът на правосъдието. ", "date": "2018.03.02", "title": "Цачева посочи кога ще се подобрят условията в затворите"}
{"url": "https://www.blitz.bg/kriminalni/prestplenie/rusenetst-koyto-zakla-dyado-si-skoro-nyama-da-se-pribere-vkshchi_news583180.html", "text": "27-годишният Б.Р., който на 26 февруари уби дядо си, остава за постоянно в ареста. Това реши Окръжният съд в Русе, уважавайки искането на Окръжна прокуратура за налагане на постоянна мярка за неотклонение на младия мъж. Съдът прие доводите на прокуратурата, че от събраните до момента доказателства може да се направи обосновано предположение за авторството на деянието. Съществува реална опасност лицето да се укрие и да извърши друго престъпление – касае се за лице с висока степен на обществена опасност. Предвид степента на обществената опасност на престъплението /за което се предвижда наказание от 10 до 20 години лишаване от свобода/ и  доказателствата срещу обвиняемия, съдът взе по отношение на лицето мярка за неотклонение „задържане под стража“, информира tvn.bg.  Определението на Окръжен съд – Русе подлежи на обжалване пред Апелативен съд – В. Търново.  Кървавият инцидент станал малко след 10 ч. на 26 февруари в апартамент на 7-ия етаж в бл. „Бисер“ на ул. „Янтра“ в Русе. Там 27-годишният Б. Р. убил с нож дядо си, 82-годишния Б. А. По неофициална информация, младият мъж наръгал с нож дядо си близо 20 пъти!  Б. Р. страдал от психично заболяване, от близо 10 години бил регистриран в Психодиспансера в Русе. ", "date": "2018.03.02", "title": "Русенецът, който закла дядо си, скоро няма да се прибере вкъщи"}
{"url": "https://www.blitz.bg/svyat/izvnredna-situatsiya-v-maunt-pleznt-nad-michiganskiya-universitet-krzhi-khelikopter-video_news583201.html", "text": "Най-малко двама души са загинали при стрелба на територията на Централния мичигански университет в американския град Маунт Плезънт. По предварителни данни, въоръжен мъж е проникнал в сградата на учебното заведение. Органите на реда призоват всички преподаватели и студенти да се укрият. Над сградата кръжи хеликоптер.     Заподозреният още е на свобода. Това е 19-годишен чернокож мъж, който е въоръжен и опасен. Стрелбата е била на четвъртия етаж на университетско общежитие.", "date": "2018.03.02", "title": "Извънредна ситуация в Маунт Плезънт! Над мичиганския университет кръжи хеликоптер (ВИДЕО)"}
{"url": "https://www.blitz.bg/kriminalni/prof-radulov-rezultatt-ot-bitkata-politsiya-sreshchu-prestpnitsi-e-18_news583183.html", "text": "​​​​​​​„Новината днес е, че са хванали извършителите на разбития банкомат, защото при предишния път ги гониха много зрелищно с хеликоптер и не успяха да ги заловят. Резултатът е 1:8, защото 8 са разбитите банкомати, а само при един са заловени извършителите. Хубаво е, че има някакъв напредък. МВР започва де демонстрира някакви реални успехи”, коментира в студиото на Новините на Нова телевизия експертът по национална сигурност проф. Николай Радулов.По думите му проблемът се състои в това доколко полицията е имала предварителна информация за извършването на обир на банкомат.   „В този случай е очевидно, че полицията е действала бързо. Вероятно са ги следили и то е нормално да се следи криминалния контингент”, добави проф. Николай Радулов. И се обяви в полза на следенето на криминалния контингент и периодичното привикване на хора с предишни криминални провинения за разпит. „Няма такава полиция по света, която да може непрекъснато да наблюдава този тип криминален контингент”, заяви проф. Николай Радулов.  На въпрос дали на полицията би било от полза изграждането на регистър с лица на избягали престъпници, проф. Николай Радулов отговори: „Такъв регистър ще помогне. МВР има много голям дълг към гражданите по отношение на известните престъпници – тези, които по принцип представляват масата на този криминален контингент, който трябва да се наблюдава”. Запитан дали службите у нас са проспали обществено значимата сделка с ЧЕЗ, проф. Радулов отвърна: „Задължението на службите е да събират информация. Аз бях изненадан, че точно по този случай главният секретар на МВР каза, че никой не му е искал справка по този въпрос и че не са получавали сигнали по него. На мен ми прави впечатление, че специалните служби, НАП и МВР чакат да получат сигнали, а тяхно задължение според законите, е да организират да получават сигнали, а не да чакат да ги получат”.", "date": "2018.03.02", "title": "Проф. Радулов: Резултатът от битката \"полиция срещу престъпници\" е 1:8"}
{"url": "https://www.blitz.bg/politika/zhelo-boychev-komentira-skandala-s-prodazhbata-na-chez_news583196.html", "text": "Скандалът с продажбата на ЧЕЗ коментира Жельо Бойчев в предаването на “Лице в лице” по bTV. Не сме искали оставката на министъра на енергетиката, Борисов й я поиска, каза Бойчев. Една страничка без никакъв подпис и печат бяха документитите, които Борисов ни предостави да четем за сделката. На другия ден чешкият министър председател излиза и казва, че никакви документи не е предоставял, каза той.  Министърът не може да каже какво означава контролен пакет от страна на държавата, каза Бойчев. Като не получим отговор на нищо, от какво да сме доволни. Трябваше да ни дадат повече информация за структурирането на финансирането на сделката, каза депутатът.  Ние от БСП се опитваме да защитаваме националния интерес в енергетиката, каза той. Аз отказвам да приема, че българската държава е по-слаба, от която и да е частна фирма, каза Бойчев. ", "date": "2018.03.02", "title": "Жельо Бойчев коментира скандала с продажбата на ЧЕЗ"}
{"url": "https://www.blitz.bg/politika/lavrov-zvnna-na-borisov_news583199.html", "text": "Министърът-председателят Бойко Борисов и руският външен министър Сергей Лавров проведоха телефонен разговор. Лавров поздрави българския премиер по случай националния празник на страната ни – 140-годишнината от Освобождението на България от османско иго, като подчерта, че културните ценности, обединяващи България и Русия, са основа за задълбочаване на двустранните отношения в редица сфери, съобщиха от пресцентъра на Министерски съвет. Бойко Борисов и Сергей Лавров обсъдиха приоритетната тема за Българското председателство на Съвета на ЕС - развитието на страните от Западните Балкани. Българският премиер посочи, че държавите от региона трябва да бъдат подпомогнати активно и че България полага усилия за изграждането на по-добро инфраструктурно свързване на страните от този регион с държавите от ЕС. Затова България търси подкрепата не само на държавите-членки на ЕС, но и на други партньори като Русия, отбеляза още българският министър-председател.     Премиерът Бойко Борисов благодари на руския външен министър Сергей Лавров за участието му в днешното откриване на изложбата по случай 140 години от освобождението на България. Тя беше открита днес от посланик Бойко Коцев и министърът на външните работи на Русия в руското външно министерство в тържествена обстановка. Изложбата представя  архивни документи, сред които копие на Сан-Стефанския мирен договор и ратификационни османски документи от 4 март 1878 г., подготвени от МВнР на Русия и от „Неизвестни фотографии от Руско-турската война 1877-1878 г.“, предоставени от Посолството и Българския културен институт в Москва.  „Изложбата е впечатляваща и тя показва нашата обща история. Признателни сме на нашите български приятели за увековечаването на паметта на такива изтъкнати военачалници като генералите Скобелев, Тотлебен, Гурко, Драгомиров. Нашите приятели грижовно пазят паметта на руските войници и офицери, които са положили живота си върху олтара на победата“, посочи Лавров.  Руският външен министър заяви още, че общото ни културно и духовно наследство е основа за постъпателното развитие на нашето сътрудничество във всички области – политика, икономика, култура, туризъм. ", "date": "2018.03.02", "title": "Лавров звънна на Борисов"}
