{"url": "https://www.blitz.bg/layfstayl/shoubiznes/prvo-v-blits-iliana-raeva-s-goreshch-komentar-za-kralskata-svatba-sprete-da-obszhdate-shapkite-a-video_news601597.html", "text": "Илиана Раева направи горещ коментар в социалната мрежа за вчерашната грандиозна сватба на принц Хари и актрисата Меган Маркъл. Светското събитие взриви световния шоу бизнес, а една от най-коментираните теми беше с какви шапки са били много от гостите. Ето какво написа във Фейсбук половинката на Наско Сираков.Спрете да обсъждате шапките, а вижте традициите, уважението, искрената радост на англичаните от събитието, възпитанието, респекта им към кралската институция...  Толкова е прекрасно да видиш нещо нормално и позитивно в този побъркан и деградирал свят...  P.s. Шапките ме кефят и са красиви. Въпрос на предпочитания към цветовата гама на света  Винаги съм уважавала посланието на дъгата          ", "date": "2018.05.20", "title": "Първо в БЛИЦ: Илиана Раева с горещ коментар за кралската сватба: Спрете да обсъждате шапките, а... (ВИДЕО)"}
{"url": "https://www.blitz.bg/layfstayl/prvo-v-blits-rusoto-izkushenie-na-gospodari-na-efira-se-pusna-ot-plazh-v-grtsiya-snimki_news601575.html", "text": "Една от най-желаните българки - репортерката на \"Господари на ефира\" Ева Веселинова разпуска в Гърция, видя БЛИЦ. Русата красавица е активна в последните дни в социалната мрежа, където публикува снимки от райски остров в южната ни съседка. Към фотосите репортерката добавя мъдри мисли за живота.   От кадрите обаче не става ясно дали Веселинова е сама на тези красиви кътчета. На последната снимка, публикувана преди няколко часа, горещата телевизионерка е на плажа, а усмивката и грее.   \"Истинският мрак не е отсъствието на Светлината, а убеждението, че Светлината няма да се завърне. Но Светлината винаги се връща, когато не се отказваш от нея!\", пише тя.    ", "date": "2018.05.20", "title": "Първо в БЛИЦ! Русото изкушение на \"Господари на ефира\" се пусна от плаж в Гърция (СНИМКИ)"}
{"url": "https://www.blitz.bg/layfstayl/shoubiznes/samo-v-shou-top-10-mzhe-s-dlgi-kosi_news601110.html", "text": "Американски учени смятат, че има връзка между прическата на мъжете и склонността им към изневяра. Според тях господата с дълги коси са по-постоянни и със силно чувство за отговорност, а късо подстриганите кривват от правия път по-често. Не смеем да се уповаваме на това твърдение, но ще ви представим 10 родни мъже, които се славят с буйните гриви, на които завиждат дори жените. А повечето от тях дори не правят нищо специално за поддръжката на гъстите си коси, което още повече ядосва нежния пол. Андрей Слабаков обожава дългата си коса и е решен да я носи, докато оплешивее. Не я поддържа с маски дори ходи на фризьор веднъж в годината, и то ако съпругата му Ернестина Шинова успее да го накара. „Аз затова си пускам брада – защото мразя не само да се подстригвам, а и да се бръсна. За мен това е излишна загуба на време“, категоричен е Слабаков.  Той е пристрастен пушач, което оставя у хората неприятното усещане, че е нечистоплътен. „Още като го видиш как дими с тези цигари и голямата му брада и коса, веднага се питаш дали някога се е къпал“, пишат в социалните мрежи възмутени потребители. Слабаков многократно ги е успокоявал, че държи на хигиената си и ползва банята по предназначение.  Андрей е син на актьора Петър Слабаков. Роден е на 13 август 1960 г. в София. През 1984 г. завършва кинорежисура при Янко Янков във Висшия институт за театрално и филмово изкуство ВИТИЗ „Кръстьо Сарафов“.     За дългата си коса продуцентът Маги Халваджиян се вдъхновил от филма мюзикъл „Коса“. Той също се е зарекъл да прекара целия си живот с дългата коса, която многократно е повод за подигравки от страна на подчинените му Димитър Рачков и Васил Василев – Зуека. Признава, че ако някога го видим с къса коса, то значи или е оплешивял, или е изгубил свободата си.  \"Винаги съм смятал, че дългата коса е символ на свободата. Спомням си, че когато влизах в казармата, ме подстригаха и това много ме пречупи. Станах като всички около мен, а аз никога не съм искал да бъда като другите\", коментира Маги на въпроса \"Докога ще те гледаме с тази дълга коса?\" - и обещава никога да не се превърне в човек с костюм и вратовръзка, въпреки че понякога му се налагало.  Дългата коса на продуцента все пак има своята любопитна предистория. След като изгледал емблематичния филм мюзикъл „Коса”, Халваджиян не само се впечатлил, но и се вдъхновил да продължи посланието в себе си /в основата на сюжета е среща по време на Виетнамската война на новобранец от Средния Запад с група хипита в Ню Йорк, бел. ред./.     Кирил Маричков поддържа дългата си коса над 30 години. Музикантът не е суетен и не обръща кой знае какво внимание на прическата си. Жена му Веселина е категорична: „Ако се подстриже, хората няма да го познават“. А тя самата го харесва повече така. „Но като нищо някой ден ще ми писне и ще се подстрижа нула номер“, смее се той.  Веднага след основаването на „Щурците“ всички членове на групата искали да си пуснат дълги коси. Вдъхновявали ги гривите на колегите им от „Лед Цепелин“, „Юрая Хийп“, „Блек Сабат“. „Но тогава беше забранено. И номерът с Карл Маркс, който също ходел с дълга коса и мустаци, не минаваше. Хваща те един отряд отляво, един отдясно и те водят в бръснарницата. И като ти теглят една машинка до черепа отзад на главата, няма къде да ходиш, подстригваш се. На мен са ми рязали и джинсите до коляно насред улицата, защото били прекалено тесни“, спомня си той. Когато рокаджиите се разбунтували и примката се отслабила, през 1977 г. Маричков пуска своята опашка.     Наско от Б.Т.Р. е минал през всякакви трансформации – от гола глава, през прическа в неопънк стил, до дългата коса, с която е и в момента. Преди години, когато се подстригал за снимките на видеоклип, хората по улицата спрели да го разпознават. Днес той няма намерение да се разделя повече с косата си.  Буйната му коса е следствие на добър ген, а не на някакви специални грижи и мазила.  Подстригва я само два пъти годишно и понякога слага балсам, за да я разресва по-лесно след баня.  Истинското му име е Атанас Пенев, роден на 27 февруари 1971 г. От август 1993 г. е вокалист на българската рокгрупа Б.Т.Р.     През 2014 г. Иван Лечев реши да освежи визията си, като се подстрига късо. Направил това действие под режисурата на съпругата си – актрисата Евгения Александрова. Тя го завела в салона на фризьора си, който се грижи и за косата на Лили Иванова.  Уж Лечев беше много доволен от резултата, но явно е било само за да замаже очите на любимата си. Той едвам изтрая да му порасне отново гривата, с която се хвали днес като ментор в „Гласът на България“.  Иван казва, че си харесва много дългата коса, но му коства големи усилия. „Ако човек не се грижи добре за нея, започва да изглежда унил“, твърди той.  Иван Лечев е китарист, цигулар и композитор. Роден е на 19 юли 1956 г. в София.  Започва да учи цигулка в класа на баща си цигуларя Боян Лечев. През 1975 г. завършва Музикалното училище в София. През 1981 г. завършва Музикалната академия също в София. Той е китарист на българската рокгрупа \"ФСБ\" от 1978 г. През 90-те години е свирил и с българската рокгрупа \"Стари муцуни\". Участва като гост-музикант в записите на албумите на Кирил Маричков, Георги Минчев, Дони и Момчил и в албума на „Епизод” от 2004 \"Свети Патриарх Евтимий\". От 2013 е член на Фондацията. През годините е писал песни за Ани Лозанова, като песента \"Няма бряг\" и за други певци.     Коцето Калки също поставя дългата си грива на пиедестал. Преди години неведнъж е прибиран от милицията заради прическата. Затова за него дългата коса, която пуснал веднага след казармата, е олицетворение на свободата и реакция срещу липсата. Грижи се за нея, връзва я само докато е с бялата манта, защото се накъсва.  Замислял се е да се обръсне нула номер, защото по стар индийски обичай това е нужно, когато искаш някаква промяна. Може би за момента е преценил, че нещата му се получават и не иска да променя нищо.  Коцето смята, че косата е продължение на нервната система – твърдение на индианците. „В езотеричните култури смятат, че косата е антена към Космоса и че помага за приемането на различни сигнали. „Склонен съм да вярвам в такива теории“, споделя той.     Снежнобялата коса на Етиен Леви го отличава и трудно бихме си го представили без нея. По време на участието си в „Музикална академия“ го принудиха да промени външния си вид, като боядиса косата си. Той предприе това действие в името на шоуто и договора, но така и не даде да му режат от гривата. Тогава стилист Капанов поясни, че е използвал специална мъжка боя, която да стои естествено и след време се отмива, без да оставя червеникави следи по косъма.  Етиен е роден на 3 юли 1957 г. в София. От 7-годишна възраст свири пиано. През 1977 г. завършва Софийско музикално училище „Любомир Пипков“ със специалност „Пиано”.  През 1981 г. завършва Българската държавна консерватория със специалност „Естрадно пеене” и втора специалност – „Пиано”. През 1983 г. става солист на вокална група „Трик“.     Денис Ризов полага огромни усилия за косата си. Преди години той се занимавал с дистрибуция на професионални продукти за коса във фризьорски салони, затова нуждите са му ясни.  Подстригва я редовно, използва маски и се мие с различни шампоани, когато е в България и когато пътува в чужбина. „Водата навсякъде е различна и това трябва да се има предвид“, издава той.  Пуснал косата си в 11-и клас. С кратка пауза по време на войниклъка, оттогава е с типичната за всеки рокаджия прическа. Няма намерение да я сменя. „Аз съм се борил за тая коса, ял съм бой, лежал съм по районни, как ще я режа“, казва Денис. А и е сигурен, че така привлича повече женско внимание. „Не мога да се отърва от жени, явно е от косата“, смее се Ризов.     Филип Аврамов – Фицата също е известен със своята опашка. Колкото и да е странно, той няма сантименталност към дългата си коса. Няма проблем да се подстриже, ако някоя роля в киното или театъра го изисква. „Тя бързо расте и ако трябва, пак ще си я пусна. Всичко зависи от работата ми – ако трябва ще съм с дълга коса, ако трябва - ще съм с къса. Аз не се гледам – къде да се харесам?! К’во да видя?! Аз се познавам, виждал съм се неведнъж - няма да стоя като нарцис и да се гледам. Нямам такива проблеми аз, даже ако избягам от себе си е по-добре. Ако трябва и гола глава ще се обръсна, не ми е проблем“, споделя той.     Звездомир Керемидчиев, по-известен като Звезди от „Ахат“, също се грижи за буйната си грива. Роден е на 3 юни 1964 г. Първите музикални увлечения на Звезди са още от трети клас. В средното училище по авиотранспорт се запалва по „Дийп Пърпъл” и „Блек Сабат”. В казармата се запознава с Денис Ризов, с когото по-късно ще са заедно в група „Ахат”. Малко преди да отбие военната си служба, Звезди се записва в естрадния факултет на консерваторията. Първоначално Звезди и Денис са членове на групите „Оазис” и „Саунд”, където свирят до 1986 г. Няколко месеца след това Антоан Хадад кани Звезди в „Ахат”. Големият успех на групата идва с албума „Походът”, издаден през 1989 г. Продуцент на плочата е Петър Гюзелев, а в хитове се превръщат песните „Черната овца” (избрана за най-добра българска рок песен от слушателите на БГ Радио), \"Земя на слепци\", \"Брадвата\" и др. В началото на 90-те години „Ахат” се разпадат, а няколко години по-късно се събират отново и издават англоезичен албум в САЩ.", "date": "2018.05.20", "title": "Само в \"Шоу\"! Топ 10 мъже с дълги коси"}
{"url": "https://www.blitz.bg/kriminalni/shokirashchi-razkritiya-tantsorkata-gabi-udarila-katya-sled-seks-v-toaletnite-razbila-y-nosa-s-yumruk_news601387.html", "text": "Придобилата скандална известност 21-годишна танцоьрка Габриела Медарова отново попадна в следствения арест, след като разби носа на своята връстничка Катя Андреева навръх рождения й ден в актуален пловдивски чалга клуб. Това предаде \"Телеграф\". Габи, която преди няколко дни с джипа си БМВ Х5 пияна и дрогирана помля 10 паркирани коли в \"Кючук Париж\", този път налетяла на Катя, докато танцьорката се затворила в една от кабинките с приятеля си Пачо. Двамата не са дали смислени обяснения какво са правили затворени в една от кабинките на дамската тоалетна, но всички коментират, че може би са правили секс вътре. Според запознати Габи се ядосала на Катя, защото напирала да влезе в кабинката. Самата танцьорка твърди, че я блъснала неволно с вратата, когато излизала, и така разбила носа й.  Преди инцидента двете с Габриела не се познавали. Няма данни между тях да е имало конфликт преди това или пък между компаниите им в чалготеката. \"С приятеля си са били в тоалетната заедно. Не е имало никакви предварителни разговори или агресия с потърпевшата. Излиза от тоалетната и удря юмрука в лицето на другото момиче\", обясни говорителят на местната прокоратура и заместник на районния прокурор Атанас Илиев. При удара Катя паднала на земята, обляна в кръв, и след това потърсила медицинска помощ.   Тя е твърдо решена да съди Габи, въпреки че танцьорката правила много опити да се свърже с нея, за да й се извини и да се споразумеят. Получила категоричен отказ за комуникация от страна на потърпевшата. Въпреки твърденията на Габи, че тя я е блъснала неволно с вратата, свидетели твърдят, че ударът е бил с юмрук. След като я прибраха в ареста, танцьорката смени версията и обяви, че около 2,50 ч. през нощта на 11 май, без да иска е подпряла Катя и така я е наранила. Разказала пред разследващите, че й прилошало, защото била на много силни лекарства. Хапчетата й били предписани от психиатър след мелето с 10-те коли в Кючук Париж. Пиела ги за успокоение, тъй като била напрегната след ареста и медийния шум около нея.   \"Тя за алкохол и наркотици към момента има пълна забрана. Не е пила, но й е прилошало от силните лекарства. В тоалетната била с приятеля си именно защото й прилошало от тях\", обясни версията защитникът й Орлин Търновалийски. Така той разсея твърденията, че Габи и Пачо влезли в кабинката на дамската тоалетна за други, по-интимни неща. \"Двамата живеят заедно и няма нужда да влизат в тоалетна за каквото и да е\", каза още той.   \"Това е хулиганство\", категоричен е прокурор Атанас Илиев. Той уточни, че производството за юмрука в лицето е за лека телесна повреда по хулигански подбуди.    ", "date": "2018.05.20", "title": "Шокиращи разкрития! Танцьорката Габи ударила Катя след секс в тоалетните, разбила й носа с юмрук"}
{"url": "https://www.blitz.bg/obshtestvo/intervyu/kichka-bodurova-prizna-pred-v-shou-koya-e-nay-golyamata-shchurotiya-v-zhivota-vlyazla-v-bolnitsa-i-sashchisala-lekarite_news601098.html", "text": "Кичка Бодурова е една от най-големите и обичани звезди в българската музика вече над 40 години. Независимо от това, че вече 27 г. живее далеч от България, тя успя да запази любовта на публиката. Талантливата бургазлийка започва кариерата си в България, превръща се в звезда в Гърция, за да се установи в Америка. Кичка Бодурова записа със златни букви името си в историята на българската популярна музика, като изпя песните „Обичам те, майко Българийо”, ”У дома”, „Големият час” и др. и е любима певица на вече три поколения българи. Певицата даде първото си интервю за тази година, дни след като кацна на родна земя, първо за „ШОУ”.- Само преди броени дни кацна на родна земя. С какви чувства се връщаш за пореден път в България?  - Мило ми е винаги, когато самолетът от третия полет започва да се приземява над София и усмивката ми грейва на лицето. Честно казано малко се поуморих - толкова години този дълъг път... Но като знам, че ще видя отново тези, които просто чакат зимата да отмине, за да се видим...  - В края на миналата година продаде култовия си имот в Симеоново. Защо го направи и съжаляваш ли? Къде ще отседнеш тази година?  - Не знам какво имаш предвид под култов, но домът ми бе прекрасен, защото бе направен с много любов. Естествено, че ми е малко мъчно. Този дом го построих с мечтата да се завърна в България един ден като остарея. Направих и улицата с железобетон, но след няколко години бе разбита. Общината не се погрижи дори да я поправи, а представете си, ако въобще не я бях направила - щеше още да бъде като дере. Ние живущите там плащахме доста високи данъци, но за какво точно не знам. И това е престижен квартал на България?! Лъскат и оправят центъра само. Това ми прилича на тези, дето не се къпят, а си слагат грим и парфюм - за пред хората. Миналата година за кой ли път се спука тръба на „Софийска вода”. Дворът ми стана мочурище. Уж дойдоха да оправят проблема и спукаха тръбата на друго място. А тръбите изгнили, по-стари от мен. После ми изпратиха сметка от  500 лв. за вода.   Пък и една къща иска поддръжка. Не може да не се живее в нея. Толкова много я обичах, но поне я дадох на млади хора, които ще й се радват и грижат. Най-много ми е мъчно за моите прекрасни рози. Те винаги ме чакаха – разцъфнали, красиви. Не можех да им се нарадвам. А къде ще отседна сега - до моето море. И без това се връщам само лятото. - През 2017 г. реализира мащабно турне в най-големите български градове. Тази година отново ще имаш много срещи с публиката, но само един голям концерт на билети. Да считаме ли , че това е затишие пред буря и догодина ще зарадваш хилядите си фенове с голям концерт в София и отново в други градове?  - Миналата година станаха 40 г. от появата ми на “Златният Орфей” - бях още студентка. По-скоро моите фенове ми направиха празнично и юбилейно турнето - подариха ми кристална статуетка  “40 години на сцена”, торта - букет с моите любими оранжеви рози, подариха ми на сцената корона на последния концерт във Варна. Турнето ми мина прекрасно. А концертът в НДК през 2014 година бе последен там - поне засега така мисля. Затова го нарекох «Благодаря ви». Не го обявих последен, защото можеше да има негативни коментари, че искам да си напълня залата и затова го казвам. Отсега нататък ще правя само един концерт в годината на билети. Иначе участия ще имам, защото те не са така натоварващи. - Точно преди една година направи грандиозен концерт в един от най-престижните и стари театри в Европа - „Ла Латина“ в сърцето на испанската столица Мадрид. Каква е публиката в чужбина и в България? Какви паралели правиш, предвид факта, че и ти самата си емигрант?  - Този, който не е бил емигрант, не знае какво е чувството да си далеч от родината. „Мръсно, кално, ама Родина“ - казал бащата на червейчето, когато трябвало да слизат отново под земята, след като видели тревичката и слънцето. Всеки е тръгнал да търси късмета си или за по-добър живот. Концертите пред тези сънародници са много вълнуващи. Има сълзи на радост, сълзи на носталгия. Вълнуващо е, особено когато пея “У дома”, “Къде си тръгнал, сине”, “Обичам те, майко Българийо”. Няма как да се опише с думи. Два часа след концерта не можахме да се разделим с публиката. Обичам да пея пред българите в чужбина, защото техните чувства са ми близки. - Коя е Кичка Бодурова в наши дни?  - Аз нося много вяра в себе си и бих казала позитивизъм. Хората, които са близо до мен, го знаят - все още вярвам в доброто, в приятелството, в това, че можеш да накажеш с добро. Вярвам, че дори на врага си, ако пожелаеш лошо, ще те стигне и теб. Прощавам и си казвам – той (тя) не е виновен, за да е лош. Който има лоши мисли, той се измъчва - не аз. Иначе, много лесно се паля, но пък бързо ми минава. Не мога да мразя, но мога да бъда дори груба, когато ме нападнат, но не с обидни думи. Не съм дипломат и казвам нещата с истинските им имена, а повечето хора предпочитат да ги излъжеш. Не е лесно да ми бъдеш партньор, защото аз живея на много високи обороти и малко биха издържали темпото ми. За мен всяка минута в живота е ценна и трябва да се използва. Продължавам да живея така,  сякаш няма да ми стигне времето да свърша всичко. Както моят приятел Развигор Попов ме нарича - „Ураганът Кичка“. - Има ли нещо, което не си постигнала, а все още искаш да ти се случи?  - Ако кажа, че нищо повече не искам, по-добре е да се гръмна. Може би мечтите ми оттук нататък са свързани с моята дъщеря - да бъде здрава и щастлива. И да ме дари с внуче (смее се). Искам в България да настъпи баланс, хората да станат по-добри, по-уважителни. Почти всеки ден има някакъв религиозен празник. Значи религията е близо до народа, а всъщност няма страх от Бога. Колко хубаво би било да вярваме в доброто, да не се измъчваме със завист и злоба. Мисля, че нашите държавници държат повече на егото си, отколкото да бъдат в полза на обществото. Няма един, който да излезе и да не говори срещу другата партия, няма уважение и признание на конкуренцията. Народът ни е обезверен, беден, измъчен. Защо? Това искам да видя - в България да има щастливи хора, добри и позитивни.  - Не мога да подмина темата и за чаровната ти дъщеря Кристи. Как е тя, какво се случва около нея? Разбрах, че наскоро е започнала второ висше образование?  - Колкото и да я чернят медиите в България, тя е просто едно модерно младо момиче, което следва модата на своето съвремие. И въпреки че има татуси, тя е с висок морал, още е с първото си гадже, работи от 16-годишна, завърши с пълно отличие гимназия и затова получи диплома от президента, завърши и журналистика. Въпреки че работи, в края на миналата година кандидатства и бе приета в престижния „ДЮК” университет в Северна Каролина и учи интегративна медицина. Тя казва, че иска да помага на хората - това ще я прави щастлива. Вече сме страшно близки, казваме си всичко, всеки ден след работа ми звъни и ми казва как е минал денят й и търси моето мнение по всеки един въпрос.  - Съжаляваш ли за нещо в живота си?  - Разбира се, че има за какво да съжалявам. Ако можех да върна лентата назад, никога нямаше да настоявам детето ми да дружи само с българчета и да се сблъсква с лошотията българска. (Бел.ав. - Преди време Кичка Бодурова призна, че дъщеря й е била обиждана като малка от бабата на българче-емигрантче в САЩ, която я е нарекла “Грозната Кристи” и вследствие на това е получила комплекс за малоценност, който дълго време е таяла в себе си. Наскоро Кристи направила признание пред майка си, че именно тази травма от детството я е провокирала да направи еротични и провокативни снимки, с които да докаже на себе си и на света, че не е грозна и може да бъде и “секси, but not trashy  (но не боклукчийската”.)  Съжалявам, че в личния си живот направих малко отклонение и нараних най-близките си хора, въпреки че имаше защо. Дъщеря ми първо ме осъждаше, но после, когато порасна и разбра фактите ми каза: „Мамо, ако някога бъда поставена в подобна ситуация, бих реагирала точно като теб.“ Съжалявам за това, че не съм била повече по живота, че отказах кариера в Гърция. За мен се говорят много неща, но истината е, че никога не съм се продала за кариера или каквото и да било. И може би затова Бог ми е помагал и съм направила достатъчно, пък и поправих някои грешки. - Коя е най-голямата лудост, която си правила, и би ли се определила като щура глава? Знаем, че през житейския си път си правила не една и две щуротии, но винаги в името на това да бъдеш себе си и да следваш своето вътрешно чувство. С две думи кротна ли се Кичка Бодурова?   - Може би раждането на дъщеря ми е най-голямата ми щуротия. Когато бях бременна, докторите се опитаха няколко пъти да обърнат бебето в мен, за да може да се роди нормално, но не успяха и ми насрочиха дата на раждане с цезарово сечение. Аз си казах: “Откъде - накъде те ще ми кажат кога ще се роди детето ми?” Понеже вярвам много на нумерологията изчислих дата, според която детето ми да бъде силно и успешно. Казах си, че аз и баща й сме малко големички и ако нещо се случи с нас, както на мен се случи, трябва да бъде силна и борбена. И така реших на коя дата трябва да я родя, направих се, че имам болки и спазми и ме заведоха в болницата. Сложиха ми един апарат на корема - от сутринта до следобед той нищо не показваше. По едно време аз натиснах корема си и хоп гледам стрелката на апарата мръдна. Айде пак направих това и разбрах, че трябва да натискам корема. Абе не искам да ми се смеете, но бе един театър. Идва сестрата и като видя какво е отчел апаратът за минути ме вкараха да раждам. И така стана това, което бях решила. Луда глава, а? Ами това е положението! - Искам да преминем и на една по-сериозна тема. Като човек, който живее през повечето време в един друг, по-уреден и добър свят, следиш ли какво се случва в България? Наскоро се коментира въпросът за вдигане на пенсионната възраст, поради факта, че много емигранти оставяли близките си тук да ги гледа държавата...  - Това е трудното при мен, че в началото, като си дойда съм много радостна, после започвам да се ядосвам на разни простотии, да сравнявам двата свята. А те са просто несравними. Отношенията между хората, отговорността и правата ти на гражданин, уважението... У нас народът се примирява и приема живота такъв какъвто му се поднася, никой не пита защо няма един политик в затвора, как всички станаха богати, защо сме най-бедната държава в Европа и като е така защо парламентьорите карат нови мерцедеси?!  Наистина наскоро прочетох в интернет, че младите тръгвали по чужбина и оставяли родителите си на грижата на държавата. Как точно се грижи?! Като им подхвърлят пенсия, с която могат да си купят една кора хляб?! Ако не са децата им да пращат пари, как ще живеят тези хора?! Аз съм сигурна, че кучетата на повечето от парламентьорите им струват като разход повече на месец, отколкото една пенсия на измъчения български пенсионер. - Разбрах, че си имала покана за «ВИП брадър All Stars». Каква бе причината да откажеш и тази година би ли приела една подобна покана?  - Не бих искала да коментирам. Все пак това са разговори между мен и продуцентите. Но бих казала, че те си вършат добре работата. В крайна сметка целта е високият рейтинг и те го постигат. Нищо, че някои казват, че не гледат предаването, те го гледат тайно. Екипът е силен и им пожелавам успех!   - Наскоро загубихме Тончо Русев. Какви спомени пазиш от него?   - Тончо бе колосът, патриархът на българската поп-музика. Неговите песни се отличаваха от останалите. Той присъстваше на всички мои концерти в НДК. Бе дошъл и на представянето на книгата ми „Това съм аз“ в Столична библиотека. От него получих висока оценка за нея. Даже ми сподели, че я дал на Евтим Евтимов да я прочете и той му казал: „Невъзможно е сама да  я е написала. Та тя се чете на един дъх.“ А Тончо му казал: „Така говориш, защото не я познаваш“. На един от концертите ми в НДК Тончо поиска микрофона и каза прекрасни думи за моята книга. Аз също дойдох специално за неговия юбилеен концерт в зала 1. - В репертоара ти присъстват няколко негови песни, писани специално за теб, както ти подчерта на концерта ти в зала 1 на НДК през 2010 г., но малко след това записа песента му „Измислица“, позната и от репертоара на Лили Иванова. Има ли някакъв конфликт между теб и нея, в какви отношения сте? И каква бе причината да изпееш вече пята песен на Тончо? Можем ли да приемем, че той е искал да подразни Лили по този начин, като даде нейна песен на друга колежка?  - Аз уважавам безкрайно Лили за нейния талант и силен дух, а техните отношения са били техни. Бях в дома на Тончо на гости по повод  юбилейния му концерт и седяхме тримата със съпругата му и той я попита: “Абе какво ще кажеш Кичка да изпее «Измислица», такава хубава песен, а умря. Така ми се иска да я направи така, както тя може.” Затова дадох идея на Димитър Гетов как искам да се аранжира и я направих тотално различна. Тончо Русев не бе човек, който би искал да подразни някого - той никога не би се принизявал към ниските страсти.  - Как ще коментираш факта, че един от големите доскоро приятели на дует „Ритон“ - Филип Киркоров, зае твоята страна и те защити в един от многото ваши спорове, още във времето, в което се водеше, че е техен добър приятел?  - Не искам да се връщам назад и да си спомням случки, свързани с когото и да било, щом са негативни, но благодаря на Филип, който предпочете да застане зад истината и каза пред медиите, че е бил на моя концерт в “Сизърс палас”, независимо че аз не съм се снимала с него. Филип е не само голяма звезда, но и достоен колега. Аз съм била на негови концерти  в Лас Вегас и в Москва. Ние, хората, съдим другите по своите постъпки - ако вярваме, то е не защото сме наивни, а просто защото сме се научили да казваме истината. Ако лъжем, мислим, че и другите лъжат. - Как си обясняваш конфликтното поведение на някои твои колеги? Защото в последните години името ти се забърка  в доста скандали? Намираш ли вина в себе си ? Скандална ли си, търсен ефект ли е това или просто те самите се дразнят на твоя начин на живот и успехи? Как си го обясняваш?  - Аз не мисля, че съм скандална личност. Дълго време се правех, че не забелязвам злобата и завистта, но в един момент се уморих и реших, че имам право да им кажа да слязат на земята. Никога не съм обидила или злепоставила колега, преди да съм получила горчилка от другата страна.  Дълго си казвах: “Прощавай, има за какво да завиждат.” За кариерата ми – започнах като вокалистка с великия Емил Димитров едва на 18 години, явих се на “Златният Орфей” още като студентка в конкурс за изпълнители и спечелих наградата на музикалните дейци на България. Имам кариера в Германия. Кита Борова, както беше артистичният ми псевдоним там, звучеше по немското радио и беше всеки месец в телевизионни шоу програми. В Гърция работих в програми със Стратос Дионисиу, Кокотас, Митропанос, Пападопулу, Пандазис и др. Турнета и записи съм правила къде ли не. Живея и съм гражданин на света. Успях да стана майка на едно прекрасно същество, съпругът ми ме обожава. След 40 години кариера имам фенове от 3 поколения, които ме наричат тяхна Кралица. Но най-силният момент в кариерата ми е фактът, че след толкова години и от толкова далеч, успях да запазя любовта на поколения българи. Изглеждам прекрасно за моите 62 години. Звучи скромно, нали?!  Е.... има за какво да ми се завижда. Аз никога не гледам в чуждия двор, а се радвам на плодовете в моя. - Минаха доста години от издаването на биографичната ти книга. Ако трябва да я напишеш сега какво със сигурност би допълнила и има ли нещо, което би спестила и съжаляваш, че си споделила преди няколко години?  - Разбира се, че има какво да допълня. Но не съжалявам за нищо, което съм написала. Когато писах книгата, се чувствах длъжна да разкажа всичко така, както е било в моя живот. Откъде съм тръгнала, през какви пътеки съм минала, моите грешки, моите разочарования, моите болки, щастливите ми мигове. Затова и книгата ми се казва „Това съм аз“ - аз съм човек, който обича истината.  Получих поздравления от министъра на културата Надежда Захариева - обади ми се една сутрин и ми каза: „Не съм спала, цяла нощ я четох. Млада моя фенка, студентка тогава в НАФТИЗ, я нарече „учебник по оцеляване“. Радвам се, че успях да намеря сили да разкажа истината на моя живот.", "date": "2018.05.20", "title": "Кичка Бодурова призна пред в. \"Шоу\" коя е най-голямата щуротия в живота ѝ - влязла в болница и сащисала лекарите"}
{"url": "https://www.blitz.bg/obshtestvo/stolitsa/sofiyanets-reshi-da-remontira-apartamenta-si-i-dade-primer-na-vsichki-eto-kak-se-pravi-snimka_news601489.html", "text": "Любопитен надпис се разпространява през последните няколко дни във Фейсбук. Става въпрос за мъж от София, който е решил да прави ремонт на дома си. За разлика от много други, той предупреждава съседите. И не само - дори им предлага да се почерпят бонбон като малка, сладка компенсация за неудобностите.  Повечето от потребителите го хвалят и казват, че е наистина за пример. Но има и такива, които го критикуват заради правописните грешки. ", "date": "2018.05.20", "title": "Софиянец реши да ремонтира апартамента си и даде пример на всички! Ето как се прави (СНИМКА)"}
{"url": "https://www.blitz.bg/obshtestvo/otide-si-svetovnoizvestnata-i-krasiva-kato-angel-tsigularka-katya-popov-proslavila-stranata-ni-ne-samo-v-kholivud-video_news601509.html", "text": "Една от най-талантливите ни цигуларки, която прослави България в целия свят, вече ще свири на ангелите. Даровитата музикантка Катя Попов не успя да пребори битката с рака. За това съобщават нейни близки в социалните мрежи. “След много години в очакване на срещата с един от високо ценените български музиканти - цигуларката Катя Попов, концертмайстор на Hollywood Bowl Orchestra, тя най-после трябваше да свири на родна сцена - датата на концерта беше определена, 30 май в зала \"България\", като част от цикъла на Оркестъра на Класик ФМ радио \"Музиката на Америка\". Днес семейството й съобщи скръбната вест, че след тригодишна битка с рака Катя Попов е починала снощи... Светла й памет”, пише водещата от БНР Ирена Гъделева.  Катя Попов бе сред солистите на Hollywood Bowl Orchestra - чест, която се дава на малцина.   Катя Попов следва в Българската музикална академия, след което продължава учението си в Париж. Първото концертмайсторско място, което печели, е в Европейския младежки симфоничен оркестър, с който свири и гастролира по света. Следва пътуване до Лос Анджелис, където решава да се установи постоянно.  Постепенно се изкачва нагоре в кариерата си. Започва от Камерния оркестър на Лос Анджелис, продължава като водач на втори цигулки в оркестъра на Лонг Бийч. От 2009 г. вече е концертмайстор на оркестър „Hollywood Bowl”, като междувременно свири и във филхармонията на Лос Анджелис.  С Холивудския оркестър участва в записа на филмова музика (за над шестстотин филма досега), но с този състав изнася и концерти, в част от които е солистка.  Благодарение на филхармонията на Лос Анджелис пък се среща с едни от най-прочутите музиканти в света. Участвала е в престижни турнета на оркестъра.  Катя Попов остава две дечица сирачета. ", "date": "2018.05.20", "title": "Отиде си световноизвестната и красива като ангел цигуларка Катя Попов, прославила страната ни не само в Холивуд (ВИДЕО)"}
{"url": "https://www.blitz.bg/svyat/roditelite-na-izcheznalite-v-chikago-uchenichki-velina-i-natali-progovorikha-za-prvi-pt-za-misteriyata-polozhenieto-e-tezhko_news601571.html", "text": "Родителите на изчезналите Натали и Велина, които се издирват под дърво и камък в Чикаго от 10 дни, проговориха за първи път за драмата си. Те нямат никаква представа какво се е случило с децата им, просто молят никой да не петни името им със спекулации и се надяват скоро да ги видят живи и здрави. \"Чух се с дъщеря ми в четвъртък, когато тя изчезна. Само по телефона говорихме. Каза ми, че ще отиде на училище, въпреки че не се чувстваше добре. След това в 11:00 часа, когато разбрах, че не е на училище и опитах да се свържа с нея, телефонът й бе изключен\", това заяви бащата на Велина пред bTV.  \"Натали по данни от училището е изчезнала през предпоследния час. Велина е изчезнала на следващия ден сутринта. Това са две хубави деца. Моето момиченце е много умно и ученолюбиво. Велина също. Много съм развълнувана и разтревожена. Натали е много положителна за живота\", включи се в разговора майката на другото момиче.     \"Велина искаше да стане учителка и да учи за това. Искаше да изкара хубави оценки, за да я приемат в добър университет. Относно момчетата - Велина има сериозен приятел, който работи в Англия. Отношенията им са идеални, точно затова бяхме взели билет за 22 май. Нейният випуск има бал в България, даже й купихме дрехи, тя се готвеше за това пътуване, искаше да празнува заедно с приятелите си завършването им\", призна бащата на Велина.     \"Натали не е имала връзка с латино банди или хора с лош произход. Тя имаше много приятели в България. Миналата година се прибра заради гаджето си в България. Много телевизии спекулират с това, за първи път даваме интервю. Не искаме да говорят небивалици по техен адрес. Не петнете имената им. Искаме да се върнат живи и здрави и да продължат живота си, както е редно\", заяви майката на Натали и добави, че момичето й преди година си е позволило да излезе веднъж, без да й е разрешено, но се е прибрало след няколко часа.   Бащата на Велина пък бе категоричен, че такова нещо с детето му никога не се е случвало.  \"Скъпи момичета, чакаме ви да се върнете вкъщи. Всички се тревожим за вас, моля ви, върнете се\", призоваха разтревожените родители.    ", "date": "2018.05.20", "title": "Родителите на изчезналите в Чикаго ученички Велина и Натали проговориха за първи път за мистерията, положението е тежко!"}
