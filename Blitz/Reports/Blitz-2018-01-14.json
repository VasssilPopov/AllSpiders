{"url": "https://www.blitz.bg/svyat/udar-v-ukrayna-presyakokha-sdelka-s-orzhie-i-boepripasi-v-odesa_news571452.html", "text": "\n Служители от Службата за сигурност на Украйна (СБУ) пресякоха продажба на огнестрелни оръжия и боеприпаси в района на Одеса. Това съобщават от пресцентъра на Службата за сигурност на Украйна.  \nОттам уточняват, че операцията е проведена заедно с националната полиция под процесуалното ръководство на прокуратурата. \n Местният жител от Белгород-Днистовски възстановява и обработва оръжия за по-нататъшна препродажба. Клиенти, включително представители на криминални среди в региона, търсили в интернет тематични форуми оферти за продажба на оръжия. \n Служителите на СБУ задържаха продавача по време на опит да продаде оръжие. \n В хода на претърсванията служителите на Службата за сигурност на Украйна намериха единадесет пистолета и револвери, три пушки и голям брой и различни по калибър бомби. \n", "date": "2018.01.14", "title": "Удар в Украйна! Пресякоха сделка с оръжие и боеприпаси в Одеса"}
{"url": "https://www.blitz.bg/obshtestvo/kultura/pritcha-za-dobroto-i-zloto-na-paulu-koelyu_news571379.html", "text": "\n Легендата разказва, че когато замислял картината си „Тайната вечеря“, Леонардо да Винчи се сблъскал с една голяма трудност: трябвало да нарисува Доброто в образа на Христос и Злото в лицето на Юда, приятеля му, който по време на вечерята решава да го предаде. Прекъснал работата си по средата, за да намери най-подходящите модели. \n Не след дълго, докато слушал някакъв църковен хор, открил в едно от момчетата съвършения образ на Христос. Поканил го в ателието си и възпроизвел чертите му в етюди и скици. \n Изминали три години. „Тайната вечеря\" била почти готова, но Леонардо да Винчи все още не бил намерил подходящ модел за Юда. Кардиналът, който отговарял за църквата, започнал да го притиска, настоявайки да завърши колкото се може по-скоро фреската. \n След като търсил дни наред, художникът намерил в една канавка преждевременно състарен младеж, дрипав и пиян. Макар и трудно, склонил помощниците си да го пренесат в църквата, понеже нямал време да прави скици. \n Просякът бил пренесен дотам, без да разбере: помощниците го придържали прав, а Леонардо пресъздавал контурите на жестокост, грях, егоизъм, така ясно открояващи се върху това лице. \n Когато привършил, просякът - вече поизтрезнял - отворил очи и като видял платното пред себе си, казал с почуда и тъга: \n „Вече съм виждал тази картина.\" \n „Кога?\" - попитал изненадано Леонардо да Винчи. \n „Преди три години, когато още не бях изгубил всичко. Тогава пеех в един хор, животът ми бе изпълнен с мечти и художникът ме покани да позирам като модел за лицето на Христос.\" \n Доброто и Злото имат едно и също лице; всичко зависи от това в кой момент пресичат живота на всяко човешко същество. \n (Паулу Коелю) \n", "date": "2018.01.14", "title": "Притча за доброто и злото на Паулу Коелю"}
{"url": "https://www.blitz.bg/svyat/ekspert-obvini-pilotite-na-samoleta-za-strashnata-katastrofa-v-trabzon-napravili-sa-mnogo-nelepa-greshka-video_news571384.html", "text": "\n Руски авиоексперт разкри каква може да е евентуалната причина за катастрофата със самолета на \"Пегасус еърлайнс\" в Трабзон. Според Александър Романов екипажът може да е изпаднал в паника в последния момент и да се е опитал да спре машината по-рано, макар до края на пистата да е оставало \"прилично разстояние\". \nЕкспертът отбелязва, че дължината на пробега на самолета може да е била по-голяма заради проблем в механизацията на едно от крилата във въздуха.  \n\"Или са се опитвали да обърнат, или да намалят скоростта, но не са изчислили добре, не им е достигнал майсторлък\", разсъждава Романов. \nПо думите му е било напълно възможно самолетът да бъде спрян на пистата, без да пада в пропастта. \nАвиоекспертът уточнява, че ако се беше стигнало до падане на самолета във водата, жертвите щяха да са много. \nМедиите съобщават, че в резултат на инцидента са пострадали 11 души от общо 162-та, намиращи се на борда на самолета. \n  \n  Превод БЛИЦ \n", "date": "2018.01.14", "title": "Експерт обвини пилотите на самолета за страшната катастрофа в Трабзон, направили са много нелепа грешка (ВИДЕО)"}
{"url": "https://www.blitz.bg/svyat/putin-iznenadvashcho-sravni-komunizma-s-khristiyanstvoto-a-lenin-s_news571364.html", "text": "\n Руският президент Владимир Путин сравни комунизма с християнството, а поставянето на Владимир Ленин в мавзолей с почитта към мощите на светците.  \n\"Може би сега ще кажа нещо, което на някого няма да е понрави, но все пак ще го кажа така както го мисля. Най-напред вярата нас винаги ни е съпровождала, тя е укрепвала, когато в нашата страна на нашия народ е било особено тежко. Имало е и сурови богоборчески години, когато са убивали свещеници, разрушавани са били храмове. Но едновременно бе създавана нова религия. Комунистическата идеология фактически е много сродна с християнството – свобода, братство, справедливост – всичко това е заложено в светото писание, там всичко има. А кодексът на строителя на комунизма? Това е сублимация, това е толкова примитивна извадка от Библията – нищо ново не са измислили\", заяви Путин в интервю за филма „Валаам“. \nРуският президент сравни отношението на комунистите към Ленин с почитта към светците в християнството. \n\"Вижте, Ленин го положиха в мавзолей. По какво се отличава той от мощите на светците за православните или просто за християните? Когато ми казват, че в християнството няма такава традиция, а как да няма – идете в Атон, вижте там има мощи на светци, а и у нас също има свети мощи\", изтъкна Путин. По същество новата тогавашна власт нищо не е измислила, тя просто е приспособила в своята идеология онова, което човечеството отдавна е изобретило, смята руският държавен глава. \n \n", "date": "2018.01.14", "title": "Путин изненадващо сравни комунизма с християнството, а Ленин - с..."}
{"url": "https://www.blitz.bg/svyat/amn-dzhikhadmobili-izigrali-zla-shega-na-teroristi-ot-al-kayda-v-siriyskata-provintsiya-idlib_news571356.html", "text": "Според съобщение на ливанската информационна агенция AMN, мощна авиационна атака на руските ВКС над конвой на сирийски терористи в източната част на провинция Идлиб довела до неочаквано добри резултати.\nВ автоколоната имало и „многобройни джихадмобила”, натъпкани с експлозиви. От мощните детонации на авиационните бомби се задействали зарядите в бронираните коли на самоубийците. Агенцията съобщава, че мощните разриви особено добре били чути в селището Хан ас-Субул. \n  \nАрабската медия уточнява, че колоната се движила към фронта, където трети ден се водят яростни боеве. / БЛИЦ \n \n", "date": "2018.01.14", "title": "AMN: „Джихадмобили” изиграли зла шега на терористи от „Ал Кайда” в сирийската провинция Идлиб"}
{"url": "https://www.blitz.bg/ikonomika/severna-koreya-otsviri-bitkoyna-zalozhi-na-moneroto_news571392.html", "text": "Северна Корея изглежда си е харесала монерото – 13-тата по размер на пазарната капитализация криптовалута в света, съобщава CNBC. По-рано тази седмица изследователи по киберсигурност от американската фирма AlienVault откриха доказателства за злонамарен софтуер, който заразява компютрите на копаещите криптовалутата монеро, като следите водят към Северна Корея.\n„Копаенето“ е процес на решаване на сложни математически уравнения, за да се верифицира трансакцията, използваща криптовалути, като миньорът получава възнаграждение за „изкопаната“ валута. Какво се случва? \nОт компанията AlienVault заявяват, че са открили доказателства за злонамерен софтуер, който заразява персонални компютри и незаконно придобива „изкупаното“ монеро. Придобитата валута е проследена, че се изпраща до университета Kim Il Sung в Пхенян.  \nСеверна Корея е засегната от санкции на Организацията на обединените нации и от отделни различни държави, включително САЩ. \n„Криптовалутите биха могли да осигурят свободно движение на средства за страната, засегната от санкции и затова не е изненадващо, че университетите в Северна Корея са показали до момента ясен интерес към цифровите пари“, пишат от AlienVault в блога си. \nТова не е първият случай на неправомерно придобиване на монеро от страна на изолираната държава. Миналата година група наречена Andariel, зарази сървъра на южнокорейска компания с цел да сложи контрол върху монерото, което е притежавала. Какво е монеро? \nМонеро е криптовалута, изградена върху различна блокчейн верига от тази на биткойна. Монеро е базирана на CryptoNote протокола и притежава значителни разлики в алгоритъма, свързан с еквилибристика на блокчейна. \nБлокчейн веригата на монерото може да скрива адреса на получателя, както и да скрива действителната сума на трансакцията. \nМонерото е 13-тата по размер на пазарната капитализация криптовалута с обща оценка от 6 милиарда долара, според Coinmarketcap.com. Цената на монерото е скочила 4 пъти за последните два месеца на миналата година до 349 долара. В момента се разменя за над 400 долара за брой. Защо монерото е атрактивно за Северна Корея? \nПо-голямата анонимност на валутата в сравнение например с биткойна е една от причините монерото да се превръща в любимите цифрови пари на Северна Корея. В допълнение, върху монерото не може да бъде наложен контрол, какъвто има върху паричните потоци на традиционните валути. \nОсвен това времето, необходимо за извършване на една трансакция с монеро, е 21 минути. За сравнение, на биткойна са необходими повече от час и половина, а в отделни дни и няколко часа.  Източник: Investor.bg \n \n", "date": "2018.01.14", "title": "Северна Корея отсвири биткойна, заложи на монерото"}
{"url": "https://www.blitz.bg/svyat/sheft-na-laktalis-progovori-za-prvi-pt-za-skandala-ss-zarazeno-bebeshko-mlyako_news571406.html", "text": "\n Операцията по изтегляне на кутии с мляко за бебета, произведено от френската компания „Лакталис“ касае 83 страни, обяви президентът и генерален директор на компанията Еманюел Бение. Той обеща да бъдат обезщетени всички засегнати от заразяването със салмонелоза семейства, предаде Франс прес. \n  \nИзлизайки от мълчанието, ръководителят на компанията даде пространно интервю за френския в. \"Журнал дю диманш\". 47-годишният Бение е известен с пословичната си дискретност. Сега той защитава в интервюто си начина, по който е управлявал кризата със заразата. \nВ последните дни компанията и в частност ръководството ѝ бяха остро разкритикувани от правителството на Франция и от потребителите за управлението на кризата. \nВ нито един момент не е имало желание да укрием нещата\", казва Бение, който ръководи семейното предприятие от 2000 г. Преди това начело на компанията са били баща му и дядо му.\n \n  \nВ петък между ръководството на „Лакталис“ и френския министър на икономиката Брюно Льо Мер се състоя среща. След това компанията обяви, че изтегля всички партиди с детско мляко, произведени в завода в Краон, в Западна Франция, откъдето тръгва заразата. \nРъководителят на компанията казва днес в интервюто, че операцията по изтегляне, касае над 12 милиона кутии с мляко и уверява, че на дистрибуторите няма вече да се налага да пресяват партидите по дати, защото те знаят, че вече ще трябва да изтеглят всичко от рафтовете. \n  \nТридесет и седем бебета бяха заразени от салмонелоза във Франция, от които 18 бяха приети в болница, след като са консумирали мляко или продукти за захранване на деца на Лакталис, които са били заразени. Бебета са добре, съобщава френската Епидемиологична агенция.\n Ръководителят на Лакталис каза, че няма нови случаи на зараза от 8 декември и допълни, че обявеният случай в Испания датира от октомври миналата година. \nЗапитан за стотиците жалби, депозирани от родители в цяла Франция, където е започнало разследване за непредумишлено нанасяне на травми и застрашаване на живота на други хора, Бение обеща, че няма да крие нищо и че ще сътрудничи на разследването. \n  \n\"Ще обезщетим всички семейства, които са понесли вреди\", каза той. \n  \nЛакталис бе упрекната, че не е била прозрачна и е пропуснала да реагира след откриване на салмонела в завода ѝ в Краон по време на проверки през август и ноември. Това заразяване е засегнало само средата в завода, но не и продуктите. То бе направено обществено достояние в началото на декември. \n  \nПолемиката дойде от последвалото изтегляне на партиди с детско мляко на три етапа през декември. Поради липса на споразумение с Лакталис министърът на икономиката обясни, че е трябвало да подпише лично на 9 декември указ, с който да поиска временното преустановяване на пускането в търговската мрежа на детско мляко и изтеглянето на около 600 партиди, тоест 11 000 тона. Изтеглянето обаче се оказа непълно и някои дистрибутори продължиха да продават потенциално заразени продукти в продължение на още няколко седмици. \n\"Нашата работа е да пускаме на пазара безопасни продукти. В този случай това не е така и ние носим отговорност\", призна Еманюел Бение, допълвайки, че според него не е имало пропуски от страна на фирмата в процедурите. \n  \nЛакталис в миналото беше малка семейна фирма, а днес е световен гигант с 246 производствени обекта в 47 страни и със 75 000 служители. Компанията не публикува никога данни за финансовото си състояние, освен тези за годишните си печалби, възлизащи на 17,3 милиарда евро реализирани на 58 процента в Европа, на 21 процента в Америка, на 14 процента в Океания и на 7 процента в Африка.\n", "date": "2018.01.14", "title": "Шефът на „Лакталис“ проговори за първи път за скандала със заразено бебешко мляко"}
{"url": "https://www.blitz.bg/svyat/da-pokorish-niagarskiya-vodopad-snimkivideo_news571404.html", "text": "В последните дни светът се прехласва не само по падналия сняг в Сахара, но и по красотата на замръзналия Ниагарски водопад. Снимки и видеокадри на рядко срещаното явление трупат лайкове лавинообразно в социалните мрежи - едно от природните чудеса на света изглежда поразително със снежния си камуфлаж.\nПовече от 20 милиона туристи годишно посещават най-известния водопад в света. Повечето от тях го разглеждат през лятото. Те научават от екскурзоводите и брошурите чудни истории за храбри авантюристи от миналото, които се спускат с лодки или в бъчви по водната стихия, прекосяват я върху въже или са опитват да я преплуват. Но само един единствен човек досега успява да се изкачи по водопада. Това се случва при предишното сериозно замръзване в началото на 2015 г., когато районът отново е обхванат от ледена епоха, както сега. Тогава професионалният канадски катерач Уил Гад осъществява изключително опасна акция и влиза в историята. \nМощното течение с дебит около 170 000 тона вода на минута не позволява пълно замръзване на водопада дори при най-големия студ. Екстремно ниските температури забавят потока и предизвикват вледеняване по скалите, както и образуване на вертикални ледени просеки. Те са крайно рискови за изкачване, но това не стряска Уил Гад. Алпинистът използва шанса, който му се открива благодарение на необичайно ниските температури, защото при нормални зимни условия акцията би била невъзможна. Издейства си специално разрешение от ръководството на природния парк, тъй като са строго забранени всякакви инициативи за спускане, прескачане, преплуване и т.н. \nКанадецът поема ангажимент да не замърсява с нищо природата. Никакви болтове, никакви клинове – нищо, което да остане там след изкачването или да причини отронването дори на най-малкото камъче. \nНиагара се намира на границата между САЩ и Канада и там има два водопада – т.нар. Подкова и Американския водопад. Алпинистът избира маршрут за катерене от американската страна на Подковата в непосредствена близост до пункта за наблюдение Терапин пойнт на Острова на козите, откъдето се открива величествена гледка към водната бездна и канадския бряг. По права линия височината от изходната точка върху замръзналата река до гребена на водопада на върха е 45 метра. Образувалият се лед е коварен, защото се формира на пластове, между които има въздух и сняг.  \nПри изкачването Уил Гад използва само ледокопи, котки и специално конструирана кука. В деня преди катеренето се спуска отгоре надолу, за да отстрани опасните и нестабилни ледени късове. „Съборих парчета с размера на малки коли\", разказва алпинистът. Той разказва, че земята буквално се тресе от чудовищната мощ на десетките тонове вода, които се изливат със скорост 100 км/ч и удрят дъното с теглото на 4000 тира. Коства му огромни усилия да стои закрепен на нестабилната ледена стена. Ако се подхлъзне, ще се потроши в скалите или ще се удави и ще измръзне в клокочещото гърло, където падащата вода е пробила дупка в замръзналата река. Изкачва се буквално на една ръка разстояние от водния поток, а на места и зад него. Измокря се и екипировката му се покрива с лед. Преодоляването на 45-те метра до върха му отнема един час. \nВечерта Уил Гад получава хипотермична криза – температурата на тялото му пада под 35 градуса. По-късно се шегува, че това се дължи на голямото количество ледена вода от Ниагара, която е влязла в дрехите през врата му: „Аз спечелих битката, но водопадът спечели войната, защото ми причини много повече страдание, отколкото аз на него…” \n \n \n Източник:  \n", "date": "2018.01.14", "title": "Да покориш Ниагарския водопад (СНИМКИ/ВИДЕО)"}
{"url": "https://www.blitz.bg/layfstayl/shoubiznes/niki-knchev-se-strakhuva-za-zhivota-si_news571334.html", "text": "\n Ники Кънчев няма много вяра на профилактичните прегледи. Журналистът е убеден, че дори най-добрите медици в страната да го следят, не е застрахован от грешки. За това е решил да се подлага на изследвания на всеки шест месеца, пише \"Уикенд\". \nПреди 8 години Ники за пореден път се убеди колко е важно да следи здравето си. Тогава загуби едно от близначетата си и след този случай той се вманиачил на тема болести. Треперел над дъщеря си Мари София, а самият той психясал на тема здравословен начин на живот. \nНезависимо че категорично не вярвал в мистичното, Кънчев бил убеден, че зложелатели насочват отрицателната си енергия към близките му. Смятал, че ако не взима постоянно мерки, ще си отиде без време. Ники започнал редовно да мери кръвното си налягане, следял стойностите на кръвната си захар, направил изследвания на сърцето и бъбреците си, пише \"Уикенд\".   \n„Неотдавна бях на консултация при един от най-добрите ни ендокринолози - доц. Владимир Христов, който между другите неща ми каза, че в Америка са правени лекарски проучвания и професията на тв водещия се равнява по медицински показатели с тази на пилота”, обяснявал Кънчев.   \nЗа да се бори със стреса, Мистър „Стани богат” се обърнал към спорта. Започнал да играе най-редовно волейбол и скуош. Сложил под контрол и килограмите си. Решил, че трябва да спазва и диета, а зрителите на „ВИП Брадър” констатираха, че е отслабнал с над 20 кила.   \n„Напрежението, на което съм подложен в работата ми, е зверско. Започваш и 2-3 часа не спираш да си в постоянна концентрация. Старт и до финала всичко ти минава през главата”, обяснява Кънчев. \n \n", "date": "2018.01.14", "title": "Ники Кънчев се страхува за живота си!"}
{"url": "https://www.blitz.bg/svyat/otkrikha-osnovnata-prichina-za-problemite-s-psikhikata-na-ukraintsite_news571326.html", "text": "Психическите разстройства на гражданите на Украйна най-често са свързани с употребата на алкохол и наркотици. Това съобщи телевизионният канал „Громадске“, позовавайки се на украинското здравно министерство.\nПрез 2016 година заради посочената причина лекарска помощ са потърсили 694 928 души. По думите на специалистите, става дума за заболявания като синдрома на зависимостта, амнестичен синдром, психически разстройства. \nНа второ място са случаите, които са свързани с увреждания на мозъка или церебралните функции. Сред тях са Алцхаймер, съдовата деменция. Специалистите от украинското здравно министерство са регистрирали 268 646 пациенти с дадената категория заболявания през 2016 година. \nНа трето място са заболяванията, свързани с умствената изостаналост – над 227 000 души. След това се нарежда шизофренията - 173 157 пациенти. В списъка също са включени украинците, страдащи от депресии, фобии и тревожност - 26 221 души. \nУкрайна заема първото място в Европа по брой психично болни на глава от населението. Превод и редакция: БЛИЦ \n \n", "date": "2018.01.14", "title": "Откриха основната причина за проблемите с психиката на украинците"}
{"url": "https://www.blitz.bg/svyat/smrazyavashchi-kadri-ot-samoleta-na-pegasus-erlayns-ss-162-dushi-na-borda-koyto-se-svleche-v-urva-do-moreto-v-trabzon-video_news571345.html", "text": "\n Появи се страховито видео от борда на самолета на турската авиокомпания \"Пегасус еърлайнс\", който излезе от пистата при кацане на летището в град Трабзон.   \nСамолетът изпълнявал курс от Анкара. Губернаторът на Трабзон Юджел Явуз заяви, че всички 162 души пътници и екипаж са били евакуирани и са в безопасност. \n  \nНа снимки и видео от произшествието се вижда как самолетът е затънал в кал. Сред пътниците на борда се е стигнало до паника.    \n", "date": "2018.01.14", "title": "Смразяващи кадри от самолета на \"Пегасус еърлайнс\" със 162 души на борда, който се свлече в урва до морето в Трабзон (ВИДЕО)"}
{"url": "https://www.blitz.bg/intsidenti/stikhii/zemyata-pak-se-razlyulya-silno-tozi-pt-razdrusa-afganistan_news571353.html", "text": "\n Земен трус с магнитуд 5.3 по скалата на Рихтер е бил регистриран в североизточната част на Афганистан, съобщават от Геоложката кслужба на САЩ (USGS).  \nСпоред информацията трусът е бил регистриран в 09:19 часа местно време. \nЕпицентърът е бил на 42 километра южно от населения пункт Джарм, на дълбочина от 204,2 километра. Няма съобщения за пострадали и разрушения. \n \n", "date": "2018.01.14", "title": "Земята пак се разлюля силно, този път раздруса Афганистан"}
{"url": "https://www.blitz.bg/intsidenti/golyam-intsident-v-ispanska-diskoteka-26-dushi-sa-raneni_news571354.html", "text": "Испанските власти съобщават, че 26 души са ранени след срутване на окачен таван в нощен клуб в Мадрид, предава ABC News, цитиран от Фокус. Спешните служби на испанската столица съобщават, че 11 от ранените са били закарани в близките болници, за да бъдат лекувани от „натъртвания и леки рани“.\nДругите са били третирани на място. Спешните служби допълват, че по време на празненство в нощния клуб в южните части на Мадрид е паднала секция от тавана с площ от 16 квадратни метра.\n", "date": "2018.01.14", "title": "Голям инцидент в испанска дискотека! 26 души са ранени"}
{"url": "https://www.blitz.bg/svyat/nyama-da-povyarvate-kakvo-e-predizvikalo-intsidenta-s-postradalite-26-choveka-v-noshchen-klub-v-madrid_news571360.html", "text": "\n Най-малко 26 души са ранени при пропадане на под на нощен клуб в Мадрид тази нощ. В болници в града са приети 11 души с леки наранявания. Пострадалите са на възраст 20 - 40 години. Други посетители на клуба са получили помощ на място.От службата за бърза помощ уточниха, че се е отворила 16-метрова дупка в пода на горния етаж на нощния клуб, намиращ се в южната част на Мадрид. \n Достъпът до втория етаж на заведението е забранен. Полицията разследва причините за случилото се. Подобен инцидент имаше и през ноември на остров Тенерифе, когато 22 души пропаднаха в мазето, след като в пода се отвори дупка.  \n По-рано днес тръгна информация, че инцидентът е бил причинен от падане на окачен таван. \n", "date": "2018.01.14", "title": "Няма да повярвате какво е предизвикало инцидента с пострадалите 26 човека в нощен клуб в Мадрид"}
{"url": "https://www.blitz.bg/svyat/papata-gryakh-e-kogato-strakht-ni-nastroyva-vrazhdebno-km-migrantite_news571367.html", "text": "Въпреки че страхът от мигранти е разбираем, той е грях, ако поражда враждебност, заяви днес папа Франциск. Папата покани мигранти, бежанци, кандидати за убежище, новопристигнали имигранти и имигрантски семейства второ поколение на специална литургия, отслужена днес в базиликата \"Свети Петър\" във Ватикана.\nФранциск отбеляза, че някои общности се страхуват, че новодошлите ще смутят установения ред. Той каза, че макар и това да е \"разбираемо от човешка гледна точка\", е грях, ако тези страхове \"компрометират уважението и щедростта\" и ако \"подхранват враждебност\" срещу различните от нас. \nФранциск многократно е подчертавал, че мисията на християнството е да помага на уязвимите и маргинализираните хора.\n", "date": "2018.01.14", "title": "Папата: Грях е, когато страхът ни настройва враждебно към мигрантите"}
{"url": "https://www.blitz.bg/svyat/v-larisa-e-strashno-moreto-zalya-ptya-snimkivideo_news571371.html", "text": "Силните ветрове и лошо време създадоха екстремни климатични явления по крайбрежието на област Лариса. На различни места морето достигна асфалта и пътната мрежа.\nВ същото време вода се излива в района Айокамбо и Велика и затруднява движението на превозни средства, съобщава в. \"Български новини\". \nСилен снеговалеж  последните няколко часа има в планините на областта. Почистващите машината на общината се опитват да запазят пътищата отворени. \n \n \n \n \n", "date": "2018.01.14", "title": "В Лариса е страшно, морето заля пътя (СНИМКИ/ВИДЕО)"}
{"url": "https://www.blitz.bg/svyat/snezhen-ad-v-grtsiya_news571291.html", "text": "Районът около град Лариса в гръцката област Тесалия е обхванат от силни ветрове и снеговалежи, довели до проблеми с трафика, предава македонската медия „Плюс Инфо“. Проливните дъждове причиниха наводнения в районите на градовете Агиоскампос и Велика, които са прекъснали трафика.\nВ планинските местности около Лариса са регистрирани обилни снеговалежи, довели до натрупване на покривка в районите Ливадия и Еласона. \n", "date": "2018.01.14", "title": "Снежен ад в Гърция!"}
{"url": "https://www.blitz.bg/svyat/moshe-trguva-s-organi-v-kosovo-no-sega-losho-mu-se-pishe_news571305.html", "text": "Косово поиска от Кипър да екстрадира израелец, заподозрян за организатор на международна престъпна група за трафик на човешки органи. Заподозряният, посочен от местната преса като Моше Харел, е обвинен в организиране на повече от 30 незаконни „донорства“ и бъбречни трансплантации в клиника, близо до столицата на Косово - Прищина, посочват от прокуратурата.\n Полицията съобщи за ареста му в Кипър миналата седмица. Харел е бил издирван от властите в продължение на почти десет години. Той набирал жертвите си от бедните райони в Източна Европа и Централна Азия, като им обещавал по 15 000 евро за техните органи. \n Реципиентите, предимно израелци, плащали до 100 000 евро за трансплантацията. \n Мрежата за трафик на органи беше разкрита през 2008 г., след като турчин припадна на летището в Прищина, след отстраняване на бъбреците му. \n Полицията нахлу в клиниката „Медикус“, която беше затворена след скандала. \n През 2013 г. Ръководен от ЕС съд в Косово осъди петима косовски лекари до осем години затвор за търговия с човешки органи в страната. \n Донорите, чиито органи бяха незаконно отстранявани, са оставяни без подходяща медицинска грижа и третирани \"като боклук\", заявиха прокурорите по време на процеса. \n Но Върховният съд на Косово анулира присъдата през 2016 г. и предизвика нов процес, който продължава. \n Обвинението посочва Харел като ръководител на мрежата за трафик, докато турският лекар Юсуф Сьонмез Ерчин, наричан от косовските медии като \"Турския Франкенщайн\", и който все още се укрива, е заподозрян в извършване на трансплантации в клиниката. \n", "date": "2018.01.14", "title": "Моше търгува с органи в Косово, но сега лошо му се пише"}
{"url": "https://www.blitz.bg/svyat/anadolu-turtsiya-prekhvrlya-voenna-tekhnika-na-granitsata-ss-siriya_news571328.html", "text": "Анкара изпратила колона военна техника, включително танкове, в най-южната провинция Хатай на границата със Сирия, предаде турската информационна агенция Anadolu.\nИзточник от турските въоръжени сили съобщил за агенцията, че танковете са изпратени за усилване на граничните поделения. Журналисти от Anadolu фотографирали колона от 5 танка, натоварени на платформи. \n  \nВ събота Ердоган заяви, че турската армия може в течение на седмица да започне операция в регионите на Манбидж и Африн в северна Сирия, контролирани от силите за самоотбрана на сирийските кюрди (YPG). Според Ердоган, САЩ вече изпратили в Сирия за YPG 4900 камиона и около 2000 самолета с оръжие. \n  \nАнкара счита YPG за терористична организация, свързана с Кюрдската работническа партия (ПКК). /  БЛИЦ \n", "date": "2018.01.14", "title": "Anadolu: Турция прехвърля военна техника на границата със Сирия"}
{"url": "https://www.blitz.bg/intsidenti/stikhii/izvnredno-zemyata-se-raztrese-strashno-silno_news571332.html", "text": "\n Земетресение с магнитуд 7,3 по скалата на Рихтер е регистрирано край бреговете на Перу, пишат световни медии, позовавайки се на Геологическата служба на САЩ (USGS).  \nТрусовете са регистрирано в 4:18 часа местно време (11:18 часа българско време) на 31 км. югозападно от град Акари и на 19 от Яука на дълбочина 10 км. \nНяма данни за жертви и разрушения.  \n", "date": "2018.01.14", "title": "Извънредно! Земята се разтресе страшно силно!"}
{"url": "https://www.blitz.bg/svyat/ako-vidite-tova-mlyako-ne-go-kupuvayte-zarazeno-e-snimka_news571330.html", "text": "\n В 83 страни по света е продавано заразено със салмонела бебешко мляко на френска компания. Нейният президент увери, че всички засегнати ще бъдат обезщетени, предават световните осведомителни агенции.  \n Близо 12 милиона кутии със сухо мляко на компанията „Лакталис” са продадени. Компанията все още не е обявила точно за кои държави става въпрос. \nПроизводителят призна, че е получил стотици оплаквания. \nФренската прокуратура започна разследване. Ръководството на компанията призна, че грешката е тяхна, и обеща пълно съдействие. \nСкандалът започна през декември, след като в производствените помещения бяха открити бактерии на салмонела.  \n", "date": "2018.01.14", "title": "Ако видите това мляко, не го купувайте, заразено е! (СНИМКА)"}
{"url": "https://www.blitz.bg/svyat/v-provintsiya-alepo-tankove-artileriya-i-ruska-aviatsiya-propravyat-pt-na-siriyskata-pekhota_news571275.html", "text": "Сирийската армия с подкрепата на руските ВКС постигна огромен успех в южната част на провинция Алепо, освобождавайки десетина града и селища след пълния крах на отбраната на джихадистите в региона, съобщи rusvesna.su.\nБоевете били жестоки, но кратковременни. Джихадистите отстъпвали след като ставало ясно, че значително отстъпвали по численост и не могат да спрат сирийските войски, пробиващи си път с танкове и артилерия. \n  \nС отстъплението от град Тал ад-Даман (Ал Кайда беше обявила, че ще го защитава до последна капка кръв) фронтът на терористите в югозападната част на провинция Алепо фактически рухна и сега е отворен пътят в Източен Идлиб за съединяване на сирийските армии от двете провинции. \n  \nГрад Тал ад-Диман е разположен на кръстопът между Ханасер и Джабал ал-Арбаин и благодарение, че се намира на възвишение осигурява огневи контрол на околните райони. \n  Превод и редакция: БЛИЦ \n \n", "date": "2018.01.14", "title": "В провинция Алепо танкове, артилерия и руска авиация проправят път на сирийската пехота"}
{"url": "https://www.blitz.bg/svyat/vv-frantsiya-40-piyani-khuligani-razgromili-vlak_news571270.html", "text": "Във Франция в събота, 13 януари, 40 хулигани разгромили пътнически влак, пътуващ от Париж за Евиен на южния бряг на Женевското езеро, съобщи RFI. Полицията арестувала 29 души на гарата в Лион.\nКондуктор се сблъскал с многобройна група хулигани и потърсил намесата на полицията за овладяване на ситуацията, съобщили от железопътната компания. \n  \nОколо 100 правоохранители, включително националната полиция, железопътната полиция, общинската полиция и войници от операция Sentinelle (Часовой), взели участие в операцията, вадейки от влака хулигани, които, според тях, „отивали на мероприятие в Алпите”. \n  \nХулиганите заемали два вагона, като мнозина били в състояние на опиянение и извършвали хулигански действия с материални щети. Щетите особени били значителни във вагон-ресторанта. \n  \nХулиганите разпръсквали храна и разливали напитки и в другите вагони. \n  \nВъв влака пътували около 200 души. На двама от тях, преживели психически шок, е оказана помощ. \n  Превод и редакция: БЛИЦ \n \n", "date": "2018.01.14", "title": "Във Франция 40 пияни хулигани разгромили влак"}
{"url": "https://www.blitz.bg/svyat/mobi-tsru-me-pomolikha-da-razprostranyavam-slukhove-za-vrzkata-na-trmp-s-moskva_news571257.html", "text": "\n Американският DJ Ричард Хол, по-известен като Моби, проговори за исканията на ЦРУ да разпространява информация за \"връзките\" на американския президент Доналд Тръмп с Русия, пишат руски медии.  \nСпоред музиканта, актьорите и бившите служители на специалните служби, с които той се е сприятелявал през годините по турнета, са \"наистина загрижени\" за така нареченото \"тайно споразумение\" на Тръмп с Москва. Моби твърди, че агентите на ЦРУ го помолили да разпространява информацията, че бъдещият американски президент е \"агент на Кремъл\". \n\"Така че ми дадеха някаква информация и казаха:\" Виж, в социалните мрежи вашата публика е по-голяма от нашата. Бихте ли публикували част от тази информация по такъв начин, че да ги направите публични там, \"- каза Моби. \nПрез февруари той написа във Facebook, че Тръмп \"изнудва\" Москва поради така нареченото \"руско досие\". Той отбеляза, че е научил за това след \"уикенд с приятели от Вашингтон\". Музикантът не доказваше по никакъв начин думите си. По-късно той пусна друг пост в социалните мрежи, където се нарече \"просто клоун\", който \"прави животни от балони\" и добави, че всичко това може да е невярно. Превод: БЛИЦ \n \n", "date": "2018.01.14", "title": "Моби: ЦРУ ме помолиха да разпространявам слухове за връзката на Тръмп с Москва!"}
{"url": "https://www.blitz.bg/svyat/vzriv-v-albanskiya-grad-shkodra-pone-8-raneni_news571263.html", "text": "\n Няколко души бяха ранени при взрив в северния албански град Шкодра. Асошиейтед прес съобщава за осем ранени, трима от които са в тежко състояние. \nВзривното устройство било прикрепено към паркиран наблизо автомобил, отбелязва черногорската телевизия. Местната полиция заяви, че цел на нападението е бил албански бизнесмен.\n", "date": "2018.01.14", "title": "Взрив в албанския град Шкодра, поне 8 ранени"}
{"url": "https://www.blitz.bg/svyat/sluzhiteli-na-payaka-otmstikha-khitro-na-shofor-koyto-se-opita-da-gi-prekara-video_news571256.html", "text": "\nВ борбата си срещу скъпите паркови и евакуационни служби всички средства са позволени, уверени са руски автомобилисти. \n \n \n \nЗа да избегнат платена евакуация за спиране на непозволено място, шофьорите в Сочи измислят какви ли не хитрости. В интернет се появи видеозапис, на който се вижда, че един такъв находчив водач е овързал целия си автомобил с верига и я заключил с катинар, опитвайки се да икономиса от платения паркинг, или просто не е намерил свободно място. \nПо-късно той обаче разбрал, че паяците все пак се опитали да вдигнат транспортното му средство, но след като не успели, му върнали жеста, като залели ключалката на катинара с лепило. Превод: БЛИЦ \n \n", "date": "2018.01.14", "title": "Служители на паяка отмъстиха хитро на шофьор, който се опита да ги прекара (ВИДЕО)"}
{"url": "https://www.blitz.bg/svyat/samolet-na-pegasus-erlayns-izleze-ot-pistata-pri-katsane-na-letishche-v-turtsiya_news571266.html", "text": "\nСамолет на турската авиокомпания \"Пегасус еърлайнс\" излезе от пистата при кацане на летището в град Трабзон.  Самолетът изпълнявал курс от Анкара. \nГубернаторът на Трабзон Юджел Явуз заяви, че всички 162 души пътници и екипаж са били евакуирани и са в безопасност. По думите му все още не е известна причината за произшествието. Летището ще остане затворено до 8 ч сутринта местно време. \n \n", "date": "2018.01.14", "title": "Самолет на \"Пегасус еърлайнс\" излезе от пистата при кацане на летище в Турция"}
{"url": "https://www.blitz.bg/svyat/osem-dushi-zaginakha-a-desetki-postradakha-pri-pozhar-v-sgrada-v-portugaliya_news571267.html", "text": "\n Португалски медии съобщиха за най-малко осем загинали и десетки ранени след взрив и пожар в сграда в Северна Португалия, предаде Асошиейтед прес.  \nСпоред съобщенията става дума за взрив на отоплителен уред. Това е станало снощи в град Тондела, на около 250 км северно от Лисабон. В сградата имало около 60 души, които се били събрали, за да участват в любителски турнир по карти. \nПо думите им хората започнали да се струпват по изходите, докато сградата се изпълвала с гъст дим. Според някои медии става дума за взрив на отоплителен уред на газ, но според други пожарът тръгнал от камина. Засега властите не са открити за коментар. \n \n", "date": "2018.01.14", "title": "Осем души загинаха, а десетки пострадаха при пожар в сграда в Португалия"}
{"url": "https://www.blitz.bg/svyat/koshchunstvo-opozharikha-gigantskata-statuya-na-khristos-v-lima-predi-vizitata-na-papa-frantsisk_news571268.html", "text": "\n Гигантска статуя на Христос в столицата Лима пострада при пожар дни преди папа Франциск да посети Перу, предаде Асошиейтед прес. Жителите на града се събудиха днес и откриха, че почти цялата задна част на огромната бяла статуя е овъглена. Причините за пожара се разследват. \n Статуята в Лима е копие на прочутата статуя на Христос Спасител в Рио де Жанейро и бе дарена на Перу от бразилския конгломерат Одебрехт. Той е замесен в огромен корупционен скандал, обхванал не само Бразилия, но и други латиноамерикански държави и опетнил няколко от най-видните политици в Перу. Президентът Педро Пабло Кучински едва оцеля при гласуване за импийчмънт в парламента през декември заради връзките му с Одебрехт. \n Огромната статуя на Христос се появи в Перу през 2011 г. Тя е висока 37 метра, от тях 15 метра е постаментът, а 22 метра е висока самата статуя. Противоречиви са данните от какво е направена. Първо се твърдеше, че е от камък, но после се появиха информации, че е направена от полиестерна смола и метал. \n", "date": "2018.01.14", "title": "Кощунство! Опожариха гигантската статуя на Христос в Лима преди визитата на папа Франциск"}
{"url": "https://www.blitz.bg/svyat/balotazh-v-chekhiya_news571269.html", "text": "\n Президентските избори в Чехия ще имат и втори тур. До балотажа ще достигнат настоящия президент Милош Земан и Джердо Драхош, предаде АП. Това показват резултатите при почти 100% от преброените бюлетини.  \n По-рано беше съобщено, че Земан води пред съперниците си. Евроскептикът обаче не събра нужните 50% за преизбиране на първи тур.  \n Той получи 39,3% срещу 26,3% за прозападния му съперник. Балотажът ще се проведе на 26-27 януари. Драхош обяви, че битката все още не е приключила и призова да го подкрепят всички онези, които искат промяна. Земан е на поста от 2013 г. насам. Чешките президенти имат ограничени изпълнителни правомощия, но Земан и неговите предшественици са имали силно влияние върху обществения дебат. \n", "date": "2018.01.14", "title": "Балотаж в Чехия"}
