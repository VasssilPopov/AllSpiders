{"url": "https://www.blitz.bg/politika/politolog-razkri-zashcho-chistata-mazhoritarna-sistema-bi-donesla-mnogo-problemi_news524291.html", "text": "Принципът за смесена избирателна система е правилен, чисто пропорционалната не работи, а чистата мажоритарна не е подходяща и би донесла много проблеми. Това каза политологът проф. Александър Маринов за предложението на БСП за смесена избирателна система, заложено в промените в Изборния кодекс, цитиран от \"Фокус\".\nТой обясни, че не е виждал конкретния текст, подготвен от БСП. „Там има неща, които трябва да бъдат обсъдени в детайли. Например логиката на създаване на тези 120 едномандатни райони и т.н. Има неща, които тепърва ще се разискват и на експертна, а и на по-широка основа“, коментира той. Според проф. Маринов е хубаво, че се върви в посока на някакъв смесен вариант. \nПо думите му трябва да се види как предлагат от БСП да се решат основните проблеми, които досега са и препъни камъка на промените в изборното законодателство и практика. „Трябва да видим каква ще бъде и дали ще бъде променена процедурата за издигане на независими кандидати. \nГолямото преимущество на мажоритарната система е, че дава възможност на обществото и гражданите да издигат кандидати извън партийните. Сегашната система е силно рестриктивна и от гледна точка на регистрирането и на обстоятелството, че един независим кандидат трябва да се пребори с цяла партийна листа. Ще видим как това се предлага да се случи в проекта на БСП“, поясни проф. Маринов. \n", "date": "25 Юни 2017, 15:22", "title": "Политолог разкри защо чистата мажоритарна система би донесла много проблеми"}
{"url": "https://www.blitz.bg/politika/borisov-pozdravi-blgarskite-myusyulmani-po-povod-ramazan-bayram_news524217.html", "text": "Министър-председателят Бойко Борисов поздравява българските мюсюлмани по повод празника Рамазан Байрам. Той отправя към всички своите пожелания за здраве, благополучие, спокойствие и разбирателство в домовете.\n„В България ценим толерантността между хората и държим на добрите взаимоотношения между представителите на различните вероизповедания, споделяме празниците си и се подкрепяме взаимно в трудните дни. Вярвам, че проявената по такива поводи съпричастност и мъдрост могат да бъдат част от нашето ежедневие“, отбелязва премиерът. \nПо думите му, като отстояваме добрите човешки отношения и уважението в обществото, ще имаме не само повод за гордост, но и повече възможности за всички български граждани да живеят по-добре. \n  \n \n", "date": "25 Юни 2017, 09:50", "title": "Борисов поздрави българските мюсюлмани по повод Рамазан Байрам"}
{"url": "https://www.blitz.bg/foto/korneliya-ninova-obra-tochkite-ss-stilen-toalet-v-bebeshko-rozovo-snimki_news524218.html", "text": "\n Лидерът на БСП Корнелия Нинова обра точките рано в неделната сутрин с тоалета си. Тя се появи в студиото на Нова телевизия в костюм в Бебешко розово и бордо. Като допълнение на визията си тя бе сложила и червило в същия нюанс като дрехите ѝ. \nЧервената депутатка отдавна е сочена като една от най-стилните дами в родния политически елит редом с жената на президента - Десислава Радева, омбудсмана Мая Манолова и депутатката от ГЕРБ и бивш здравен министър Десислава Атанасова.  \n \n \n \n Символика: \n  \n", "date": "25 Юни 2017, 10:00", "title": "Корнелия Нинова обра точките със стилен тоалет в бебешко розово (СНИМКИ)"}
{"url": "https://www.blitz.bg/obshtestvo/prosvetniyat-ministr-se-vrna-v-uchenicheskite-si-godini-i-zagovori-za-slabite-si-otsenki_news524213.html", "text": "Като ученик съм имал двойки и по български, и по биология, но след това съм ги поправял. Това призна просветният министър Красимир Вълчев.\n„Може би съм бил неподготвен за конкретния урок”, оправда се той пред bTV. \n  \nМинистър Вълчев коментира наболялата тема с агресията в училищата. По думите му, част от проблема е нарушеното доверие между родители и учители. \n„Темата ще бъде един от приоритетите ни. Ще направим всичко, което зависи от мен. Нищо не може да ни защити от агресията, част от проблема са образователните институции, друга част – обществото”, посочи той. \n„Много ми се иска да подобрим и дисциплината в училищата. Това обаче може да стане само със съвместни усилия”, каза още Красимир Вълчев. \n \n", "date": "25 Юни 2017, 09:35", "title": "Просветният министър се върна в ученическите си години и заговори за слабите си оценки"}
{"url": "https://www.blitz.bg/obshtestvo/ninova-posochi-greshkite-na-borisov-i-koy-e-nay-golemiyat-mu-gryakh_news524212.html", "text": "\n Ние предлагаме мажоритарна листа и пропорционална листа, като човек има право да гласува само мажоритарно. Това заяви лидерът на БСП Корнелия Нинова. \nПо отношение на това защо чак сега от БСП са поискали Бузлуджа, тя поясни: „Защото се руши историята, паметниците на България, не само Бузлуджа. Сега, защото съм председател на партията и мога да взимам решения. Има три възможности: наем, право на ползване или търг. Ние ще върнем отговор на министър-председателя, че може да го вземем за 10 години, няма да участваме в търг“, заяви тя и допълни, че ако държавата им даде право на ползване, първата им работа е да спрат разрухата. \n„Не искаме това да се вижда в никой паметник на България. Ще съберем този екип от архитекти, освен този, който го е строил, от цял свят се обадиха хора. Защото гледат на този паметник като шедьовър. Ще поискаме дарителска компания, има и една млада българска архитектка от Германия, която може да кандидатства с проект“, каза още Нинова. \nТя внесе яснота и около проекта за телевизия, който имат от БСП. „Това е единственото обещание, което съм дала на конгреса и още не съм го изпълнила. Ще я има, за да може нашите послания да стигат в натурален вид до избирателите“, посочи лидерът на Столетницата. На въпрос дали ще успеят финансово, тъй като поддържането на медия е скъпо удоволствие, Нинова бе категорична: Ще се справим. \nТя посочи и грешките на премиера Бойко Борисов. Според нея най-голямата е, че обещава и след това не обещава. „За мен това е тежък грях в политиката“, категорична бе тя и даде пример: 1000 нови души в полицията и 6000 в министерството на отбраната и повишаване на заплатите. \n„Поне министър Горанов каза, че пари няма да даде. Сигурно ще намеря още неща в програмата. Те много бързо отстъпиха, нямаше и месец“, изтъкна Нинова. \n„На второ място е неуважението на институциите в България. Предстои ни председателство. Той има много международни изяви, което е добре, но българският парламент получава известия за неговите позиции от чуждите медии. Какво е поел Борисов като ангажимент за България, някой знае ли?“, попита риторично Нинова и с това завърши. \n", "date": "25 Юни 2017, 09:34", "title": "Нинова посочи грешките на Борисов и кой е най-големият му грях"}
{"url": "https://www.blitz.bg/politika/ninova-se-zakani-v-efir-shche-stigna-do-kray_news524200.html", "text": "\n Споделям напълно желанието на президента Радев да решим проблема с корупцията. Още по време на предизборната кампания говорихме по тези теми и се радвам, че той е последователен. Това заяви лидерът на БСП Корнелия Нинова в ефира на Нова телевизия. \n„Ако си спомняте, в предишния закон на г-жа Кунева, имаше много възможности за корупция. Сега трябва да търсим наистина работещо нещо. Трябва да намерим 15 души в държавата, които да не са зависими. Които да държат само на убеждението си в закона. Такъв орган от хора“, посочи Нинова. \nНяма да кажа, че само БСП в годините на прехода е чиста като сълза. Цялата политическа класа е длъжна за борбата с корупцията“, каза Нинова и допълни, че все още не е чела новия закон за корупцията. \nТя лично се ангажира, че ще стигне до край със съдебната реформа, за да може всички престъпници да влезнат в затвора. \nИ промените в закона и всички тези различни мнения в съдебната система за мен се свеждат до няколко неща: Бързо производство, справедливо производство – т. е. съдии, които не взимат решение по политически или икономически причини. \n", "date": "25 Юни 2017, 09:06", "title": "Нинова се закани в ефир: Ще стигна до край..."}
{"url": "https://www.blitz.bg/politika/iliyana-yotova-razkri-kak-raboti-s-prezidenta-i-obyasni-ima-li-naprezhenie-mezhdu-dondukov-1-i-dondukov-2_news524220.html", "text": "В президентството се чувствам на мястото си. С Румен Радев сме екип, работим много добре. Като цяло институцията функционира добре. Това заяви вицепрезидентът Илияна Йотова.\n„Не сме отстъпили нито на сантиметър от това, за което хората ни се довериха”, каза още Йотова пред bTV. \nПо думите й, държавният глава никога не е бил зависим от „Позитано” 20 и го показва с всички свои действия. \n„Искам да наложим един тон на взаимно разбирателство и толеранс”, каза Йотова в отговор на въпрос какви са отношенията между президентството и Министерски съвет. \n„Радев и Борисов са много различни. В този мандат на Бойко Борисов се забелязва огромното му желание страната ни да изглежда добре навън. Общата му черта с Радев е желание”, заяви тя.  \nЙотова се изказа ласкаво за новия кандидат за българския еврокомисар Мария Габриел. Наричайки я само по малко име, тя беше категорична, че „дигиталният” ресор в ЕК не е маловажен. „През 2014 г., когато се формираше Европейската комисия, един от първите приоритети на Юнкер беше цифровият пазар”, подчерта вицепрезидентът. \nПо думите й Габриел има тежка задача – да довърши започнатото от Гюнтер Йотингер, да предложи своя визия и да работи в синхрон с други двама еврокомисари, но ще се справи. „Познавайки работата на Мария, смятам, че няма да забрави страната си, както правеха предишните еврокомисари”, подчерта Йотова. \n \n", "date": "25 Юни 2017, 10:03", "title": "Илияна Йотова разкри как работи с президента и обясни има ли напрежение между „Дондуков” 1 и „Дондуков” 2"}
{"url": "https://www.blitz.bg/ikonomika/super-finansova-novina-za-vsichki-dlzhnitsi-zanulyavat-borchovete-ni-otpredi-2007-godina_news523956.html", "text": "\n Всички задължения, натрупани до 2007 година, ще бъдат занулени. Това съобщи евродепутатът Емил Радев след дискусия на тема „Край на вечния длъжник“, на която бяха обсъдени внесените на 30 май тази година промени в Гражданскопроцесуалния кодекс (ГПК). Те предвиждат въвеждане на окончателна 10-годишна давност за задълженията. Този текст е записан в предходните и заключителни разпоредби на проекта и договорите (ЗЗД), който третира дълговете на физически лица, пише в. Телеграф. \nАко измененията бъдат одобрени от парламента, хората, които имат дългове от повече от 10 години ще се измъкват по давност, независимо дали има съдебно решение или към момента на изтичане на стока още има висящи дела. Задължението просто ще бъде изтрито.  \nРадев заяви, че момента над 600 000 български домакинства имат дългове към доставчици на услуги, банки и други.  \nЗаконът за задълженията и договорите (ЗЗД), който третира тези казуси, предвижда 3- и 5-годишна погасителна давност, но тя не е абсолютна – кредиторът може да я прекъсва и подновява със свои действия, като завеждане на дело, посочи Радев. Дори длъжникът да почине, кредиторът може да предяви претенции към неговите наследници. \n \n", "date": "25 Юни 2017, 15:10", "title": "Супер финансова новина за всички длъжници: Зануляват борчовете ни отпреди 2007 година"}
{"url": "https://www.blitz.bg/politika/vrkh-na-naglostta-zhalkite-medii-na-prokopiev-perat-skandalniya-imidzh-na-otrocheto-na-gazoviya-bos-sasho-donchev_news524233.html", "text": "Залязващите с бясна скорост кафяви издания на обвиняемия Прокопиев се забиха като подводница в океана на срама.\nВ една от апокрифните електронни страници от кръга \"Капитал\" на преден план бе изведено отрочето на скандалния газов посредник Сашо Дончев. Разглезеният му син Георги е представен като преуспял пилот, който се е устремил към победи в рали състезания. \n \n \n \nШербетният материал е подсладен с внушението, че богаташкото синче юрка поршето си по пистата с 250 километра в час, но в градска обстановка го карало по-спокойно, дори \"бавно\". \n \n \nАвторите на панегирика вероятно смятат читателите си за идиоти с къса памет. Защото са пропуснали информацията обиколила десетки медии, че преди година същото това известно чедо е потрошило \"Ауди\" RS8 на стойност четвърт милион лева на магистрала \"Тракия\". \nСигурно и тогава Георги е карал бавно колата, която развива над 300 километра в час и ускорява от 0 до 100 километра в час за по-малко от 4 секунди. \nСълзливият материал за Дончев-син продължава с \"разкритието\", че съпругата му помагала като чисти чакъл от състезателната писта.  \nТова трябва да ни покаже колко скромно и чисто е семейство Дончеви. А и парите от рекрама, които ще подсилят закъсалите медии не са за изпускане. \nАпокрифната медия, обаче така и не се интересува как Сашо Дончев от обикновен чиновник се превърна в мултимилионер и газов посредник, който богато осребрява връзките си с неговия ментор Иван Костов. \nДрагалевският бос, известен и като българския Фетуллах е пресечната точка между Дончев, Прокопиев и един плешив банкер, който обича да показва по телевизията грамадната си къща в полите на Витоша докато пие прясно изцеден фреш. \nВъпросните персони явно продължават да си живеят на огромния розов балон, надут с парите от разбойническата приватизация. \n \n \n \nМного скоро балонът ще се спука и тогава качените на него люде ще усетят разликата между \"блясъка\" и реалността\", както пеят в сиропираната статия за Георги Дончев.  \nСтотиците хиляди българи, които станаха жертви на грабителското раздържавяване ще потърсят сметка на босовете, които ги доведоха до ръба на мизерията. \n \n \nВ този момент чашата с фреш ще се разлее по коленете им и отговорните за грабежа ще потеглят с шеметна скорост към Софийския централен затвор. Но едва ли ще се радват на безбройните екстри, които предлага поршето.\n", "date": "25 Юни 2017, 11:20", "title": "Връх на наглостта! Жалките медии на Прокопиев перат скандалния имидж на отрочето на газовия бос Сашо Дончев!"}
{"url": "https://www.blitz.bg/politika/radev-pozdravi-myusyulmanite-v-blgariya-po-povod-ramazan-bayram_news524259.html", "text": "\n Поздравявам нашите сънародници мюсюлмани, които отбелязват празника Рамазан Байрам и им пожелавам здраве, успехи и благополучие. Това се казва в поздравителен адрес от страна на президента Румен Радев към мюсюлманите в България, съобщиха от прессекретариата на държавния глава.  \n\"По традиция на много места в България празниците на религиозните общности са споделени и това е най-силното послание за единството на българското общество. Чрез протегнатата ръка към ближния и чрез нашата съпричастност с радостта и болката на съседа ще постигнем и общата си цел за мир и добруване на България\", завършва обръщението.\n", "date": "25 Юни 2017, 12:52", "title": "Радев поздрави мюсюлманите в България по повод Рамазан Байрам"}
{"url": "https://www.blitz.bg/analizi-i-komentari/benovska-s-goreshch-komentar-borisov-reformira-a-mediite-trichat-blgariya-do-koga_news524227.html", "text": "\n \n \n \n \n \n \n \n \n \n \n \n \n \n \n \n", "date": "25 Юни 2017, 10:41", "title": "Беновска с горещ коментар: Борисов реформира, а медиите „тричат“ България – до кога?"}
{"url": "https://www.blitz.bg/ikonomika/krum-zarkov-ot-bsp-analizira-uvelichenieto-na-pensiite-s-20-leva_news524237.html", "text": "\n \"Увеличението с 20 лева на пенсиите не решение. То е в преизчисляване на всички пенсии, което не се е случвало от 2008 година. Нищо не се променя с това увеличение, а и създава чувство на равнопоставеност. Депутатската заплата се преизчислява на всеки 3 месеца, пенсиите не са от 10 години. Това трябва да се промени и ние ще го предложим.\", каза едно от младите лица в левицата Крум Зарков, зам.-председател на парламентарната група на \"БСП за България\" в предаването \"Денят започва с Георги Любенов\". Той имаше и страхотна възможност да види кадри от Златния фонд на БНТ от построяването на емблематичния паметник на връх Бузлуджа. \n Вижте целия разговор Крум Зарков в \"Денят започва с Георги Любенов\" \n \n \n За ограничаването на плащането в брой, което беше гласувано тази седмица, той заяви, че тази сума не е много обоснована. \n \n След националния съвет на БСП за промени в изборния кодекс той потвърди предложението 120 депутати да се избират мажоритарно и 120 пропорционално. \n \n \"В парламента е по-трудно, отколкото очаквах. Някои се чудят някои ми се радват. Един ден си казвам има смисъл, друг ден се чудя с какво се захващам\", каза още в студиото на БНТ един от най-младите депутати и призна, че за вот на недоверие трябва да изтекат 100 дни. Зарков говори, че наистина има идея и от есента да излъчват собствена телевизия на партията БСП ТВ. \n \n", "date": "25 Юни 2017, 11:11", "title": "Крум Зарков от БСП анализира увеличението на пенсиите с 20 лева"}
{"url": "https://www.blitz.bg/kriminalni/prestplenie/prisda-za-izboren-trgovets-kupuval-glasove-za-listata-na-bsp-v-burgasko_news524359.html", "text": "\n Изборен търговец бе осъден на 11 месеца условно с 3-годишен изпитателен срок, заради това, че се опитал да подкупи 7 роми от созополското село Равна гора да гласуват за БСП, съобщава \"Флагман\". Районният съд в Бургас е разгледал през седмицата делото и е отсъдил сравнително леката присъда заради чистото съдебно минало на подсъдимия и заради това, че той признава вината си и сключва споразумение с прокуратурата. \n40-годишният Станко Христов е от Община Созопол, безработен, със средно образование, женен.  При агитацията за определен кандидат от листата на „БСП за България” на последните парламентарни избори той се опитал да изкуши 7 роми от село Равна гора, предлагайки им по 20 лева. Не е ясно дали е бил следен или циганите сигнализирали на полицията, но опитът е предотвратен. \nРазследващите имат съмнения, че той е извършвал по-масирана покупка на гласове, защото въпросният кандидат е получил 39 лични преференции в Равна гора – най-много от всички кандидат-депутати, но няма как да го докажат. Заради това го изправят на съд само за тези 7 документирани случая.\n", "date": "25 Юни 2017, 21:51", "title": "Присъда за изборен търговец, купувал гласове за листата на БСП в Бургаско"}
{"url": "https://www.blitz.bg/politika/eto-kolko-sa-bogati-novite-burgaski-deputati-koito-vlyazokha-vv-vlastta_news524353.html", "text": "\n С какво имущество влязоха във властта новите бургаски депутати? Детайлна справка в декларациите на народните избраници, предадени пред Сметната палата, разкрива какво притежават, съобщава \"Флагман\". \nСред новите лица на ГЕРБ е  Ася Пеева , която получи сериозна подкрепа на поморийската структура, но и извади невероятен късмет заради това, че бе 11/11 в листата на ГЕРБ. Дамата за пръв път декларира имуществото на семейството си – три апартамента в Поморие, четири парцела, складови помещения, ниви, трайни насаждения и около 80 хил.лева спестявания. Имотите са придобити от 1985 година до 2017 г. Съпругът на Ася Пеева – Пламен е собственик и на малка моторна лодка. \nДруг нов депутат от ГЕРБ –  Диана Саватева  е собственик на апартамент и малко ателие в Бургас, както и къща с двор в красивото странджанско село Кости. Саватева има на свое име и стар автомобил „Роувър”, както и 3 хил.лева потребителски кредит. \nНай-младата бургаска депутатка  Галя Василева  има 57 кв.м. апартамент в Бургас, придобит като дарение, както и къща с двор. Василева е декларирала и дялове в „Делукс България” ЕООД, което вече е еднолична собственост 26-годишната Росица Станкова от Малко Търново. \nЛюбопитна е декларацията на  Николай Тишев от БСП . Той и семейството му имат три апартамента – 82 кв.м., 66 кв.м., 45 кв., дялове в две къщи в Малко Търново, както и две къщи в Бургас – наследствени имоти. На името на съпругата му Катерина е вписано и производствено помещение в Бургас, а Николай Тишев има отстъпено право на строеж за 139 кв.м. Семейство Тишеви е с три автомобила – две нови Шкоди и стар Опел, както и 90 хил.лева спестявания. Николай Тишев има дялове в „Бързо хранене” ООД. Колегата му Тодор Байчев – адвокат с дългогодишна практика също е с доста имоти – 119 ниви в Карнобатско и Община Средец, придобити в последните пет години, както и два апартамента, ателие, магазин и склад в Бургас и вила в Приморско. На свое име Байчев има и къща с двор в Карнобат. Декларирал е депозити около 20 хил.лева, но и 25 хил.лева задължения. Друг адвокат от БСП – Димитър Стоянов  е собственик на два малки апартамента в Бургас от по 45 и 52 кв.м., къща с двор в Малко Търново и парцел в Изворище. Притежател е на лек автомобил Опел Астра. Няма спестявания, но има задължения от около 60 хил.лева. Йордан Апостолов , бургаският депутат от Обединени патриоти, е декларирал, че има два апартамента, две къщи, офиси, магазини и парцели в Добрич, както и ниви в Североизточна България. Апостолов разполага със 186 хил.лева налични парични средства, държи и 40 % от дяловете на земеделската компания „Гранд Агро Компания”. Апостолов е един от големите земеделски производители в Североизточна България, известен е като меценат за запазването на национални светини и дарявал огромни суми за реставрирането на паметници. \nСред новите депутати е и независимият  Ангел Исаев , бивш кмет на село Рудник. За него се знае, че управлява приличен за мащабите на Бургас строителен бизнес, но фирмата се води на името на негови близки, а самият той е декларирал, че не притежава дялове в търговско дружество. Исаев има апартамент в Поморие и къща с двор в Рудник, както и два банкови кредита за 55 хил.лева. Севим Али от ДПС  е декларирал къща с двор, склад и право на строеж в Айтос, лек автомобил Мерцедес Ц 250 и мотоциклет. Задълженията му към банкови институции са около 45 хил.лева.\n", "date": "25 Юни 2017, 21:30", "title": "Ето колко са богати новите бургаски депутати, които влязоха във властта"}
{"url": "https://www.blitz.bg/politika/prvanov-chiniyata-na-buzludzha-da-stane-panteon-na-drzhavnostta_news524284.html", "text": "Рушащият се мемориал на връх Бузлуджа да стане пантеон на българската държавност и на помирението. За това призова от Стара Загора президентът Георги Първанов /2002-2012/, като призна че преди това трябва да станат ясни финансовите параметри на проекта за възстановяването на Чинията.\nТой припомни, че преди години е предлагал мавзолея на Георги Димитров в центъра на София да не бъде взривяван, а преобразуван и използван, пише \"Монитор\".  \n„Защо да няма едно място, колкото и трудно достъпно да е то, което да бъде преобразувано и да стане източник на родолюбие , а не само на партийна гордост?! Нека обаче първо да се произнесат експертите за цената, очевидно става дума за много пари. Този обект има национално значение и измерение. Не за една община или партийна формация, а за държавата. Нека държавата и обществото в широкия смисъл на думата да се захванат с тази задача. И нека това стане по-скоро, за да не рухне конструкцията.! \nНека там ги има образите на Димитър Благоев и на Стефан Стамболов, ако разбира се това не прозвучи кощунствено за съвременните социалисти. Защо не и на Александър Стамболийски! Смятам, че не е по силите на нито една българска партия да се справи с тази задача!“, категоричен беше Първанов, който се включи в дискусия, посветена на 140-та годишнина от началото на Руско – турската освободителна война. \nВ дискусията, проведена в някогашния молитвен салон на Ески джамия, превърната в музей на религиите участие взеха академик Кирил Косев, княз Александър Трубецкой и руските учени – историци проф. Дмитрий Володихин и Петр Мультатули. \nЖивеещият в Париж княз Трубецкой представи редица малко познати данни за начина, по който е била водена войната, включително и за участието на полкови оркестър във фронтални атаки на турските фортове край Плевен. \nВ обръщението си към участниците Георги Първанов не пропусна да „захапе“ наследника си на държавническия пост Росен Плевнелиев, като припомни как той „забрави“ да спомене руската армия в словото си за 3 март 2012 година. „140-та годишнина от войната е един чудесен повод да възродим отношенията си с Русия. Радвам се, че държавният глава вече отправи покана към президента на Руската федерация да бъде в България по този повод!“, подчерта Георги Първанов.\n", "date": "25 Юни 2017, 15:41", "title": "Първанов: Чинията на Бузлуджа да стане пантеон на държавността"}
{"url": "https://www.blitz.bg/politika/v-sloboden-pechat-napravi-portret-na-boyko-borisov-i-go-nareche-supermen-v-balkanskata-politika_news524328.html", "text": "\n Бойко Борисов: супермен в балканската политика, под това заглавие македонският в. \"Слободен печат\" помества портрет на българския премиер. Борисов показа, че е политик от голям формат по време на масовите протести в разгара на социалната и икономическа криза в България в края на 2012 и началото на 2013 г., когато подаде оставка, пише изданието, като отбелязва, че това е ход, несвойствен за балканските политици.  \nВ статията се посочва също, че жизненият път на Бойко Борисов е доказателство, че политиката, както и боксът, е спорт за силни момчета, но и благородно умение, а \"момчето\" със скромен социален произход е показало, че със сила и ум и преди всичко с твърд характер човек може да остане в политиката повече от един сезон.  \nВестникът отбелязва, че след като е доказал качествата си на вътрешната сцена, Борисов очевидно се превръща във все по-уважаван партньор в европейската и регионалната политика, а България под негово ръководство се е превърнала във фактор на стабилността.  \nОсобено се цени ролята му в решаването на македонската политическа криза, пише вестникът, като добавя, че плодотворното посещение на македонския премиер Зоран Заев показва, че България смята да изиграе положителна роля за деблокиране на интеграцията на Македония в ЕС и НАТО.  \nВремето и събитията ще покажат дали българският политически супермен може да се окичи и с епитет \"балкански политически супермен\", пише \"Слободен печат\".\n", "date": "25 Юни 2017, 18:50", "title": "В. ”Слободен печат” направи портрет на Бойко Борисов и го нарече \"супермен в балканската политика\""}
{"url": "https://www.blitz.bg/politika/tsvetanov-ima-smneniya-che-radev-e-zashchitil-reshenieto-za-shvedskite-iztrebiteli_news524310.html", "text": "Имаме вече достатъчно съмнения, от изводите, които сме направили от открити източници, че президентът Радев е защитил решението за купуване на шведски изтребители. Това каза заместник-председателят на ПП ГЕРБ и председател на парламентарната група на партията Цветан Цветанов по време на пресконференция.\nПо думите му това е станало в период, в който още е нямало окончателно решение на служебното правителство. „Искаме да проверим с парламентарните механизми, как се стигна до този извод, до това решение и дали действително има постъпила информация, която не е отработена и е дисквалифицирала един от участниците служебно“, коментира Цветанов. \nТой поясни, че ще имат пълно съдействие на всички тези, които са участвали в този процес и ще се отзоват на заседанията на Временната комисия за да се запознае с всички факти и резултатите от дейността по придобиване на нов боен самолет. \nСпоред него трябва да се покаже истината, за да се гарантира прозрачността. „В никакъв случай няма да допуснем да има заиграване с националните интереси и със сигурността на страната“, заяви Цветанов. \nТой посочи, че ГЕРБ иска да разбере има ли оказан натиск, защо се е бързало с това решение. „Защо се направи този извод и защо беше декласиран един от участниците“, коментира Цветанов.\n", "date": "25 Юни 2017, 17:13", "title": "Цветанов: Има съмнения, че Радев е защитил решението за шведските изтребители"}
{"url": "https://www.blitz.bg/goreshtite-novini/prvo-v-blits-koshlukov-se-razbesnya-edno-vreme-ds-ne-uspya-da-mi-slozhi-tsenzura-mukhlovtsi-sega-se-napvat_news524329.html", "text": "Емил Кошлуков изригна в социалната мрежа \"Фейсбук\". Повод за недоволството му се оказа човек, докладвал негов статус отпреди две години.\nЕто какво написа общественикът в онлайн пространството. Публикуваме обръщението му без редакторска намеса:  \n \n", "date": "25 Юни 2017, 19:50", "title": "Първо в БЛИЦ: Кошлуков се разбесня: Едно време ДС не успя да ми сложи цензура, мухльовци сега се напъват!"}
{"url": "https://www.blitz.bg/politika/moskovski-kupuvaneto-na-knizhki-ss-sigurnost-stava-s-posrednichestvoto-na-obuchavashchite_news524332.html", "text": "\n Безопасността по пътищата не е тема само в България. Преди няколко дни комисарката по транспорт постави като цел намаляване на половина транспортните произшествия. Ако се прием едно и също законодателство в Европа, може и да се справим. В Германия има аутобани където няма ограничения и може да се използва максималната мощност на автомобилите.  \n  \nТова каза транспортният министър Ивайло Московски в предаването ”Беновска пита” по Канал 3.  \n  \n”През 2009 година над 1000 бяха загиналите на пътя, към 2011 успяхме да ги намалим, сега пак се забелязва пик”, уточни той.  \n  \n”Надявам се вината на служителите в  ИА ”Автомобилна администрация”  да бъде доказана и те да си понесат отговорността”, каза още траснпортният министър. \n  \n”Ние нямаме право да определяме цените на обучение, които вземат.  Обмисляме да не ангажираме хората с максимален час за кормуване. Нека автошколите да преценяват на кой колко му трябва”, обясни Московски.  \n  \n”До момента вината е хвърляна в ИА ”Автомобилна администрация”. Аз обаче не вярвам някой от обучаващите да ходи и да пита как да си купи книжка. Със сигурност става с посредничеството на обучаващите”, каза още той.   \n  \n”Докато изпитите се провеждаха в школите постоянно имахме сигнали за нарушения. Откакто направихме белите кабини, изолирахме изпитваните – няма wi fi, няма 4G. Нямаме пробив в системата, има опити. Кандидатът минава през външен и ръчен скенер. Преди няколко дни имаше случай, в който един човек е поискал да излезе за вода и си е взел телефона, изпитът му е анулиран. Така и ако теоретичният изпит отиде в ИА ”Автомобилна администрация” няма да има нарушения. Ще намерим начин да си закупим автомобили и ще ги оборудваме така, че да не се манипулират. Повече компромиси няма да правим. Ще лишим школите от възможността да събират допълнителни такси. Със закупуването на колите ще се справим за около година”, разясни министърът. \n", "date": "25 Юни 2017, 19:02", "title": "Московски: Купуването на книжки със сигурност става с посредничеството на обучаващите"}
{"url": "https://www.blitz.bg/politika/gerb-do-kraya-na-godinata-shche-imame-obnarodvan-zakonoproekt-za-borba-s-koruptsiyata-video_news524306.html", "text": "\n Следваме графика до края на тази календарна година да имаме надлежно обсъден и обнародван законопроект за борба с корупцията. \nТова обявиха по време на пресконференция от партия ГЕРБ. \nБСП бяха в основата да не бъде прието антокорупципното закондоателство в 44-тото Народно събрание, обяви председателят на ПГ на ГЕРБ Цветан Цветанов. \n \n Ще бъдем безкомпромисни в борбата с корупцията, каза Цветанов. \nИмаме политическо решение, съгласувано с председателя Бойко Борисов управленската ни програма да намери своето изпълнение в 4-годишния ни мандат, каза той. \nБългария е парламентарна република, имаме политическо решение, съгласувано и с коалиционните партньори за създаването на анкетка комисия за осигуряването на финансов ресурс за превъоръжаване на българската армия. Целта е да постигнем стандартите на НАТО до 2020 година, каза той. \nНяма да допуснем да има заиграване със сигурността на страната, каза Цветан Цветанов. \n В тези горещи месеци градусите на напрежение между политическите партии ще се повишава, но ние ще работим само и единствено в интерес на България, заяви Цветан Цветанов. \nЩе предложим да се създаде временна комисия, която да се запознае с всички факти и резултатите от дейността по придобиване на нов боен самолет. Това каза председателят на парламентарната Комисия по отбрана и народен представител от ГЕРБ ген. Константин Попов във връзка с пътната карта за придобиване на нов тип боен самолет. \n По думите му не трябва да се губи време за отговор на въпроси, когато този парламент ще ратифицира конкретният договор. \n Той поясни, че целта е откритост, прозрачност и яснота за вземането на едно такова решение. Ген Попов заяви, че според ГЕРБ всички парламентарни групи трябва да са наясно за какво ще се харчат средствата. Според него, ако не се направи това, Народното събрание може да бъде обвинено, че стои настрани от процесите. \n Цветанов коментира и заявеното намерение за протест от страна на полицейските синдикати, По думите му диалогът е единственият начин за решаване на проблемите. \n", "date": "25 Юни 2017, 16:31", "title": "ГЕРБ: До края на годината ще имаме обнародван законопроект за борба с корупцията (ВИДЕО)"}
