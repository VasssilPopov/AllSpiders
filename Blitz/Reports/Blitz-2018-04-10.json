{"url": "https://www.blitz.bg/politika/borisov-s-vazhen-razgovor-po-telefona-ot-koyto-se-razbra-dali-kosovo-shche-zapochne-voyna-na-balkanite_news592424.html", "text": "В телефонен разговор косовският президент Хашим Тачи увери министър-председателя Бойко Борсов, че Косово няма за цел да започва никакви конфликти или въоръжени атаки. Това съобщиха от правителствената информационна служба. Разговорът идва малко след срещата между българския премиер и сръбския президент Александър Вучич в Мостар, където двамата се обединиха за мир и европейска перспектива за страните от Балканите.  Тачи благодари на Борисов за усилията, които полага за развитието и европейската интеграция на страните от Западните Балкани и го увери, че от Косово може да очаква само сътрудничество и помощ в тази насока.  Той подчерта, че ще съдейства както за Срещата на върха на тема Западни Балкани, която България подготвя като председател на Съвета на ЕС на 16 и 17 май в София, така и за мирния и ползотворен диалог за изглаждане на разногласията между Прищина и Белград. Борисов и Тачи се обединиха около нуждата от мир, просперитет и евроатлантическа перспектива за региона и допълниха, че ще работят за това неуморно.  Двамата обсъдиха и възможността за бъдеща работна среща, на която по-детайлно да се обсъди ситуацията. ", "date": "2018.04.10", "title": "Борисов с важен разговор по телефона, от който се разбра дали Косово ще започне война на Балканите"}
{"url": "https://www.blitz.bg/obshtestvo/eu2018bg/borisovna-16-i-17-may-v-sofiya-tryabva-da-pokazhem-che-zapadnite-balkani-sa-gotovi-za-es_news592312.html", "text": "Оптимист съм за провеждането на срещата на върха на балканските лидери в София по време на българското председателство на Съвета на ЕС. Това заяви премиерът Бойко Борисов на съвместна пресконференция със сръбския президент Александър Вучич в Босна и Херцеговина. Там той ще открие Международния икономически панаир, който се провежда за 21-ви път в Мостар. Поканата за участието му е от Председателството на Босна и Херцеговина и от Вучич, чиято страна тази година е партньор на изложението, пише \" \".    “Обръщам се към всички лидери на Балканите – да проявим разум, последствията ще са само за нас. Да се обединим около идеята за мир и благоденствие на Балканите”, каза Борисов по повод напрежението между Белград и Прищина заради което участието на сръбската страна беше поставено под въпрос. Срещата на лидерите от Западните Балкани ще проведе среща на 16-ти-17-ти май в София.  “Вучич полага особено големи усилия и знам колко му е трудно, за да продължи процеса и да запази мира. В общи линии настроението не е много оптимистично. Като казвам, че съм песимист, имам предвид в последните седмици тези престрелки, които се случиха между Сърбия и Косово. Безкрайно съм откровен с вас”, каза Борисов.  “За една секунда се троши – 20 години се възстановява. За толкова възстановиха моста в Мостар. Още веднъж поздравявам колегата Вучич за здравите нерви. Ще се постараем Тачи да участва в нея, въпреки че не всички са признали Косово”, добави премиерът, “Надявам се с президента Хашим Тачи (на Косово) да намерим начин да преодолеем трудностите, защото на 16 и 17 май трябва да влезем на този съвет с оптимизъм и с готовност и да покажем, че Западните Балкани са готови да влязат в ЕС. Не можем да чакаме те да ни решават проблемите, ние тук на Балканите трябва да си ги решим”, заяви Борисов.    ", "date": "2018.04.10", "title": "Борисов:На 16 и 17 май в София трябва да покажем, че Западните Балкани са готови за ЕС"}
{"url": "https://www.blitz.bg/obshtestvo/zdraveopazvane/zdravniyat-ministr-se-vidya-s-borisov-sledvat-vazhni-promeni_news592395.html", "text": "По изрично указание на премиера Бойко Борисов и след среща при него, на която присъстваха вицепремиерът Томислав Дончев, финансовият министър Владислав Горанов и министърът на социалната политика Бисер Петков, Министерството на здравеопазването изтегля предложения Проект за изменение и допълнение на Правилника и Наредбата за медицинската експертиза. Това каза на брифинг министърът на здравеопазването Кирил Ананиев, предаде агенция „Фокус“.  „Предлаганите промени бяха предложени от медицинската гилдия и националните консултанти“, посочи той.  „Целта на МЗ не е да ощетява правата на инвалидите, а точно обраното - да въведем справедливост, да прилагаме субективизъм, да завишим контрола и да създадем условия за по-добър и бърз достъп на пациентите в процеса“, заяви министър Ананиев.", "date": "2018.04.10", "title": "Здравният министър се видя с Борисов, следват важни промени"}
{"url": "https://www.blitz.bg/layfstayl/shoubiznes/bobi-turboto-krie-v-kholandiya-golyama-tayna-ot-minaloto-si_news592354.html", "text": "Вечно оплакващият се от липса на късмет в любовта актьор Борислав Захариев, който блести в последно време с имитациите си в шоуто „Като две капки вода”, крие пораснало отроче в чужбина. Бившето му гадже Матена отглежда сама в Холандия хлапе в предучилищна възраст, чийто биологичен татко е 37-годишният зевзек, твърди \"Таблоид\", позовавайки се на авери на Боби Турбото. Борислав и атрактивната брюнетка се разделиха през лятото на 2011-а година, след като почти бяха стигнали до сватба. В крайна сметка обаче актьорът и Матена не успяха да се разберат дали да продължат съвместния си живот в България или в Холандия, където момичето имаше солидна и добре платена работа. Така дистанционната им връзка се разсъхна. На следващата година обаче, палавницата се прибрала в отпуск в родината и звъннала на Захариев. Макар и с разбито сърце, Турбото се съгласил да се видят. След сълзлива вечеря с много носталгия и взаимни обвинения, двамата приключили рандевуто в леглото.      Няколко дни по-късно Матена си заминала, а в края на 2012-а родила момче. Макар дамата на твърди, че отрочето е плод на връзката й с художник от Амстердам, близки на Борислав са убедени, че именно той е баща на хлапето.      Матена никога повече не потърсила Боби Турбото и сама отглежда наследника си, който догодина тръгва на училище. Тези, които са виждали детето обаче, са категорични, че е одрало кожата на актьора. „Същото изпъкнало чело и сплескан нос, дяволитите черни очички. Не ти трябва ДНК-тест, за да видиш, че бащата е Бобката”, убедени са общи другари на бившата двойка.      Боби, който го играе много ербап на екрана, но в личния си живот е безкрайно свит и скромен,така и не намирал сили да постави ребром въпроса за бащинството пред Матена. Смятал, че няма право да се меси в личния й живот, а ако тя реши, сама ще го потърси. ", "date": "2018.04.10", "title": "Боби Турбото крие в Холандия голяма тайна от миналото си"}
{"url": "https://www.blitz.bg/layfstayl/shoubiznes/dzhena-nanese-zhestok-udar-na-roditelite-si_news592309.html", "text": "Джена зачеркна и родителите си от живота си, след като вече няколко години не говори с по-малката си сестра Борислава. Певицата не покани майка си и баща си на рождения ден на първородното им внуче, пише „Телеграф“. Преди няколко седмици наследникът на Джена и съпругът й Атанас Атанасов – младши навърши една годинка. По всички клипове и снимки, които фолкдивата публикува в социалните мрежи присъстват единствено свекърът и свекърва й. Собствените й родители обаче ги няма нито на снимки, нито в живота на малкия Наско.   Майката на Джена приемала много тежко този факт, но всеки път, когато се обади на звездата си щерка, тя нямала много време да говори с родителката си и набързо приключвала телефонния разговор.   За сметка на това Джена приела родителите на съпруга си – музикантите от орк. „Канарите\" Атанас Стоев и Надя Стоева. Дори се обръщала към тях с „мамо“ и „татко“. Собствените си родители обаче не почитала по никакъв начин.  След като се запозна с мъжа си Джена спря да говори и със сестра си, дори не я покани на сватбата си. ", "date": "2018.04.10", "title": "Джена нанесе жесток удар на родителите си"}
{"url": "https://www.blitz.bg/layfstayl/shoubiznes/knyaginya-kalina-shokira-s-vida-si-gosti-na-khuan-karlos-i-na-zaupokoyna-liturgiya-potresavashcha-snimka_news592397.html", "text": "Измъчена, болна и направо плашеща изглежда княгиня Калина, единствената дъщеря на Симеон Сакскобургготски в последно време, пише \"Таблоид\", без да се позовава на конкретен източник.Тя буквално втрещи с вида си гостите на Хуан Карлос I, който отбеляза 25 години от смъртта на своя баща заедно с близки и приятели, на заупокойна литургия в първите дни на април.  Всички кралски особи бяха облечени в черно, но Калина приличаше по-скоро на призрак. Сплетената си на плитки глава българската княгиня бе покрила с шал от черен тюл, а очите й бяха скрити под цветни огледални очила.  Калина е пето дете и единствена дъщеря на последния български цар Симеон II и царица Маргарита. От години се мълви, че тя има сериозни проблеми.  ", "date": "2018.04.10", "title": "Княгиня Калина шокира с вида си гости на Хуан Карлос I на заупокойна литургия! Потресаваща СНИМКА"}
{"url": "https://www.blitz.bg/layfstayl/shoubiznes/drama-gichka-poluchi-zhestok-udar-v-kukhnyata-na-ada-sksa-se-da-reve-sled-snimki_news592441.html", "text": "Гичка пророни огромни сълзи в \"Кухнята на Ада\". Най-колоритната участничка в първия сезон на кулинарното риалити имаше рожден ден и навърши 31. Тя обаче бе в минорно настроение през целия ден, защото най-близките й хора са далеч от нея. След като получи тежък удар от съотборничката си Мариела, която заяви пред шеф Ангелов, че червеният отбор би се лишил от Гичка, защото не върши нищо полезно. тя просто онемя.   Брюнетката бе страшно наранена и реши вече да не говори на огнената Мариела. Все пак Гичка получи подарък. Участниците я посрещнаха в къщата, която обитават, с огромен букет цветя и шампанско, а най-големият сюрприз за нея бе картичка от детето й. Това разплака състезателката, която избухна в плач.     Естествено тя не се размина и без подарък. Гичка получи прекрасно колие със сияен камък.  Все пак след много опропастени поръчки Мариела се извини на съотборничката си пред шеф Ангелов и през сълзи стиска ръката на другата дама. ", "date": "2018.04.10", "title": "Драма! Гичка получи жесток удар в \"Кухнята на Ада\", скъса се да реве след... (СНИМКИ)"}
{"url": "https://www.blitz.bg/layfstayl/svetski/the-sun-v-rusiya-vzmutitelno-namekvat-che-neyno-velichestvo-i-tereza-mey-tvrde-nablyagat-na-alkokhola_news592230.html", "text": "Руският сенатор Алексей Пушков заявил, че Нейно Величество Елизабет ІІ е пристрастена към алкохола, информира The Sun в публикацията „Russia brands Queen and Prime Minister Theresa May heavy alcohol drinkers as fake news blitz continues”. Според „съюзника на Владимир Путин” Пушков, британската кралица се отнася към алкохолните напитки като към „церемония”. „Преди вечеря тя изпива един коктейл на основа на джин и още един на основа на вино с лед и лимон” – заявил той по руска телевизия.     „След като се нахрани тя изпива чаша вино и изяжда плочка шоколад. Тя пие и сухо мартини (коктейл от няколко части джин и една част вермут). В края на деня тя обича да изпие студено шампанско” – казал Пушков, цитиран от The Sun.     Пушков представил експерта по виното Елина Денисова, която заявила, че британският премиер Тереза Мей често пие бренди. Според нея това е очевидно, тъй като Мей държи чашата не за крачето ѝ, а в присвитата си длан, стопляйки съдържанието. „Така по-бързо се опиваш, а това е просто неприятно” – пояснила тя. „Това означава, че Мей е привикнала към друг вид чаши, за коняк.” (Чашите за коняк са леко стеснени отгоре, за да запазват аромата на питието – б.р.).     The Sun цитира британски дипломати, които считат, че подобна „клевета” е насочена към дискредитиране на правителствените изявления, че Русия се опита да убие Сергей Скрипал. Според високопоставения консерватор Бърнард Дженкин, подобни „абсурдни” коментари още повече обезценяват опитите на Путин да избегне отговорността за „възмутителната атака” с газ в Сирия.     „На всички известно, че Нейно Величество е образец на приличие и чистота, а Тереза Мей е високо ценена за нейната искреност и самодисциплина” – подчертал Дженкин.    Превод и редакция: БЛИЦ    ", "date": "2018.04.10", "title": "The Sun: В Русия възмутително намекват, че Нейно Величество и Тереза Мей твърде наблягат на алкохола"}
{"url": "https://www.blitz.bg/obshtestvo/blgariya-pak-v-cheloto-na-cherna-klasatsiya-za-zaginali-khora-v-mirno-vreme_news592339.html", "text": "България и Румъния са европейски лидери по брой на смъртните случаи при пътни катастрофи в ЕС. Брюксел планира да установи по-строги стандарти за безопасност за новите автомобили. „През май ще представя редица мерки, които трябва да направят движението по пътищата по-безопасно“, заяви еврокомисарят по транспорта Виолета Булк в интервю за германския вестник „Ди Велт“. При това не става дума за задължителното използване в новите коли на различни технически средства, по-конкретно, автоматични системи за извънредно спиране и др.  Новите мерки са разработени след анализ на новите статистически данни за жертвите по пътищата, които ЕК представя днес. Най-малко жертви в Швеция, най-много - в България.  През 2017 г. броят на загиналите при пътни аварии в ЕС е намалял с 2% до 25,3 хиляди души, което отговаря на 49 загинали на всеки един милион жители. Въпреки леката положителна тенденция, това като цяло са ужасяващи цифри, отбеляза Булк.  Целта на Брюксел е намаляването на броя на жертвите при пътни катастрофи до 16 000 през 2020 г. Това ще бъде наполовина по-малко в сравнение с 2010 г. „Отчитайки новите данни, ще бъде много трудно постигането на тази цел“, убедена е еврокомисарката. През миналата година в Германия са загинали 3177 души. Спрямо броя на населението това прави по 38 загинали на всеки един милион жители. Още по-нисък е показателят в Швеция - 25 жертви на един милион, Великобритания /27 жертви/, Холандия /31/ и Дания /32/. Най-висока е смъртността по пътищата на Румъния и България, съответно 98 и 96 жертви на 1 милион души население. Най-много катастрофи със смъртни случаи /55%/ стават на селските пътища, само 8% - на автомагистралите. Други 37% от смъртоносните инциденти стават в градовете. Източник: БГНЕС    ", "date": "2018.04.10", "title": "България пак в челото на черна класация за загинали хора в мирно време"}
{"url": "https://www.blitz.bg/svyat/britansko-elitno-shkolo-pozvoli-na-momchetata-da-nosyat-polichki-za-da-se-samoizrazyavali_news592334.html", "text": "В британското елитно училище Uppingham в Рътланд момчетата ще могат да носят поли. Новината бе съобщена лично от директора на школото Ричард Малони. По думите му, по този начин учениците ще могат да се самоизразяват и няма да се чувстват пренебрегнати, съобщава „Метро”.     „При мен може да дойде всеки ученик и да каже: Искаме да се изразим. Искаме да носим тази дреха. Ние сме длъжни да им осигурим комфорт и да отчитаме нуждите им”, казва директорът на елитното училище.     Известният  британски журналист и бивш възпитаник на Uppingham Кристиан Джесен твърди, че в училището винаги е имало строги правила по отношение на облеклото, което за момчетата било панталони, а за момичетата – поли.     Между другото, годишната такса за обучение в Uppingham възлиза на 36 000 паунда. Превод: БЛИЦ       ", "date": "2018.04.10", "title": "Британско елитно школо позволи на момчетата да носят полички, за да се самоизразявали"}
{"url": "https://www.blitz.bg/svyat/putin-nagradi-amerikanski-general-s-orden_news592331.html", "text": "Владимир Путин наградил Директора на НАСА (генерал-майора от американския Корпус на морската пехота) Чарлз Болдън с орден „Дружба” за голям принос в развитието на сътрудничеството между двете страни в областта на космонавтиката. Указът е публикуван в официалния интернет-портал за правна информация на Кремъл.     С орден е награден и председателят на Консултативния съвет към НАСА по МКС Томас Стафорд. Генерал-лейтенант Стафорд (87 г.) от ВВС e бивш американски астронавт, участник в четири космически полета. Има полети на повече от 120 различни типа летателни апарати и 507 часа в космоса, като участник в три различни космически програми. Като командир на Аполо 10 осъществява втория пилотиран полет до Луната.  Превод:   БЛИЦ    ", "date": "2018.04.10", "title": "Путин награди американски генерал с орден"}
{"url": "https://www.blitz.bg/stsena/khaydi-klum-zakhvrli-drekhi-i-zadrzhki-i-se-nagrabi-s-mladoto-si-gadzhe-snimki-18_news592288.html", "text": "Папараци подпалиха мрежата с полуголи снимки на 44-годишната Хайди Клум. Кадрите са от романтичната почивка на 44-годишната красавица в курортното градче Кабо Сан Лукас в Мексико. Горещата германка се е отдала на романтика и релакс в компанията на 28-годишния музикант Том Каулитц.        Превод: БЛИЦ    ", "date": "2018.04.10", "title": "Хайди Клум захвърли дрехи и задръжки и се награби с младото си гадже (СНИМКИ 18+)"}
{"url": "https://www.blitz.bg/lyubopitno/misteriozen-angel-krzhi-kray-slntseto-snimkivideo_news592306.html", "text": "Уфолози откриха странен обект, наподобяващ ангел с крила, на снимки на Слънцето. Кадрите са на НАСА, а привържениците на теориите за извънземни нашественици твърдят, че и друг път са попадали на подобни обекти. Изследователите смятат, че въпросният „ангел” се състои от няколко кораба.  Какво правят тези кораби и защо са групирани в тази форма - на тези въпроси уфолозите все още търсят отговор.         Превод: БЛИЦ    ", "date": "2018.04.10", "title": "Мистериозен ангел кръжи край Слънцето (СНИМКИ/ВИДЕО)"}
{"url": "https://www.blitz.bg/svyat/podvodnitsi-ss-154-raketi-i-vertoletonosach-se-vklyuchvat-v-udarnata-armada-na-sashch-sreshchu-siriya-damask-krie-iztrebitelite-si-pri-rusnatsite-v-khmeymim_news592310.html", "text": "Израелската новинарска агенция Newsru.co.il съобщи нови подробности за активността на САЩ край бреговете на Сирия и за пребазиране на сирийска авиация. Преди това The Wall Street Journal съобщи, че към бреговете на Сирия приближават двата ракетни разрушителя Donald Cook и Porter.     Сирийски медии обаче съобщават, че към Сирия приближават разрушителят Laboon с ракети „Томахоук” на борда и подводница Georgia тип „Охайо” със 154 крилати ракети на борда си.     Според информационния портал uawire.org, към операцията в Сирия може да се включи вертолетоносача Iwo Jima, който сега е в Червено море. Медията припомня, че в Средиземно море се намират също разрушителят Carney и атомната подводница на САЩ John Warner.     Британските ВВС също се активирали, като изпратили в Източното Средиземноморие въздушен танкер КС2.     Западни анализатори считат, че САЩ могат да нанесат удари по цели в Сирия в близките 24 часа. Към атаката могат да се присъединят съюзниците на Вашингтон в Близкия Изток.     Израелският портал NzivNet съобщи за пребазиране на най-добрите сирийски изтребители при руснаците в Хмеймим. Дамаск е уверен, че страните от Запада възнамеряват да унищожат сирийската авиация.     Намиращата се край Дамаск 4-а бронетанкова дивизия е разсредоточена и е приведена в максимално висока готовност.     Според арабската редакция на немската телевизия DW, Доналд Тръмп по всяка вероятност е взел решение да удари по ирански военни обекти в Сирия и да нанесе максимални щети по сирийската военна инфраструктура.    Превод и редакция: БЛИЦ    ", "date": "2018.04.10", "title": "Подводници със 154 ракети и вертолетоносач се включват в ударната армада на САЩ срещу Сирия, Дамаск крие изтребителите си при руснаците в Хмеймим"}
{"url": "https://www.blitz.bg/svyat/tya-me-iznasili-oralno-amerikanets-sdi-izvestna-kholivudska-aktrisa-che-mu-posegnala-kogato-bil-na-16-godini_news591793.html", "text": "Американец съди актрисата Джейми Лунър, която според него го е съблазнила с мъж през 1998 г., когато е бил на 16 години, предаде TMZ. Антъни Оливър поиска 250 милиона долара от жената като морална компенсация. Според мъжа той бил на парти в дома на актрисата, която по това време била на 26 години. Тийнейджърът останал сам с актрисата и един гримьор, като тримата пиели в продължение на няколко часа. След това, по негови думи, Джейми Лунър му дала метамфетамин.  Както твърди Антъни, актрисата започнала да му прави орална любов, а след това се присъединил и гримьорът. Жертвата добави, че брат му е станал случаен свидетел на инцидента.  Антъни смята, че инцидентът е нарушил психиката му, поради това, че все още не разбирал дали му харесват жени или мъже. По думите му случаят го довел до алкохолизъм.  Адвокатът на Лунър нарече обвиненията безпочвени и предположи, че това е опит за изнудване. Той добави, че Антъни Оливър непрекъснато съдил някого - през последните осем години мъжът е подал 27 различни дела.  46-годишната актриса Джейми Лунър е известна с ролите си в телевизионния сериал \"Свръхестествено\", \"Савана\", \"CSI: От местопрестъплението\", \"Всички мои деца\", \"Истинска кръв\", \"Двама мъже и половина\" и др. Превод: БЛИЦ    ", "date": "2018.04.10", "title": "Тя ме изнасили орално! Американец съди известна холивудска актриса, че му посегнала, когато бил на 16 години"}
{"url": "https://www.blitz.bg/daydzhest/10-ot-nay-skpite-adresi-v-sveta-snimki_news592276.html", "text": "Това са десет от най-скъпите адреси в света.Атъртън, Калифорния (94027)   Бастион на хората - двигатели от Силиконовата долина, домовете в този изключителен калифорнийски анклав могат да струват до над 20 милиона долара. Понастоящем се класира като най-скъпия квартал в Съединените щати, като цената на имот тук средно е 9.69 милиона долара. Кенсингтън, Лондон (SW7, SW5, W8 и W14) Споделянето на един адрес с кралицата на Англия идва на съответната цена. В допълнение към това, че е дом на двореца Кенсингтън, в съименния квартал се намират и Музеят Виктория и Албърт, Роял Албърт Хол, Природонаучният музей, Имперски колеж и др. Бъдете готови да платите много, средно 14 милиона долара. Маналап, Флорида (33462) С население, наброяващо 500 души, малката крайбрежна общност в Маналапан няма точно определен развит пазар на недвижими имоти. Но за това, че няма количество, му дава висока стойност. Средната цена на имот тук надхвърля 8 милиона долара. Най-скъпият дом, който понастоящем се предлага на пазара, е имение с осем спални, която се продава за близо 44 млн. долара. Piper Point, Сидни (2027) Само на четири мили източно от центъра на Сидни, Piper Point е дом на някои от най-скъпите имоти в града. От 2012 г. насам цените са нараснали със 176%, а средната стойност за жилище е малко под 10 млн. долара. Аспен, Колорадо (81611) Дори и с понижаване на цените, Аспен остава гореща дестинация за недвижими имоти, особено за планинските. През 2016 г. еднофамилните имоти се продават средно за 6.6 милиона долара, а през последното тримесечие на 2017 г. са продадени девет къщи за 9.6 милиона долара или повече. 16-ти район, Париж (75016 и 75116) С богати красиви сгради от 19-ти век, широки пътища и централните офиси на няколко компании от Fortune Global 500, 16-ти район на Париж е сред най-желаните и най-скъпите места за живеене тук. През септември цените на квадратен метър са малко над 14 000 долара. Ню Йорк (10065) Разположен между Ийст Ривър и Сентръл парк, Горната източна част на Ню Йорк е безпосрно най-лукс мястото тук, което може да обясни защо средната цена на имотите през 2016 г. е била почти 6.5 милиона долара. Оуд - Зуид, Амстердам (1059 и 1071 до 1075) Създадена през 1998 г., Оуд-Зуид е симбиоза между два бивши квартала: Амстердам-Зуид и Де Пийп. Комбинирани, те покриват някои от най-ексклузивните недвижими имоти в града, включително амстердамската версия на Центръл парк – Вонделпарк. Фишър Айлънд, Флорида (33109) От 1925 г. до 1944 г. единствената къща на острова, построена и кръстена на предприемача на недвижими имоти Карл Г. Фишър, е принадлежала на богатото семейство Вандербилт. Населението на острова сега е по-голямо от тогава, но като цяло е малобройно. Според преброяването през 2010 г. само 132 души наричат острова свой дом. Цените са изключително високи, като средните са около 4.3 милиона долара. Лос Алтос, Калифорния (94022) Заради близостта си до океана, Лос Алтос се превърна в един от най-заможните квартали в страната. Средната цена на жилище е повече от 7.5 милиона долара, което го прави третият най-скъп адрес в САЩ.", "date": "2018.04.10", "title": "10 от най-скъпите адреси в света (СНИМКИ)"}
{"url": "https://www.blitz.bg/obshtestvo/prvi-snimki-na-zhelyaz-andreev-narushil-spored-sashch-embargoto-za-trgoviya-v-siriya_news592257.html", "text": "Днес изтича мярката за задържане от 72 часа на 29-годишният Желяз Андреев от Добрич, който бе задържан в родния си град по искане на прокуратурата в Маями. Арестът е във връзка с водено разследване във Флорида срещу 11 души, които са обвинени, че са нарушили ембаргото за търговия със Сирия. Петима от тях са българи. Според обвинението сънародниците ни са работили в кол център в София, през който са продавани части за самолетите на сирийските авиолинии. Според САЩ те са свързани с терористична дейност, информира bTV.  Приятелката на Желяз Андреев – Милена Здравкова, разказа, че той е разбрал за разследването случайно през 2005 г., когато му казали, че името му присъства в списък с обвинени.  Милена познава Желяз от 2013 г., когато работили заедно във въпросния кол център в София. Всеки от нас е контактувал с клиенти по списък, даден му от отдел „Продажби”, каза Милена Здравкова.  Фирмата е била регистрирана в София със седалище в Маями. Нашите договори бяха по българското законодателство и не подозирали, че трябва да се съобразяваме с чужди закони, коментира още приятелката на Желяз Андреев.  Вече е създадена и група във „Фейсбук” в негова подкрепа. ", "date": "2018.04.10", "title": "Първи СНИМКИ на Желяз Андреев, нарушил, според САЩ, ембаргото за търговия в Сирия"}
{"url": "https://www.blitz.bg/svyat/sauditski-prints-i-dlgogodishen-vnshen-ministr-porchal-porno-za-90-000-evro-no-zabravil-da-plati_news592248.html", "text": "Член на кралското семейство на Саудитска Арабия дължи 90 000 евро на френска компания за снимките на порно филм, съобщава The Local. Бившият външен министър на страната Сауд ал Фейсал, който почина през 2015 г., е поръчал на SARL Atyla производството на филми за възрастни по оригинален сценарий, но така и не платил за предоставените услуги. Компанията все още не е предала „продукцията” в съда, но ако исковете не бъдат удовлетворени, записите ще станат публично достояние.  SARL Atyla е дала под съд френската компания, която управлява имуществото на семейството на ал Фейсал. В същото време, SARL Atyla е предоставила преписка от комуникацията с представители на принца, в който става дума за предпочитанията му и за детайли от сценария.  Въпреки че името на поръчителя не фигурира, по думите на ищците става дума именно за Сауд ал Фейсал. Превод: БЛИЦ    ", "date": "2018.04.10", "title": "Саудитски принц и дългогодишен външен министър поръчал порно за 90 000 евро, но забравил да плати"}
{"url": "https://www.blitz.bg/ikonomika/menidzhr-na-chez-khvrli-svetlina-vrkhu-vdiganeto-na-tsenite-na-toka-i-posochi-vinovnika_news592400.html", "text": "Преди да дам каквато и да било конкретна цифра, отново ще обърна внимание, че единствен Регулаторът има право и носи отговорност за вземане на решение относно цените на електроенергията. Това заяви Карел Крал – регионален мениджър на ЧЕЗ за България, коментирайки внесените в края на март от енергийните енергийните дружества ценови заявления пред \"Фокус\". „Регулаторът прави това въз основа на преценка на всички фактори и отчитане на заявените параметри от всички участници във веригата на ценообразуването – производство, където е най-големият дял от крайната цена; преноса; разпределението и снабдяването. Ние сме в последните две части на този процес. Към момента делът на ЧЕЗ е 8,39%, включително данъците, което при една условна сметка от 100 лв означава 8 лв и 39 ст. Това е всичко, с което разполагаме за постигане на българските и европейските изисквания за дейността. Съгласно подадените от нас в края на м. март ценови заявления, в случай, че нашите предложения бъдат приети, би се стигнало до средно увеличение от около 3 стотинки на киловатчас за бита“, посочи Карел Крал, но уточни, че в същото време предлаганите параметри по отделните показатели биха довели до намаление на цената на пиковата енергия за стопанските клиенти.  „Ние сме длъжни да кажем какво е необходимо. Както винаги досега, сме предложили промяна в тарифната структура, така че тя да отразява вярно действителните разходи за стопански, битови клиенти, клиенти на средно или ниско напрежение и т.н. Но крайното решение да определи колко бързо българският енергиен сектор ще стане напълно либерализиран е изцяло в ръцете на КЕВР“, подчерта още регионалният мениджър на ЧЕЗ за България.  На въпрос как са обосновани исканите от дружеството параметри във внесените ценови предложения, той отговори: „Има много фактори, които да обосноват подхода на постепенното увеличение на цените за електроенергия, които и към момента са най-ниските в ЕС. Тук трябва да се отчете преодоляване на дефицита в енергийната система, инвестициите в инфраструктурата високо, средно и ниско напрежение, отразяване на разходите за производство на електроенергия и разбира се, либерализацията. В същото време километър кабел, нов трансформатор или електромер навсякъде в Европа струват почти еднакво. Цената на квалифицираната работна ръка в България расте. Това е валидно и за енергийния сектор и ЧЕЗ трябва да се съобразява с нивата на възнагражденията в държавните и останалите частни енергийни компании. Това е сериозно предизвикателство и ръководството на ЧЕЗ е в постоянен диалог с представителите на профсъюзите за постигане на уеднаквяване на нивата на възнагражденията и осигуряване на конкурентоспособност на нашите компании да задържат и привличат най-добрите професионалисти в сектора. Ние вече имаме подписани колективни трудови договори, в които като ръководство сме поели определени ангажименти. Освен това сме финансово ангажирани с развитието на професионалното образование в страната, което не е предмет на ценовите заявления, но е в подкрепа на факта, че гледаме изключително сериозно на човешките ресурси“.  Карел Крал коментира и твърденията, че разходите на купувача Инерком и лихвите по евентуалните кредити са включени в ценовите заявления на ЧЕЗ. „Абсолютно не. Ценовите заявления са подготвени от ЧЕЗ и купувачът няма никакво отношение към тях. Самият председател на КЕВР Иван Иванов вече опроверга възможността подобни разходи да бъдат включени в цените. Това само по себе си е достатъчна гаранция като имаме предвид, че крайното решение по отношение на цените на електроенергия на регулирания пазар, е на КЕВР“, аргументира се той. ", "date": "2018.04.10", "title": "Мениджър на ЧЕЗ хвърли светлина върху вдигането на цените на тока и посочи виновника"}
{"url": "https://www.blitz.bg/lyubopitno/nauka-i-tekhnologii/kak-da-si-napravim-diamanti-v-mikrovlnovata-furna_news592393.html", "text": "В момента вероятността всеки четвърти диамант, който се продава в света, да се окаже т.н. кървав диамант е огромна. Кървавите диаманти, както е известно, се добиват във зони на военни конфликти, като например печално известната африканска държава Сиера Леоне, и се използват, за да финансират различни конфликти по планетата и дори граждански войни, пише Obekti.bg, позовавайки се на Science Aler.И за онези от нас, които биха стояли настрани от кървавите диаманти, става на практика почти невъзможно да се различат кървавите диаманти от законните диаманти. По тази причина пазарът за синтетични диаманта нараства значително.  Синтетичните диаманти се “отглеждат” в лаборатории и осигуряват по-евтина, по-екологична и по-етична алтернатива от кървавите диаманти, която изглежда по абсолютно същия начин, както и истинските диаманти. Те се получават като се сложи микроскопично парченце диамант, наречено карбоново семе в … микровълнова, заедно с различни количества тежки газове, като най-често се използва метан. Сместа се нагрява до много високи температури, за да произведе плазмена топка, в която газът се разпада и въглеродните атоми кристализират. После те се акумулират върху диамантеното семе, като го карат да расте. Но преди да си купите микровълнова имайте предвид, че процесът да отгледате пазарно адекватен диамант ще отнеме поне 10 седмици. Добрата новина е, че резултатът ще бъде толкова добър, че за да се различи от истинските диаманти на експертите ще им трябва доста скъпа машина. Към момента синтетичните диаманти са отговорни за минимална част от глобалния пазар на диаманти в обем от 80 милиарда долара, твърди Блумберг. През 2014 г. синтетичните диаманти произведени в света са били в обем на около 360 000 карата, в сравнение с 146 милиона карата на естествените диаманти, които са били добити по законен и по кървав начин. Очакванията обаче са броят на лабораторно отгледаните диаманти да скочи до 2026 година към сериозните 20 милиона карата.  ", "date": "2018.04.10", "title": "Как да си направим диаманти в микровълновата фурна"}
{"url": "https://www.blitz.bg/obshtestvo/regioni/krasivata-bolyarka-mariya-zavrtya-glavata-na-mlad-amerikanets-v-mrezhata-a-maykl-y-spretna-iznenada-koyato-shche-pomni-tsyal-zhivot_news592330.html", "text": "Виртуална любов доведе Майкъл Линдъм от САЩ в България. 23-годишният чужденец направил изненада на търновката Мария Михайлова, с която поддържат контакт по фейсбук цяла година. Американецът пристигнал у нас, без да предупреди за идването си, затова шокът от срещата бил голям за нашенката, пише \"Борба\". Тя е студентка по право в София и именно там дошъл Майкъл.  Мария е на 20 години, родена във Велико Търново. Баща й е болярин, а майка й има руски корени. Като повечето си връстници е израснала с интернет технологиите и модерното социално общуване. От малка мечтаела да стана адвокат и по тази причина се насочила към юридическото образование. Така животът я отвел в София. Студентката се запознала с Майкъл във Фейсбук покрай забавна страница за снимки, картинки и видеа, където и двамата членували. Често мненията им, изразени в коментари под публикациите, се припокривали и един ден 23-годишният американец й предложил приятелство.  „Започнахме да си пишем всеки ден. За мен беше интересно да комуникираме на английски език, тъй като едновременно упражнявах своя английски, а и научавах разни неща за живота в САЩ. Така се случи, че общуването ни стана част от ежедневието и макар часовата разлика и двамата знаехме какво прави другият във всеки момент. Когато аз ставах сутрин, той си лягаше. По тази причина често се случваше да будуваме до късно или пък да се събуждаме твърде рано”, разказва Мария.  Оказало се, че двамата имат много сходни интереси и виждания за живота. 20-годишното момиче разказа, че преди запознанството с нея Майкъл не знаел нищо за България и дори си мислел, че това е страна в Азия. Благодарение на комуникацията им научил за Царевец, Мадарския конник, Белоградчишките скали, храма „Александър Невски” и много други исторически паметници и забележителности у нас.  „Той си представяше страната ни като много бедна, изостанала и западнала. За щастие, успях да опровергая мнението му. От разни снимки в интернет си бе стигнал до извода, че тук ползваме автомобили само втора употреба и едва ли не хората се придвижват с коне и каруци”, шеговито споделя търновката.  Когато пристигнал в България и й съобщил, че е на летището в София, първоначално Мария не повярвала. Помислила, че се шегува. Той обаче пратил снимка на фона на столичния еърпорт и тя заедно с нейни колеги от университета отишли да го вземат от летището.  „Беше много вълнуващ момент. Чувството, че някой, когото познаваш задочно, е пропътувал такова разстояние само заради теб е неописуемо. Майкъл ме направи щастлива”, увери тя.  И тъкмо когато стигнали модерната част на София, пътя им препречил кон с каруца…  Двамата прекарали 2 дни заедно, след което младежът отлетял за САЩ. Тяхната история обаче тепърва ще се развива, защото Мария ще прекара 4 месеца в страната на неограничените възможности на бригада. „Последния месец имам право да пребивавам като туристка и смятам да отида при Майкъл. Дали приятелството ни ще прерасне в любов – времето ще покаже”, коментира студентката. ", "date": "2018.04.10", "title": "Красивата болярка Мария завъртя главата на млад американец в мрежата, а Майкъл й спретна изненада, която ще помни цял живот"}
{"url": "https://www.blitz.bg/lyubopitno/kak-da-sprem-da-se-trevozhim-kakvo-mislyat-drugite-za-nas_news592414.html", "text": "Срещал съм хора, които изобщо не се интересуват какво мислят другите. Може да са страхотни хора като цяло, но в социални ситуации са склонни да правят това, което неочакваното рязко затопляне прави със зимните олимпийски игри. И все пак, донякъде можем да им завиждаме, пише obekti.bg, позовавайки се на Uncommon Help.Каква свобода! Ние обаче искаме баланс. Да бъдем емоционално интелигентни означава да имаме представа и донякъде да се съобразяване с това, което другите биха могли да мислят за нас, без да ни е грижа толкова, че да ни пречи да бъдем ефективни и оригинални човешки същества.  Джон, на когото му пукаше твърде много Един от първите ми клиенти, Джон, се оплакваше как в продължение на 50 години не е можел да прави това, което той иска да прави. Продължил е семейния бизнес, защото се е страхувал какво ще каже семейството му, ако последва страстта си към музиката. Казва, че винаги се е страхувал да прави, казва или дори да мисли това, което иска. По времето, в което дойде при мен, той дори имаше чувството, че хората го оценяват, докато върви по улицата. „Сякаш дрехите ми, начина, по който ходя… всичко е грешно по някакъв начин.“ На съзнателно ниво Джон разбираше, че другите хора не са фокусирани само върху него, беше наясно, че неговите възгледи, желания и идеи са също толкова валидни, както и на останалите. Но не се чувстваше така. Зададох му въпроса за милион долара: „Какво бил искал наистина да правиш, Джон?“ Той се замисли, изглеждаше изпълнен със съмнения, след което на лицето му изгря срамежлива усмивка, последвана от по-широка: „Знаете ли, сега, когато децата са пораснали, жена ми и аз с удоволствие бихме последвали мечтата си да се пенсионираме в Испания и да отворим малък хотел.“ Попитах го: „Какво ти пречи да го направиш?“ „Същото, което винаги: страхът от това какво ще си помислят хората. Дори вече не знам кои хора.“  Тревогата за това какво си мислят другите хора е причина за най-различни типове повърхностно поведение, притеснение, пропуснати възможности, вътрешно негодувание, съжаления и горчивина.  Какво го прави толкова трудно за преодоляване? Ето няколко идеи, които могат да помогнат. Собственото ни въображение Защо някои хора не ги е грижа какво мислят другите? Възможно е те да са в аутистичния спектър и да нямат това, което психолозите наричат „теория на съзнанието“ – да им е трудно или невъзможно да си представят, че други хора виждат нещата по различен начин от това, което самите те правят. Всъщност, това как другите може да гледат да нещо, не се взима изобщо под внимание. Предимство е да осъзнаваме, че другите имат свои собствени мнения и възприемат реалността по различен начин. За да имаме „теория на съзнанието“, трябва да можем да разширим нашето въображение. Ако ми харесва нещо, трябва да мога да си представя, че на вас може да не ви харесва. Но ако не сме внимателни, можем да прекалим с „теорията на съзнанието“  и въображението, което има за цел да ни служи, започва да работи срещу нас. Това се случва, когато хората си представят, че са разстроили другите, когато не са, или че другите ги смятат за глупави, и т.н. За да противодействате на тази тенденция, започнете да оспорвате това, което вашето въображение ви подхвърля. „Всички ще ме намразят! ... Момент, откъде знаеш? Някои хора ще те харесват, някои няма да имат нищо против, други ще бъдат безразлични.“ Свикнете да се чувствате комфортно, без да знаете какво мислят за вас Когато за пръв път започнах да говоря пред публика, се притеснявах дали хората ще одобрят това, което правя, отчаяно се надявах да ме харесат и често си представях, че не е така. Сега не се притеснявам: твърде уморително е. Не предполагам, че хората ще харесат мен или нещата, които им говоря, просто свикнах с това, че няма как да знам. Някои „проблеми“ в живота, като например, че няма как да знаем със сигурност какво мислят другите за нас, всъщност не са предназначени да бъдат решени. Как хората ни възприемат, понякога има повече общо с тях, отколкото с нас самите. Те ни харесат или не, само защото сме задействали асоциация в съзнанието си и им напомняме за някой, когото са харесвали (или не) в миналото. Това няма нищо общо с нас. Наслаждавайте се на индивидуалността си Човешко е да имитираш други хора. Особено често го виждаме при младежите, които копират стила на обличане, прическата и маниера на поведение на свои познати или някоя знаменитост. Но в крайна сметка всичко, което можеш да бъдеш е… себе си. Опитът да бъдеш някой, който не си, винаги ще те остави неудовлетворен, независимо колко се възхищаваш на този човек. Забавното е, че най-често се стремим да възприемем външния вид и поведението именно на хората, които се чувстват най-комфортно да бъдат индивидуалистични. Ако наистина искаме да ги копираме, трябва да развием собствената си индивидуалност. Всички имаме странности, уникални гледни точки и ексцентрични навици. Колкото повече сме способни да се отпуснем с тях, толкова по-комфортно започваме да се усещаме в кожата си. Запомнете: хората ще си мислят, каквото си мислят Има разлика между начина, по който един човек изглежда и начина, по който е. Външният вид заблуждава. Това, което някой си мисли за вас може да е съвсем далеч от истината. Ако някой формира мнение за вас на базата на повърхностни неща, негова, а не ваша работа е да поправи гледната си точка на базата на по-обективна и рационална информация. Оставете на другите да се занимават с това – ако изобщо имат някакво мнение. Бъдете фокусирани Ако правите животоспасяващо дишане уста в уста на публично място, ще бъдете напълно фокусирани. Няма да мислите какво си мислят минувачите за дрехите или за формата на тялото ви. Всичко това ще изчезне от вашето съзнание. Когато сте увлечени и очаровани, например от интересен разговор, тогава сте склонни да спрете да си представите какво могат да мислят другите за вас. Направете това упражнение по самохипноза: Стъпка 1: Спомнете си момент, когато сте се изкушавали да се притеснявате какво мислят другите за вас.      Стъпка 2: Сега помислете за моменти, когато сте напълно фокусирани – в спортно състезание, музикално парче, книга или разговор с приятел, който ви казва нещо невероятно. Забележете, че сте напълно фокусирани извън себе си.      Стъпка 3: Увеличете това усещане.      Стъпка 4: Вземете това усещане за концентрация извън себе си и го пренесете в ситуацията от Стъпка 1 (където сте се притеснявали какво мислят другите).      Стъпка 5: Представете си как сте в тази ситуация и се чувствате спокойни и безразлични спрямо това, което другите могат да си помислят.      Стъпка 6: Обърнете внимание какво е усещането да стигнете до момента, в който изобщо не се замисляте какво може да си мислят другите. Представете си живота, след като сте отхвърлили тревогата за чуждото мнение Тревогата, че ще изглеждаме неадекватно или странно, ни пречи дори да се опитаме да направим или да изпитаме това, което може да е от огромно значение за нас. Чарлс Дарвин бил загрижен за това как неговите неортодоксални научни възгледи за еволюцията ще бъдат приети, но не можел да се въздържи да публикува идеите си. Бетовен може да се е тревожел, че близките му не одобряват композирането… Факт е, че някой винаги ще бъде недоволен и това не е винаги ваша грижа. Просто като хипотетично психологическо упражнение, отделете време да си представите какво бихте могли да направите и да изпитате, ако не ви е грижа за това, което мислят другите. Това не означава, че ще спрете да се интересувате напълно, но ще ви даде възможност да решите какво самите вие искате да направите или да кажете. Животът, изживян в опит да угоди на хора, които може би никога няма да са доволни от нищо, старанието и жертвите, за да бъде всичко „както трябва“ – това е кралският път към съжалението. Джон осъзна, че няма да живее вечно и последното, което чух от него, беше, че се радва на живота си в Испания.", "date": "2018.04.10", "title": "Как да спрем да се тревожим какво мислят другите за нас"}
{"url": "https://www.blitz.bg/svyat/naprezhenie-v-sredizemno-more-ruski-boyni-samoleti-preletyakha-nad-amerikanskiya-razrushitel-donald-kuk_news592222.html", "text": "Бойни самолети на ВКС на Русия са прелетяли най-малко четири пъти над американския есминец разрушител USS ​​Donald Cook (\"Доналд Кук\"), разположен в Средиземно море, съобщава турското издание Hurriyet. Според информацията,  американският кораб се е приближил на разстояние 100 километра от сирийския град Тартус, в който се намира руската военноморска база.  По-рано, Washington Examiner, позовавайки се на източник в американското военно министерство, предаде, че USS Donald Cook е напуснал пристанището в Кипър в понеделник и се е насочил към Сирия. Също така се съобщава, че разрушителят е оборудван с 60 крилати ракети Tomahawk (\"Томахоук\").  В понеделник президентът на САЩ Доналд Тръмп заяви, че САЩ възнамеряват да вземат решение в рамките на 24 до 48 часа относно отговора на химическата атака, за която се твърди, че е станала в сирийския град Дума.  Постоянният представител на Русия в ООН, Василий Небензя, заяви от своя страна,че информацията за химическа атака в сирийското село Дума е фалшива.  Ники Хейли, постоянен представител на САЩ в ООН изясни, че Съединените щати ще отговорят на използването на химическо оръжие в Сирия, в случай, че Съветът за сигурност на ООН не може да защити мирното население. Превод и редакция: БЛИЦ    ", "date": "2018.04.10", "title": "Напрежение в Средиземно море! Руски бойни самолети прелетяха над американския разрушител \"Доналд Кук\""}
{"url": "https://www.blitz.bg/svyat/ofist-na-advokata-na-trmp-be-pretrsen-ot-fbr_news592223.html", "text": "Американските федерални власти в лицето на ФБР обискираха офиса на адвоката на президента Доналд Тръмп, съобщава Ройтерс, цитирана от Нова телевизия. Федералните са иззели секретната кореспонденция между юриста Коен и клиентите му. Адвокатът на Коен заяви, че обискът идва по искане на разследващия руската намеса на изборите през 2016-та година, Робърт Мълър. ", "date": "2018.04.10", "title": "Офисът на адвоката на Тръмп бе претърсен от ФБР"}
{"url": "https://www.blitz.bg/svyat/ruskata-kim-kardashiyan-otnovo-se-razgoli-bezsramno-i-nagoreshchi-mrezhata-ne-ostavi-nikakv-prostor-za-vobrazhenieto-snimki-18_news592224.html", "text": "Живеещата в САЩ моделка от руски произход Анастасия Квитко, по-известна в интернет като \"руската Кардашиян\", публикува в своя акаунт в \"Инстаграм\" нова фотография, на която в буквален смисъл се показа на своите последователи и поклонници от всички страни. На разгорещените фенове звездата остави само да се измъчват върху избора, от коя страна собственичката на вълнуващите телесни форми е по-съблазнителна.       Превод и редакция: БЛИЦ  Ето и още снимки на горещата моделка: ", "date": "2018.04.10", "title": "Руската Ким Кардашиян отново се разголи безсрамно и нагорещи мрежата, не остави никакъв простор за въображението (СНИМКИ 18+)"}
{"url": "https://www.blitz.bg/svyat/vv-filipinite-khvanakha-gigantski-kalmar-chudovishche-snimkivideo_news592229.html", "text": "Огромен калмар бе уловен от рибари във Филипините. Дължината на чудовището е 2 и половина метра, съобщава Rakyatku News. Според рибарите, преди не им се е налагало да се срещат с такива големи екземпляри. Местните жители се надяват, че такъв улов не е уникален и в бъдеще те ще хванат не по-малко гигантски \"роднини\" на чудовището.  Както казват рибарите, това е млад и здрав калмар, месото му ще бъде много вкусно. Превод и редакция: БЛИЦ     ", "date": "2018.04.10", "title": "Във Филипините хванаха гигантски калмар-чудовище (СНИМКИ/ВИДЕО)"}
{"url": "https://www.blitz.bg/svyat/donald-trmp-nareche-napadenie-sreshchu-stranata-obiska-na-negoviya-advokat_news592225.html", "text": "Президентът на САЩ Доналд Тръмп коментира обиските от страна на ФБР в офиса на адвоката му като ги \"срам\" и \"нападение срещу страната\". Държавният глава е цитиран от Би Би Си. \"Този лов на вещици продължава постоянно\", заяви президентът пред репортери в Белия дом.  Както по-рано ви съобщихме, Американските федерални власти в лицето на ФБР са обискирали офиса на адвоката на президента Доналд Тръмп. Федералните са иззели секретната кореспонденция между юриста Коен и клиентите му. Превод и редакция: БЛИЦ    ", "date": "2018.04.10", "title": "Доналд Тръмп нарече \"нападение срещу страната\" обиска на неговия адвокат"}
{"url": "https://www.blitz.bg/svyat/4-porazitelni-i-unikalni-sluchaya-na-byagstva-ot-zatvora-v-svetovnata-istoriya-snimki_news592228.html", "text": "Няма непробиваема крепост – нито отвън навътре, нито отвътре навън. Затворници са бягали още от тъмниците през средновековието, от Двореца на дожите във Венеция, от затвора Рединг във Великобритания, Лондонския Тауър, че дори и от „Азкабан“ смъртожадните успяха да избягат. Какво остава за Централен Софийски затвор? Нищо ново под слънцето. В духа на събитията с избягалите затворници в България, вижте тези 4 поразителни случая на бягства от затвора в световната история. Бягството от затвора Мейз  Най-дръзкото бягство от затвор в историята на Великобритания се състои на 25 септември 1983 г. в окръг Антрим, Северна Ирландия, когато 38 затворници от Ирландската републиканска армия (Irish Republican Army, IRA). Те излежават присъди за убийства и извършване на атентати. По време на бягството им един от надзирателите получава инфаркт и умира, а други 20 са ранени, двама от които са простреляни с пушки, вкарани в затвора незаконно. Затворът се е смятал за един от най-строго охраняваните в Европа. В допълнение към 5 метровата ограда, всеки от блоковете е ограден от своя собствена стена висока 5 метра с бодлива тел и стоманени порти.  Малко след 2:30 сутринта затворниците „превземат“ своя блок, заплашвайки пазачите. Някои от затворниците взимат дрехите и ключовете от колите на пазачите. В 3:25 пристига камионът, който доставя храна и шофьорът разбира, че ще помага на затворници да избягат. Мъжете връзват крака му за педала и му казват накъде да кара. В 3:50 камионът напуска блока и скоро след това и затвора с всичките 38 мъже в него.  В следващите дни 19 от затворниците са хванати. Останалите са получили помощ от IRA да си намерят скривалища. Някои от групата успяват да отидат САЩ, но по-късно са открити и екстрадирани. Заради слаба политика в Северна Ирландия нито един от ненамерените не е осъден, а някои дори са амнистирани. В момента над  целия  затвор  са опънати метални въжета, които да попречат  на хеликоптери да кацат в случай, че някой иска да избяга по този начин. Алфред Вецлер  Този словашки евреин е един от малкото, успели да избягат от Аушвиц. Вецлер е известен с описанието, което той и партньорът му по бягство Рудолф Врба, дават за това как изглежда лагерът отвътре – двамата дават план на лагера, детайли по конструкцията на газовите камери, крематориумите и най-убедителното – флакон с отровния газ „Циклон Б“. Докладът „Врба-Вецлер“ е първото детайлно описание на Аушвиц, което Съюзниците признават за достоверно.  Два часа преди рутинната проверка на 7 април 1944 г., Вецлер и Врба са скрити в скривалище, направено от други затворници. Мястото на скривалището е извън периметъра на лагера и там се е строяла пристройка, която предстои да поеме унгарски евреи в бъдеще.  Скривалището представлява купчина от  дървени отломки, предназначени за строежа. За да  заблудят кучетата на лагера (пазени точно за такива случаи), затворниците разпръскват тютюн и бензин около мястото. Още същата вечер сирените прозвучават. В следващите три дена вътрешният и външният периметър на лагера са обградени. Но след като няма и следа от двамата евреи, всички решават, че те вече са се измъкнали. На 10 април двамата, наметнати с немски палта и ботуши взети от лагера, се отправят на юг към Словакия. Бягството от „Алкатрас“  За своята 29-годишна история, са регистрирани 14 опита за бягство от „Алкатрас“, в които участват 34 затворници. Официално всеки опит завършва с неуспех и заловените после или са убити или върнати в килиите. Но два опита (от 1937 г. и 1962 г.), в които участниците не са намерени, дават плод на теории, че всъщност бягствата им са били успешни. Най-известното бягство е от 11 юни 1962 година, когато Франк Морис и братята Англин излизат от килиите си, отиват на тавана на блока, срязват решетките и излизат на покрива на затвора през вентилационен отвор. От там слизат по водосточната тръба, прескачат мрежите и се качват на лодка. За триото се вярва, че не е оцеляло и са обявени за изчезнали и после мъртви. Тела обаче така и не са намерени. „Том, Дик и Хари“  През януари 1943 г. Роджър Бушел, затворник в германски военнопленически лагер прави един от най-амбициозните планове за бягство в историята. Планът е да се изкопаят три тунела с кодови имена Том, Дик и Хари. Всеки от входовете е внимателно избран, така че да не бъде видян от пазачите. За да не бъдат засечени от микрофоните на лагера, тунелите се копали на дълбочина от 9 метра. Били много малки, достатъчни за да минава един човек през тях. Всякакви дървени материали от лагера са събирани и използвани за укрепление на „конструкциите“.  За пет месеца пленниците изкопават 130 тона пръст.  „Хари“ е завършен през  март 1944 г. и бягството започва. Под прикритието на безлунната нощ, затворници от съседните бунгала влизат в тунела. Оказва се обаче, че изходът му не е, където се е предполагало, и изходът се намира в опасна близост до оградата на лагера. 76 мъже успяват да излязат от него. Сутринта на 25 март 77-ият затворник е забелязан от пазачите. От всички мъже, само трима успяват да избягат, 50 са убити, а останалите – пратени обратно в лагера.  Източник: chr.bg ", "date": "2018.04.10", "title": "4 поразителни и уникални случая на бягства от затвора в световната история (СНИМКИ)"}
{"url": "https://www.blitz.bg/svyat/pentagont-komentira-prelitaneto-na-ruski-boyni-samoleti-na-niska-visochina-nad-razrushitelya-donald-kuk_news592232.html", "text": "Министерството на отбраната на САЩ опроверга по-ранните съобщения за прелитането на няколко пъти на руски бойни самолети над американския разрушител в близост до Сирия. По-рано турските медии съобщиха, че американският разрушител USS Donald Cook, който се намира в Средиземно море и е оборудван с 60 ракети Tomahawk, се е приближил на 100 километра от сирийското пристанище Тартус, където е разположена и руска база. Също така се съобщаваше, че самолети от ВКС на Русия са прелетели няколко пъти на ниска височина над военния кораб.  От своя страна, американските медии информираха, че Министерството на отбраната на САЩ е опровергало тези съобщения. От Пентагона не уточниха, накъде в такъв случай се движи разрушителят, който ден преди това отплава от пристанище в Кипър.  В същото време, постоянният представител на Русия в ООН Василий Небензя заяви, че Вашингтон го очакват сериозни последствия в случай на използване на сила срещу Сирия.  \"Ние вече предадохме на американската страна, че използването на силови действия под фалшив претекст срещу Сирия, където по искане на законното правителство на тази страна се намират руски войници, може да доведе до много тежки последици\",  - каза постоянен представител на Русия на заседанието на Съвета за сигурност на ООН относно ситуацията в Сирия. Превод и редакция: БЛИЦ", "date": "2018.04.10", "title": "Пентагонът коментира прелитането на руски бойни самолети на ниска височина над разрушителя \"Доналд Кук\""}
{"url": "https://www.blitz.bg/svyat/nyakolkostotin-zagadchni-meteorita-sa-otkriti-v-antarktida_news592233.html", "text": "Около 250 метеорита са открити на малък участък от Южния полюс. Тайнствените \"гости\" от космоса са открити от експедицията ANSMET, съобщава НАСА. Тази експедиция е организирана специално за събиране на частици от планети и астероиди.  Според членовете на експедицията, метеоритите се приземяват на Южния полюс по-често, отколкото на други места. Температурният режим - вечният студ, им позволява да оцелеят много по-добре и да чакат момента, в който ще ги открият изследователите. Превод и редакция: БЛИЦ", "date": "2018.04.10", "title": "Няколкостотин загадъчни метеорита са открити в Антарктида"}
{"url": "https://www.blitz.bg/svyat/vizhte-nay-sblaznitelnite-i-krasivi-tv-vodeshchi-po-sveta-koito-radvat-zritelite-snimki_news592234.html", "text": "Те са умни, красиви, чаровни и много привлекателни. Влизат в дома на зрителите си ежедневно и те ги познават почти като свои близки. Да, това са любимите жени телевизионни водещи, които се усмихват мило, но и са доста сексапилни. България може да се похвали с много красиви лица, които виждаме на малкия екран, но светът също има какво да ни покаже по въпроса. Сред страните, източник на приличен брой съблазнителни тв-водещи, са Испания, Италия и държавите от Латинска Америка.  Към списъка можем да прибавим САЩ, Англия и Скандинавия, но съседните на България страни не са за пренебрегване. Повечето от тези момичета съобщават новините, но сред тях има и модератори на риалити шоута, такива, които казват късметийските числа от лотариите и не една и две спортни журналистки.  Нещо повече, голям процент от тях далеч не са просто красиви и симпатично глуповати, и успехите в кариерите им, плод на труд и амбиции, са прекрасно доказателство за това.  Вижте 11 от най-сексапилните телевизионни водещи, които радват зрителите от малкия екран. Лаура Уитмор, Ирландия/ Англия  Лаура започва кариерата си от MTV Europe, следва шоу, което търси таланти по RTE Two, а в момента води риалити за оцеляване Survival of the Fittest по английската ITV2. Живее в Лондон и освен като телевизионна водеща се изявява и като модел и има защо.  Габриела Кристеа, Румъния  Габриела дебютира на малкия екран още през 1994-а, когато е само на 19 години, когато е водеща на годишното издание на Евровизия. След това започва в сутрешния блок на Tele7, което й печели още по-голяма популярност в Румъния. В момента се е ориентирала по-скоро към продуцентска кариера, която съчетава с майчинството. Патрисия Конде, Испания  Патрисия също е от жените, които не се ограничават само в едно поприще. Преди да стане телевизионна водеща, тя е тийнейджър модел, започва да се снима още на 14 години. През 1999-а се пробва в конкурса Мис Испания. Оттам тя попада като репортер в телевизията и кариерата й тръгва нагоре.   Александра Обрадович, Сърбия  Формулата \"Млада и секси жена води лотария\" работи доста добре в съседна Сърбия. Александра Обрадович съобщава от екрана победителите от тотото, ако някой въобще следи числата, докато тя е там. Кристина Доченау, Румъния  Още една румънска красавица намира мястото си в този списък. Всъщност сексапилната блондинка от снимката води новинарска емисия.  Ана Мария Пикасо, Перу  Пикасо е завършила журналистика в Остин, Тексас. След това започва като водеща на вечерните новини в Далас, където прекарва една година преди да спечели стипендия и да замине за Мексико. Оттам се връща в родната Лима, където става водеща в един от перуанските спортни канали. Дейзи Фуентес, Куба/ Америка/ Испания  Още в колежа Дейзи е наета да води новините от 18 и от 23 часа по един от каналите на мрежата на Telemundo. После се присъединява към екипа на американското MTV и става първата им водеща от латиноамерикански произход. Следват риалити шоута, конкурси и телевизионни сериали.  Енки Бракай, Албания  Енки се явява на кастинг за водеща на новините по албанска телевизия. Уловката е, че съвсем умишлено пропуска да си сложи риза под сакото. Продуцентите са толкова впечатлени, че я наемат веднага. Защо ли... Надин Агнатиос, Ливан  Надин редовно попада в класациите на най-красивите жени в Ливан. Някои я наричат \"ливанската Адриана Лима\", но тя всъщност е водеща на новините. Чариса Томпсън, САЩ  Чариса започва кариерата си в телевизиите като репортер, но преминава като ко-водещ на предаването Sportsnation по спортния канал ESPN и във Fox Sports Live по Fox Sports. Ролята на Томпсън е на модератор, който говори с бивши атлети по горещите теми от деня.  Мелиса Тюрио, Франция  Мелиса завършва журналистика в Гренобъл, след което завършва магистратура – аудио-визуална журналистика, отново там. Големият пробив в телевизията идва, когато става водещ на предаване за пътувания по TF1. После прави още една крачка напред като отива в телевизия M6, където е едновременно редактор и водеща. През 2007-а е обявена за най-красивата французойка от мъжкото списание FHM.   Източник: webcafe.bg ", "date": "2018.04.10", "title": "Вижте най-съблазнителните и красиви тв водещи по света, които радват зрителите (СНИМКИ)"}
{"url": "https://www.blitz.bg/svyat/v-litva-prodavat-stranen-i-osoben-imot_news592235.html", "text": "Военните бункери винаги са били обект на специално внимание, когато става дума за промяна на тяхната собственост. Литва реши да се раздели с подобна недвижимост, която е построена от фашистите по време на Втората световна война. Подземието се намира в град Неринга. Там се намира бившият военен комплекс „Алкини”, който е бил баварска батарея за отбрана на въздуха с мрежа от бункери. Преди няколко години въпросните бункери са прехвърлени на местната власт. Въпросният комплекс от бункери е в доста добро състояние, независимо, че към момента приютява бездомници.  Подобни бункери обикновено се превръщат в галерии или туристически атракции. „Превръщането на бункера в подобна атракция изисква средства, с които общината не разполага, тъй като по предварителни изчисления инвестиция е на стойност близо 1 млн. EUR”, казва Дариус Ясаитис, кмет на Неринга. Друг минус е, че комплексът се намира далеч от града.  Уникалното на подземния комплекс е, че разполага със система от коридори, изходи и жилищни помещения.  Източник: fakti.bg ", "date": "2018.04.10", "title": "В Литва продават странен и особен имот"}
{"url": "https://www.blitz.bg/svyat/smrazyavashcho-shofor-zapechata-na-video-prizrak-koyto-go-presledva_news592236.html", "text": "Малайзийски шофьор засне на видео призрак на тайнствена жена, която го преследва по време на пътуването му. Записът бе публикуван в канала на YouTube NightGhostHouse. Според написаното към видеоклипа, водачът е шофирал по пътя в щата Кеда в ранната сутрин. Авторегистраторът е снимал аномалия на пътя: без значение какво разстояние е изминал шофьорът, призракът на една и съща жена се появи няколко пъти до машината, след което се появява точно пред колата. В крайна сметка, човекът губи самообладанието си, обръща колата и се връща назад.  Част от коментиращите в YouTube са убедени, че \"мистичното\" видео е фалшиво. Някои смятат, че записът е постановка и не е нищо повече от реклама в подкрепа на предстоящата премиера на малайзийски филм на ужасите. Превод и редакция: БЛИЦ     ", "date": "2018.04.10", "title": "Смразяващо: Шофьор запечата на ВИДЕО призрак, който го преследва"}
{"url": "https://www.blitz.bg/stsena/problemi-okolo-izlizaneto-na-poredniya-film-ot-poreditsata-terminator_news592237.html", "text": "Появата на новия филм от поредицата \"Терминатор\" по екраните бе отложена с 4 месеца през 2019 г., съобщи Контактмюзик. Очакваният с голям интерес нов филм с участието на Линда Хамилтън и Арнолд Шварценегер трябваше да излезе по екраните на 26 юли 2019 г., но сега става ясно, че датата на появата му в киносалоните ще е 22 ноември същата година.  Режисьор на филма е Тим Милър, но за пръв път от излизането на \"Терминатор 2: Денят на страшния съд\" по екраните през 1991 г. Джеймс Камерън също е замесен в създаването на филм от поредицата. Камерън бе режисьор на първия филм от поредицата и на продължението му \"Терминатор 2: Денят на страшния съд\", но не е участвал в заснемането на \"Терминатор 3: Бунтът на машините\" (2003), \"Терминатор: Спасение\" (2009) и \"Терминатор: Генезис\" (2015).  Седемдесетгодишният Шварценегер наскоро заяви, че новият филм ще е своеобразно завръщане към разказаното в първия филм от поредицата, излязъл по екраните през 1984 г  Източник: fakti.bg ", "date": "2018.04.10", "title": "Проблеми около излизането на поредния филм от поредицата \"Терминатор\""}
{"url": "https://www.blitz.bg/zdrave/khorata-s-tozi-tsvyat-ochi-sa-predrazpolozheni-km-alkokholizm_news592415.html", "text": "Ново изследване установи, че хората със сини очи имат по-голям шанс да станат алкохолици. Феноменът важи и по-общо при хората с по-светъл цвят на очите, независимо дали е зелен, сив или дори кафяв, пише obekti.bg, позовавайки се на Science Alert.За сравнение, хората с тъмно кафяви очи имат по-нисък шанс да станат алкохолици. Връзката се свежда до сходството на гени, които кодират цвета на очите и тенденцията за развиване на алкохолизъм. Д-р Дауеи Ли, един от водещите специалисти на екипа, който е направил откритието, обяснява:   “Нашите резултати са едновременно много неочаквани и потенциално полезни в областта на медицината, която третира заболявания като алкохолизма. Освен просто любопитна закономерност, потвърдена от статистическите модели, ние може да използваме това откритие, за да се опитаме да диагностицираме навреме развиването на алкохолна зависимост. Ако това наистина се окаже възможно ще отвори цяло ново поле на подходи към превенция и лечение на алкохолизъм”.", "date": "2018.04.10", "title": "Хората с този цвят очи са предразположени към алкохолизъм"}
{"url": "https://www.blitz.bg/svyat/rusiya-otkhvrli-amerikanskoto-predlozhenie-v-sveta-za-sigurnost-na-oon_news592219.html", "text": "Русия определи като неприемливо и отхвърли американското предложение в Съвета за сигурност на ООН за разследване на вероятното използване на химическо оръжие в Сирия, предава AFP, цитирана от \"Фокус\" Руският постоянен представител в ООН Василий Набензя каза пред репортерите, че проектът за резолюция, предложен от САЩ пред Съвета за сигурност на ООН „съдържа неприемливи елементи, които я правят по- лоша“ от предишното американско предложение. ", "date": "2018.04.10", "title": "Русия отхвърли американското предложение в Съвета за сигурност на ООН"}
{"url": "https://www.blitz.bg/svyat/sashch-izyasnikha-pri-kakvi-usloviya-shche-reagirat-na-izpolzvaneto-na-khimichesko-orzhie-v-siriya_news592215.html", "text": "Съединените щати ще отговорят на използването на химическо оръжие в Сирия, в случай, че Съветът за сигурност на ООН не може да защити мирното население. Това бе заявено от постоянния представител на САЩ в ООН Ники Хейли. \"Достигнахме момента, в който светът трябва да види, че правосъдието е изпълнено. На този етап от историята Съветът за сигурност на ООН или ще изпълни задълженията си, или ще демонстрира пълния си неуспех в защитата на хората в Сирия. Във всеки един от тези случаи САЩ ще отговорят \", каза тя пред Съвета за сигурност.  По-рано, постоянният представител на Русия в ООН, Василий Небензя, заяви,че информацията за химическа атака в сирийското село Дума е фалшива.  По-рано редица неправителствени организации, включително \"Белите каски\", направиха изявление, че на 7 април в Дума е било използвано химическо оръжие. Превод и редакция: БЛИЦ    ", "date": "2018.04.10", "title": "САЩ изясниха при какви условия ще реагират на използването на химическо оръжие в Сирия"}
{"url": "https://www.blitz.bg/svyat/moshchen-vzriv-razrushi-mnogoetazhna-sgrada-v-siriya-mnogo-zaginali-i-raneni_news592217.html", "text": "Взрив убива 13 цивилни в контролирания от джихадисти северозападен сирийски град Идлиб, предава AFP, цитирана от \"Фокус\". Голяма експлозия е причинила срутването на многоетажна сграда и е довела до смъртта на 13 души, ранени са още 80, като броят на загиналите се очаква да расте, защото някои от ранените са в критично състояние. Причината за експлозията все още не е известна.  Контролираният от джихадистите град и едноименната провинция са последната голяма област в Сирия извън контрола на правителството. Тази информация е подадена от базираната в Лондон Сирийска обсерватория за правата на човека. ", "date": "2018.04.10", "title": "Мощен взрив разруши многоетажна сграда в Сирия, много загинали и ранени"}
{"url": "https://www.blitz.bg/svyat/edin-ot-osnovatelite-na-apple-napuska-feysbuk-zaradi-skandala-s-dannite_news592216.html", "text": "Съоснователят на \"Епъл\" Стив Возняк напусна \"Фейсбук\" заради тревогата във връзка с начина, по който социалната мрежа борави с личните данни на потребителите, предаде ДПА, цитирана от bTV \"Потребителите предоставят всяка подробност от живота си на \"Фейсбук\", а \"Фейсбук\" прави много пари от реклама с това\", написа Возняк в имейл до вестник \"Ю Ес Ей тудей\".  \"Печалбите изцяло се основават на данните на потребителите, но потребителите не получават нищо от печалбите\", заяви той.  Возняк е деактивирал своя профил във \"Фейсбук\" вчера, след като е пуснал съобщение, че социалната мрежа му е донесла \"повече негативи, отколкото позитиви\".  \"Епъл\" има по-сигурни начини да споделя неща за вас. Все още мога да се занимавам с имейлите и текстовите съобщения от старата школа\", заяви той.  Возняк обаче не е изтрил профила си, тъй като не е искал да се раздели с потребителското си име.  Той каза, че би предпочел да си плаща за \"Фейсбук\", отколкото личните му данни да се използват за реклама.  \"Епъл\" прави своите пари от добри продукти, не от вас\", заяви Возняк. \"Както се казва, при \"Фейсбук\" вие сте продукта\", заяви той. ", "date": "2018.04.10", "title": "Един от основателите на Apple напуска \"Фейсбук\" заради скандала с данните"}
{"url": "https://www.blitz.bg/svyat/semeystvo-s-2-detsa-otide-na-pochivka-i-zhivott-na-vsichki-be-poguben-zaradi-ured-koyto-pochti-vsichki-imame-vkshchi-snimki_news592218.html", "text": "Семейството от Айова, САЩ, се е задушило до смърт от газ по време на почивка в Мексико. Виновникът за смъртта им се оказал неизправен бойлер, съобщава Time. Кевин и Ейми Шарп и техните деца, 12-годишният Стърлинг и 7-годишната Адриана, са били намерени мъртви в къщата, която са наели, докато били на почивка в Тулум. Съдебната експертиза показала, че причината за тяхната смърт е вдишването на токсичен газ, но източникът му дълго време не можел да бъде определен.  И сега, три седмици след инцидента, разследването успяло да изясни, че причината за смъртта на семейство Шарпс е изтичането на пропан от ръждясалия нагревател. Устройството е инсталирано в пералното помещение, но при липсата на вентилация газът бързо се разпространил в къщата и убива цялото семейство.  Мексикански служители вече заявиха, че смъртта на туристите няма нищо общо с местната престъпност.  \"Важно е да разберете, че това не е престъпление. Това е едно нещастие, което може да се случи във всяка страна по света\", казва главен следовател Кристофър Мартинес. Превод и редакция: БЛИЦ", "date": "2018.04.10", "title": "Семейство с 2 деца отиде на почивка и животът на всички бе погубен заради уред, който почти всички имаме вкъщи (СНИМКИ)"}
{"url": "https://www.blitz.bg/analizi-i-komentari/guardian-samo-pobedata-na-asad-shche-slozhi-kray-na-grazhdanskata-voyna-v-siriya-zapadt-nishcho-nyama-da-promeni_news592227.html", "text": "Химическата атака в Дума е чудовищна, но военната намеса на Запада само ще удължи страданията на Сирия, пише в The Guardian в материала Only Assad’s victory will end Syria’s civil war. The west can do nothing. Авторът на публикацията Саймън Дженкинс не подлага на никакво съмнение твърдението за виновността на Асад за убийството на мирни жители, обаче напомня, че самите САЩ и техните съюзници не се притесняват да използват „аморални” видове въоръжения. Да се усилва или да се отслабва натискът– такъв е сега изборът на Запада в Сирия. Каквато и да е играта пред публиката, оптимистичната реторика и периодичните бомбардировки – нищо от това няма да попречи на режима на Асад по пътя към победата в гражданската война.     Сега вече трябва да е очевидно, че всяка унция помощ, която Западът предоставя на сирийската опозиция след 2011 г., само удължава агонията на страната. Преди 7 години западните разузнавания и западните медии постоянно обявяваха, че Башар Асад аха-аха ще падне. Това не беше истина. От тогава нерешителната интервенция беше по-лоша от никаква интервенция. Външната намеса в гражданските войни в Близкия Изток никога не са носили плодове – ако не се считат смъртта и разрушенията.     Миналата седмица Асад използва отровен газ в удържаната от въстаниците Дума – това беше предшествано от непрестанни задгранични осъждания на предишните случаи за използване на химически бомби.     Всеобщото споразумение през 1997 г. за химическото оръжие стана крачка напред по въпроса да се определят „приемливите” форми за убийства на война. Неговият недостатък се заключаваше в това, че малките и бедни страни разполагаха с повече запаси. И те не можеха да разберат с какво хлорът и заринът така се различават от ужасните натовски касетъчни бомби и бял фосфор.     Безчовечността е присъща на всяко убийство на гражданско население по време на война. Има нещо особено отвратително в газовите удари по жилищни райони край Дамаск. Западът обаче, както и да го отрича, постъпва също така. Миналото лято наблюдатели на Airwars заключиха, че при падането на Мосул са загинали над 8000 граждански лица, преди всичко от безразборното използване на иракски, американски и британски ракети. Британският командващ генерал Рупърт Джоунс заяви, че гибелта на цивилни е „цената, която ти плащаш” за боеве в градовете. Асад би се съгласил.     Законите на войната са обвити в лицемерие и то, защото ги пишат победителите. САЩ и досега не са подписали конвенцията за забрана на касетъчните бомби със забавено действие – едно от най-аморалните видове оръжия в историята. Едва миналата година те бяха спрени от производство. Целият спор не е за морала, а само за степента на непристойност.     Сирийската война ще завърши едва тогава, когато Асад ще победи. Колкото и да мятат гръмове и мълнии от меките кресла, това нищо няма да промени. В сегашния момент военната намеса на Запада е безсмислена. Ние трябва да се избавим от привичката да управляваме света, посочва в заключение Саймън Дженкинс.    Превод и редакция: БЛИЦ", "date": "2018.04.10", "title": "Guardian: Само победата на Асад ще сложи край на гражданската война в Сирия – Западът нищо няма да промени"}
{"url": "https://www.blitz.bg/obshtestvo/izvnredno-v-blits-zvezda-na-ludogorets-s-tezhka-kontuziya_news592406.html", "text": "Една от звездите на \"Лудогорец\" претърпя тежка контузия, научи БЛИЦ. Халфът Анисе е получил скъсване на предни кръстни връзки по време на домакинската победа на шампионите срещу ЦСКА с 3:2 на арена \"Лудогорец\".  Травмата ще го извади от игра за минимум 6 месеца.  Щабът на \"Лудогорец\" прави всички възможно, за да осигури бързо и качествено лечение на своя играч.", "date": "2018.04.10", "title": "Извънредно в БЛИЦ! Звезда на \"Лудогорец\" с тежка контузия!"}
{"url": "https://www.blitz.bg/svyat/zemyata-v-grtsiya-se-lyulee-ot-47-po-rikhter_news592434.html", "text": "Земетресение с магнитуд 4,7 по скалата на Рихтер е регистрирано в района на Додеканезките острови, показва справка на интернет страницата на Европейския средиземноморски сеизмологичен център (EMSC). Земетресението е регистрирано в 18:56 часа местно време (съвпада с българското) на дълбочина 15 км. Епицентърът е регистриран на 209 км. югозападно от турския град Измир. Няма данни за жертви и разрушения. ", "date": "2018.04.10", "title": "Земята в Гърция се люлее от 4,7 по Рихтер!"}
{"url": "https://www.blitz.bg/intsidenti/stikhii/silen-trus-kray-rim-razbudi-italiya_news592255.html", "text": "Силно земетресение с магнитуд 4,7 по Рихтер е регистрирано рано тази сутрин в централна Италия, съобщава Националният институт по геофизика и вулканология на страната (Ingv). Епицентърът на труса е на 138 км. северно от Рим, на дълбочина от около 9 км. от земната повърхност. След първото земетресение са регистрирани няколко вторнични труса с магнитуд над 2 по скалата на Рихтер.     Към момента няма данни за загинали или пострадали.     През 2016 година в централната част на Италия бяха регистрирани серия от земетресения, най-силното от което бе на 30 октомври. Магнитудът му бе 6,4 по Рихтер.  В нощта на 24 август 2016 г. Италия бе разлюляна от земетресение от шеста степен по Рихтер. Трусът бе усетен в три области: Лацио, Марке и Умбрия.   299 души загинаха, имаше и много пострадали. Повече от 4500 италианци останаха без покрив над главите си. По официални данни, материалните щети от бедствието са били в размер на четири милиарда евро.  Превод: БЛИЦ    ", "date": "2018.04.10", "title": "Силен трус край Рим разбуди Италия"}
{"url": "https://www.blitz.bg/intsidenti/golyama-drama-v-dupnitsa-navrkh-velikden-s-gotvach-v-restorant-na-gard-na-plamen-galev_news592249.html", "text": "Готвачът в ресторанта в Сапарева баня на бившия гард на Пламен Галев Янко Янков – 22-годишният Димитър Илиев, е полетял от прозорец на апартамент на третия етаж в Дупница. Криминалисти работят по няколко версии, сред които че сам е паднал от прозореца, както и че е блъснат умишлено. Драмата се разиграла навръх Великден в апартамент в близост до бившата Военна болница в Дупница, където Илиев бил на гости. Той е открит на плочника пред блока, от падането от 3-ия етаж Илиев е с тежка черепно-мозъчна травма и множество счупвания по тялото. Веднага е транспортиран за „Пирогов”, пише  .  От една от болницитe в Дупница, където е бил откаран с линейка на Спешен център, съобщиха, че състоянието на Д. Илиев е било критично, затова по спешност е транспортиран за столицата. Разпитват се хората, които са били в апартамента в момента на инцидента, и съседи.  Димитър Илиев е семеен. Съпругата му, с която имат бебе, е ученичка, тази година ще е абитуриентка. Живеят в къщата на майка му в Червен бряг. Илиев работи като готвач в ресторанта на Янко Янков в Сапарева баня, завършил е ПГ по хранително- вкусова промишленост в Дупница. ", "date": "2018.04.10", "title": "Голяма драма в Дупница навръх Великден с готвач в ресторант на гард на Пламен Галев"}
{"url": "https://www.blitz.bg/intsidenti/katastrofi/stana-yasno-koi-sa-zhertvite-na-zverskata-kasapnitsa-kray-vrshets_news592273.html", "text": "46-годишен мъж от Монтана и на 57-годишен от Бяла Слатина са жертвите на вчерашната зловеща катастрофа на международен път Е79, която стана на около километър от отбивката за Вършец, съобщава \"Конкурент\", позовавайки се на данни на полицията. Двамата загинаха на място след челен удар в „Ситроен“, управляван от 26-годишната софиянка Ц.П. Шофьорката, предизвикала касапницата, направила рисковано изпреварване на автобус. Френската кола се движела от Монтана към Враца и се ударила челно в миниван „Форд Галакси“, който по информация на „Конкурент“ е карал петима души за хемодиализа в частна клиника в Монтана. На място загиват шофьорът на „Форда“ – А.Б., на 46 г. от Монтана, и седящият до него спътник В.Й., на 57 г. от Бяла Слатина.  За прегледи и лечение в МБАЛ „Христо Ботев“ -Враца са транспортирани четири лица  от двата автомобила.  Причини за катастрофата са  в процес на изясняване.  Образувано  е досъдебно производство. ", "date": "2018.04.10", "title": "Стана ясно кои са жертвите на зверската касапница край Вършец"}
{"url": "https://www.blitz.bg/obshtestvo/rotvayler-napadna-malko-momichentse-v-dvora-na-sofiysko-uchilishche-i-stana-strashno_news592318.html", "text": "Домашен ротвайлер нападна малко момиченце в столичния квартал „Гоце Делчев”. Ужасяващият инцидент, станал снощи в двора на 121 СУ, се е разиграл пред очите на бащата на 6-годишното дете. Момиченцето е настанено в болница.   Животното е било без намордник.  Полицията е задържала двама души - собственикът на кучето и човекът, който го е разхождал.    ", "date": "2018.04.10", "title": "Ротвайлер нападна малко момиченце в двора на софийско училище и стана страшно"}
{"url": "https://www.blitz.bg/lyubopitno/nauka-i-tekhnologii/ilon-msk-pokaza-osnovnata-chast-na-bdeshchiya-mezhduplaneten-kosmicheski-korab-snimka_news592220.html", "text": "Милиардерът сподели снимка на корпуса на BFR в Instagram, а за сравнение на мащаба, в близост до него беше поставен електрически автомобил Tesla Model 3. Според идеята на шефа на SpaceX, Big Falcon Rocket трябва да стане нова ракета за стартирането на междупланетния космически кораб SpaceX. Първите тестове на новия кораб за полета до Марс се очаква да се проведат през 2019 г.  Новата ракета е много по-голяма от съществуващите, диаметърът й е девет метра. BFR се състои от две степени за многократна употреба етапи и три варианта за полезен товар: междупланетен космически кораб, космически танкер и камион за извеждане на орбита на спътници и полети до МКС.  Също така, корабът ще бъде оборудван с 40 кабини за астронавти, дължината му ще бъде около 48 метра. Височината на ракетата ще бъде 106 метра, възможният полезен товар - до 150 тона. Превод и редакция: БЛИЦ    ", "date": "2018.04.10", "title": "Илон Мъск показа основната част на бъдещия междупланетен космически кораб (СНИМКА)"}
{"url": "https://www.blitz.bg/intsidenti/katastrofi/audi-plno-s-mladezhi-izleze-ot-ptya-i-se-zabi-v-ograda_news592349.html", "text": "Четирима младежи са в болница след катастрофа край карловско село. Около 23 часа в понеделник в РУ – Карлово постъпил сигнал, че в село Марино поле лек автомобил „Ауди“ излязъл вляво извън пътя и се блъснал в ограда на частен имот. Пострадали са 18-годишният шофьор и трима 17-годишни пътници, всички от Сопот. Няма употреба на алкохол.  По случая е образувано досъдебно производство. ", "date": "2018.04.10", "title": "\"Ауди\", пълно с младежи, излезе от пътя и се заби в ограда"}
{"url": "https://www.blitz.bg/intsidenti/chuzhdenets-yakhna-paraplaner-kray-sopot-no-stana-belya-i_news592346.html", "text": "61-годишен чужденец е пострадал при приземяване с парапланер в землището на Сопот. Сигналът е подаден в РУ – Карлово около 18.30 часа вчера, съобщават от пресцентъра на пловдивската полиция. На мъжа е оказана медицинска помощ. Според лекарите няма опасност за живота му. ", "date": "2018.04.10", "title": "Чужденец яхна парапланер край Сопот, но стана беля и..."}
{"url": "https://www.blitz.bg/obshtestvo/stolitsa/rabotnitsi-s-beli-uniformi-plznakha-iz-sofiya-shche-boryat-golyama-napast_news592370.html", "text": "Със затопляне на времето от началото на април започна и изпълнението на обработки на зелени площи срещу кърлежи и комари около водни обекти, информират от Столична община.Обработките се извършват при подходящи метеорологични условия при сухо време. Работата започва от 5.00 часа сутринта и продължава до 10.00 часа.  На 10 април са обработвани зелени площи в Южния парк, в районите „Лозенец“ и „Люлин“. Обработка се извършва и в район Нови Искър. В сряда обработките ще продължат в Борисовата градина и в други райони на града.  ", "date": "2018.04.10", "title": "Работници с бели униформи плъзнаха из София, ще борят голяма напаст"}
{"url": "https://www.blitz.bg/kriminalni/prestplenie/sled-zrelishchnoto-byagstvo-ot-pandiza-retsidivistite-pelov-i-kolev-otidokha-na-banya-v-pancharevo_news592245.html", "text": "Убийците Владимир Пелов и Николай Колев, които миналия вторник избягаха зрелищно от софийския затвор, са ходили да се къпят в обществената баня в Панчарево. Това е един от последните сигнали, които МВР е проверило за бегълците от пандиза, съобщава „Телеграф”. На ден по минимум 30 човека звънят в силовото ведомство и твърдят, че с очите си са видели рецидивистите. „Не подценяваме нито един сигнал, дори да звучи невъзможно. Интересното е, че всеки позвънил е категоричен, че ги е видял, няма и грам съмнение, после обаче излиза друго”, обясниха от полицията.     До момента постъпилите обаждания са близо 200, а от МВР призоваха който има дори най-малко съмнение, да алармира органите на реда, но да не влиза в контакт с престъпниците.     „Ало, Владимир Пелов и Николай Колев са в банята с минералната вода в Панчарево, къпят се. Абсолютно съм убеден, че са те”, издумал мъж на зряла възраст преди ден. За минути ченгетата обсадили къпалнята, но от бегълците нямало и помен. Хората били разпитани, но те не потвърдили информацията. Минути по-късно на тел. 112 пък звъннал друг човек и казал задъхан, че Пелов се движи до него и е зад волана на БМВ. Униформените спрели въпросния автомобил, но шофьорът бил съвсем различен човек. По аналогичен начин до момента се е развила проверката на абсолютно всички сигнали за бегълците.     Най-голям процент от сигналите за убийците били, че се укриват по села и паланки по модела на Росен Горския, който изби семейство от Нови Искър. „Имахме за няколко селца край столицата, в които хората си бяха отишли за празниците . Още преди да влязат къщите, решили, че нещо не е наред, че вътре има човек и веднага ни алармираха. За жалост до момента в нито един от имотите няма следи за чуждо присъствие, камо ли на Пелов и Колев”, коментираха от ГД „Национална полиция”.  Най-големият куриоз бил, че познат на униформен дори изпратил снимка от телефона си, категоричен, че това са Пелов и Колев, но щом разследващите я видели, се оказало, че на нея са двама мъже на над 65-годишна възраст. На 112 звъннал и екстрасенс. Заявил, че знае къде се укриват престъпниците, но посочил само някаква „хралупа” в гората.     Към момента издирването не дава резултат.", "date": "2018.04.10", "title": "След зрелищното бягство от пандиза: Рецидивистите Пелов и Колев отидоха на баня в Панчарево"}
{"url": "https://www.blitz.bg/kriminalni/prestplenie/brutalna-agresiya-na-am-lyulin-rokeri-potroshikha-ot-boy-ptuvashchi-v-lek-avtomobil_news592359.html", "text": "Жена е пострадала тежко при разправия и побой на автомагистрала „Люлин“. Инцидентът е станал около 18, 30 часа на 8 април, преди втори тунел посока столицата, съобщават от полицията в Перник. Двама мотористи се скарали с други двама, движещи се в лек автомобил. Спорът възникнал за това кой как кара. По данни на потърпевшите от лекия автомобил, мотористите - момче и момиче, ги блъскали, в резултат на което 55-годишна жена е със счупен череп, а 60-годишният водач на автомобила се разминал с охлузни рани.  След спречкването и побоя мотористите си продължили пътя към столицата, но били спрени от автопатрул малко след мястото на инцидента. Това станало след подаден сигнал на тел. 112 от пострадалите. Оказало се, че това са 28-годишната М.В. и 27-годишният Т.Б от столицата. Двамата били задържани за 24 ч. с полицейска мярка.  Започнато е досъдебно производство и работата по случая продължава. ", "date": "2018.04.10", "title": "Брутална агресия на АМ \"Люлин\"! Рокери потрошиха от бой пътуващи в лек автомобил"}
{"url": "https://www.blitz.bg/kriminalni/chudovishchno-bezchinstvo-tova-koeto-napravikha-tezi-romi-navrkh-velikden-v-burgas-e-vrkht-na-naglostta_news592372.html", "text": "Непълнолетни хлапета посегнаха на манастир „Света Богородица” в бургаския жк. „Меден рудник”. Младежите задигнали оборота от продажбата на свещи на Великден. Това стана ясно от днешната хроника на МВР-Бургас. В празничната неделя около 15 часа циганчетата отишли в манастира с ясна цел, те успели да свият сумата от 1000 лева от касата и побегнали в неизвестна посока.  В резултат на бързите полицейските действия е констатирано, че хлапетата са от бургаския квартал Горно Езерово и са на възраст между 13 и 16 години.  Непълнолетните веднага си признали за лошото деяние и върнали част от отнетата парична сума.  Работата по случая продължава от служители на Четвърто Районно управление – Бургас. ", "date": "2018.04.10", "title": "Чудовищно безчинство! Това, което направиха тези роми навръх Великден в Бургас, е върхът на наглостта"}
{"url": "https://www.blitz.bg/kriminalni/prestplenie/gavrailovo-se-prosti-ss-zverski-zaklanata-navrkh-razpeti-petk-magazinerka-petya-spored-mlvata-v-seloto-kilrt_news592208.html", "text": "Мъж от Гавраилово, син на ръководен кадър в бивша консервна фабрика от недалечното минало, е убиецът на 58-годишната Петя. Жестоко убийство помрачи Великденските празници в сливенското село. На 9 април местните жители изпратиха в последния й път жертвата – жена на 58 години, която работела в местен магазин и всички познавали.  Тежкото престъпление е било извършено на разпети петък вечерта. Предполага се, че жената е била нападната, след като заключила търговския обект и тръгнала да се прибира, пише \" \".  Близките й се притеснили, след като се забавила. Започнали да й звънят. Тя не отговаряла. Предположили, че има повече клиенти заради празниците. Но тревогата им останала и излезли да я търсят. Продължили да й звънят. При позвъняването в района на магазина чули звука от нейния мобилен телефон. Идвал изпод спрени наоколо автомобили. На място пристигнали криминалисти. Открили трупа под паркиран бус.  За убийството се разбрало в Гавраилово още същата нощ. Дори в близко съседно село, което е само на километър-километър и половина по въздух, хората се разбудили от писъците, след като жената е била намерена. Жертвата е била намушкана на няколко места. Нападателят е скрил тялото под автомобила.  Малко по-рано днес пък  .", "date": "2018.04.10", "title": "Гавраилово се прости със зверски закланата навръх Разпети петък магазинерка Петя, според мълвата в селото килърът..."}
{"url": "https://www.blitz.bg/kriminalni/prestplenie/vzrasten-grk-otskochi-do-gotse-delchev-za-praznitsite-i-prezhivya-istinski-koshmar_news592274.html", "text": "Възрастен грък изпадна в тежко състояние от уплаха и ужас, който преживя, докато празнувал великденските празници в Гоце Делчев. Мъжът бил нападнат, удрян и заплашван от местни бабаити, които го ограбили. Нападателите са задържани, съобщава struma.com. ОЧАКВАЙТЕ ПОДРОБНОСТИ В БЛИЦ", "date": "2018.04.10", "title": "Възрастен грък отскочи до Гоце Делчев за празниците и преживя истински кошмар"}
{"url": "https://www.blitz.bg/intsidenti/katastrofi/seksapilni-sestri-bliznachki-i-priyatelkata-im-se-razminakha-na-kosm-ot-smrtta-pri-zrelishchnata-katastrofa-vv-vratsa-snimki_news592298.html", "text": "19-годишната Ванеса Пенова е предизвикала тежката катастрофа на бул. „Васил Кънчов“ под врачанския жилищен комплекс „Младост“ в неделя. Тя юркала колата си „Нисан Примера“, в който пътувала с нейната сестра близначка Инеса и тяхна приятелка. Инцидентът стана малко преди 22 часа навръх Великден. Колата с трите девойки излязла от ул. „Георги Апостолов“, без да спре на знак „Стоп“. За беда в този момент по натоварения булевард идвал лек автомобил „Фолксваген Бора“, шофиран от 25-годишния Мартин от Враца, пише BulNews.bg.  Двете коли се ударили жестоко и само по чудо трите момичета и младежът се измъкнали невредими изпод смазаните ламарини. Сблъсъкът е бил толкова силен, че немският автомобил е навлязъл в насрещното, на около 100 метра е откъснал задно дясно колело, след което се е обърнал настрани и се е влачил още 300 метра.  Японското возило пък е с тотално смазана предница.  Случаят не бе оповестен в ежедневния бюлетин на полицията във Враца, затова не е ясно дали младата шофьорка е употребила алкохол. Във въпросната вечер тя празнувала имен ден.    ", "date": "2018.04.10", "title": "Сексапилни сестри близначки и приятелката им се разминаха на косъм от смъртта при зрелищната катастрофа във Враца (СНИМКИ)"}
{"url": "https://www.blitz.bg/zdrave/sled-tezhkite-velikdenski-trapezi-prof-baykova-razkriva-kak-shche-se-otrazyat-na-kantara-i-zdraveto-ni_news592252.html", "text": "Великденският пост приключи с яйца, козунаци и агнешко - как обаче, това ще се отрази на кантара у дома, всеки сам ще види. Но пък как може да се отрази на здравето ни е друг въпрос - гост в студиото на \"Денят започва\" беше диетологът проф. Донка Байкова. По думите ѝ, ние променяме модела си на хранене, инстинктивно с по-високите температури се отказваме от блажните храни постепенно и минаваме към олекотен по калории и енергийна стойност хранителен режим.    Дължината му е 60 метра и е нареден върху фонтана на общината. Освен в изяждането на козунака гигант, присъстващите се включиха и в състезанията за н...  Спорт и забавление в едно за оптимална форма след Великденските празници. Гости в студиото на \"Денят започва\" бяха Даниела Ризова и Моника Цветкова, които ни показаха полезни упражнения с големи фитнес топки.", "date": "2018.04.10", "title": "След тежките Великденски трапези: Проф. Байкова разкрива как ще се отразят на кантара и здравето ни"}
{"url": "https://www.blitz.bg/zdrave/zdravni-novini/kak-da-vlezem-brzo-vv-forma-sled-tezhkite-praznichni-trapezi-svetite-na-spetsialista-video_news592271.html", "text": "Разтоварителен режим на хранене за по 1-2 дни би ни помогнал, за да влезем във форма след празничното похапване и преди летния сезон. То каза диетологът д-р Мария Николова. Тя е категорична, че за да е балансиран режимът ни, задължително трябва да закусваме. А закуската трябва да съдържа зеленчуков елемент, някакъв въглехидрат и протеин. Добра идея е сутрин в чинията си да сложим няколко резенчета домат и една филия с крем сирене и шунка или с маслинова паста, например. Обядът пък трябва да представлява 50% от дневната ни порция. Вечер не трябва да преяждаме и е желателно да избягваме консумацията на въглехидрати и шоколад. И това е интересно:     „Седмично трябва да хапваме 2-3 пъти месо, 2-3 пъти риба, 2-3 пъти бобени храни и редовно да залагаме на плодовете и зеленчуците”, каза още диетологът пред Нова телевизия.     ", "date": "2018.04.10", "title": "Как да влезем бързо във форма след тежките празнични трапези – съветите на специалиста (ВИДЕО)"}
{"url": "https://www.blitz.bg/zdrave/d-r-fernando-sancha-urolog-khil-klinik-sa-lideri-v-svetoven-mashchab-s-nay-golemi-operativni-sesii-ss-zelen-lazer_news592305.html", "text": "- Д-р Санча, премахването на аденом на простатата е често налагаща се операция при много мъже. Бихте ли споделили своя опит за най-успешния и щадящ метод?    - Доброкачествената хиперплазия на простатата е проблем при голяма част от мъжете над 60 години. Преди години единствената възможност беше отворената операция - изключително травматична и болезнена за пациента. Поради пълната упойка, която се изисква, тя е неприложима при хора с диабет или сърдечни проблеми. Как оперират простатна жлеза в болниците, където нямат лазери?  - Друг способ е трансуретрална резекция (ТУРП) на аденома, но това е метод от миналия век. Доколкото знам, в страната ви е традиционно прилаган, въпреки че хирурзите отчитат многото му несъвършенства. На първо място, ТУРП може да се прилага при по-малки аденоми на простатата. При по-големите се налага тежка отворена операция, шевове, кървене. И след това длъжни сме да споменем, че по данни на Европейската урологична асоциация при ТУРП се наблюдават нежелани усложнения като инконтиненция (изпускане на урина), еректилна дисфункция (при седем на всеки сто мъже), кръвозагуба и съответно кръвопреливане, а често и стриктура на уретрата (при приблизително 4% от пациентите). Малко са мъжете, които биха рискували загубата на потентност, ако са информирани, че могат и да ги избегнат, като предпочетат друга процедура. Важно е всеки да знае на каква медицинска процедура се подлага и от многото възможности да избере най-модерното, ефективно и щадящо лечение, което в момента е Зеленият лазер. Той ли се счита за най-добра медицинска практика при лечението на простата?  - Да, днес за “златен стандарт” при лечението на аденом на простатата се определя Зеленият лазер (Green Laser). В България имате достъп до най-доброто възможно лечение и най-сработения екип в “Хил клиник”. Аз лично ежемесечно гостувам на клиниката в София, която има уникален опит в лазерната хирургия - повече от 2200 пациенти! Самият метод е изпитан в над 12-годишна практика, докато за останалите лазери тепърва започват да се събират клинични данни.  При Зеления лазер, който не засяга дълбоко околните тъкани, отсъства и риск от тежка некроза. За самочувствието на пациентите е от съществено значение и това, че след манипулация със Зелен лазер отпада необходимостта от продължителна катеризация, която е много неприятна и ограничава до голяма степен мъжа в ежедневната му дейност. Пациентите остават сексуално активни.                     Стоян Стоименов:  Оперирах си простатата със Зелен лазер, беше преди повече от две години и до ден днешен нямам проблеми. Стигнах до решение за операция, защото бях с катетър, а това не е живот. Задържах урина по 6-7 литра, а това е животозастрашаващо. Ако мехурът ми се спука - загивам! Добре, че разбрах за докторите от “Хил клиник”. Премахнаха ми простатата като на шега. Операцията беше май около час, наблюдавах всичко на екран, бях в съзнание. Изписаха ме на следващия ден и оттогава се радвам на силна струя и спокоен живот.  Сега покрай празниците отново се сетих за лекарите, които буквално ми върнаха желанието за живот. Обадих им се да ги поздравя и да им кажа, че съм изключително доволен!     ТОЗИ МЕСЕЦ Цената на преглед + диагностика на простатата в “Хил клиник” струва само 35 лв. Запиши час на 02 439 3131       ", "date": "2018.04.10", "title": "Д-р Фернандо Санча, уролог: „Хил клиник“ са лидери в световен мащаб с най-големи оперативни сесии със Зелен лазер!"}
{"url": "https://www.blitz.bg/zdrave/vnimanie-7-neshcha-koito-se-sluchvat-kogato-pravite-plank_news592389.html", "text": "Упражнението, известно като „планк“ или в български превод „дъска“, е едно от най-ефективните, които можете да правите у дома. То не изисква нито много време, нито сложна техника и не трябва да чакате дълго, за да видите разултатите, пише obekti.bg, позовавайки се на Bright Side.1. Укрепват се основните мускули     Планковете включват всички основни мускулни групи, включително страничните, предни и задни коремни мускули и ханша. Укрепването им ще подобри способността ви да вдигате тежки неща, ще оформи талията и ще укрепне гърба.   2. Рискът от травми на гърба и гръбначния стълб намалява Планковете са упражнение, което укрепва мускулите без излишно напрежение върху гръбначния стълб. Редовното им изпълнение значително намалява болката в гърба и осигурява силна подкрепа на гръбначния стълб, особено горната му част. 3. Метаболизмът се ускорява Ежедневните „дъски“ изгарят повече калории, отколкото други традиционни упражнения. Те са особено полезни за хора, които водят уседнал начин на живот. Всекидневната 10-минутна тренировка у дома преди или след работа ще осигури по-добър метаболизъм през целия ден, дори и по време на сън. 4. Стойката се подобрява     Ще започнете да по-лесно да държите гърба си изправен. Заради укрепването на мускулите в областта на корема,  гърба, шията, раменете и гърдите изкушението да се прегърбвате ще остане в миналото. 5. Координацията се подобрява Опитали ли сте да стоите на един крак? Как ви се стори? Ако не е било лесно, това означава, че коремните мускули вероятно не са достатъчно силни. Редовното изпълнение на страничен планк със сигурност ще подобри баланса ви. 6. Развива се гъвкавост Гъвкавостта е ключово предимство, което планковете осигуряват. С тези тренировкиразтягате мускулите около раменете, гърдите и ключиците. Бицепсите и хълбоците също се развиват, краката и стъпалата стават по-гъвкави. 7. Психологическото състояние се подобрява     Упражнението има ефект и върху нервната система. То разтяга и отпуска мускулите, които обикновено са схванати в следствие на стрес и създават напрежение в тялото. Планковете помагат да се отървете от тревожността и депресивните симптоми, но само ако ги направите част от ежедневието си.", "date": "2018.04.10", "title": "Внимание! 7 неща, които се случват, когато правите планк"}
{"url": "https://www.blitz.bg/analizi-i-komentari/prof-vladimir-chukov-za-atakata-v-siriya-dnes-izleze-edna-mnogo-interesna-karta_news592264.html", "text": "В студиото на \"Денят започва\" арабистът професор Владимир Чуков коментира ситуацията в Сирия и извънредното заседание на Съвета за сигурност на ООН. По думите му, каквото и решение да бъде взето, декларацията на постоянния представител на САЩ в ООН Ники Хейли ясно е показала, че този път реакция ще има. \"По данни на ООН, от 2013 г., когато беше тази историческата, първата атака с химическо оръжие пак в Гута - тогава, когато Барак Обама, между другото е обект на обвинения от страна на Доналд Тръмп, че ако той тогава би предприел атака срещу Башар Асад, \"животното Башар Асад\" нямало да бъде на място, т.е. щял да бъде в миналото. Но мисълта ми е, че 35 са химическите атаки в Сирия от 2013 г. до сега. Няма как СС на ООН, като най-отговорния орган на универсалната международна организация да не вземе никаква реакция - това са десетки хиляди хора, които са избити\", заяви Чуков.   \"Днес излезе една много интересна карта - къде, с какъв газ е било извършено нападението, като към ООН до миналата година имаше една работна група за разследване на определяне на химическите атаки. С руско вето тази група обаче вече не съществува. От 2015 до 2016 г. тази група се занимаваше с 3 химически атаки и Русия реши, че тази група е много политизирана и в момента просто тя не съществува. Вчерашното заседание на СС на ООН беше тестване на руското настроение дали биха желали да бъде възстановена тази група. Защото, ако тази група установи, че има химическа атака, това автоматично по силата на чл. 7 субекта, който го е изстрелял, той трябва да бъде обект и на военен удар\", посочи експертът.", "date": "2018.04.10", "title": "Проф. Владимир Чуков за атаката в Сирия: Днес излезе една много интересна карта"}
{"url": "https://www.blitz.bg/obshtestvo/zashcho-mzhete-sshcho-obichat-da-bdat-podchinyavani-v-seksa_news592221.html", "text": "В последните години, благодарение на поредицата \"50 нюанса\", все по-често се говори за доминацията на мъжа над жената в интимен план. Ако Крисчън Грей е богат, успял, егоцентричен и с извратени фантазии, то не всички мъже са като него. И тук идва въпросът какво искат те? Оказва се, че мъжете всъщност предпочитат да бъдат подчинявани в леглото, отколкото те да доминират, пише lifestyle.bg. Това не е особена изненада, защото за строгата господарка сe носят митове и легенди отдавна. Но ето и малко научи факти:  Според различни изследвания, много хора имат садомазохистични импулси, но в повечето случаи те биват потискани, защото не се смятат за приемливи. Обичайно приетото мнение е, че мъжете са активните в секса, а жените приемат пасивната роля.  Именно това води до по-чести фантазии от страна на мъжкия пол, в които е в подчинена роля. Просто тя е противоположна на стереотипите, което я прави така примамлива.  Доказано е също, че доминирането води до разпалване на повече страст у жените. Тя вади на показ тайните им садомазохистични желания. Така че, ако мъжът позволи да бъде контролиран, няма да съжалява от крайния резултат.  От друга страна, когато мъжът не е зает със задачата да задоволява половинката, а тя сама се справя доста добре с нея, той може да се отпусне много повече и да изпита удоволствие, което иначе би му останало чуждо.  Жената пък има възможност да прави всичко, което й носи удоволствие. И, след едно подобно показно, на мъжа ще му е много по-лесно да я довежда до финалната точка - точно по начина, по който тя желае.  Ако мъжът успява умело да сменя ролите си в секса и не се притеснява от експерименти, това ще го направи истински гуру в любовните игри. Но е важно да се знае, че позицията на подчинен не е равносилна на поза \"дърво\".  Поддържането на сексуалното напрежение чрез думи и реакции е от съществено значение за жената. Когато тя доминира, няма нужда да си представяме сцени с белезници, бичове и всякакви BDSM атрибути. Разбира се, ако нямате нищо против тях, те са добре дошли за разнообразяване на сексуалния живот.  Друго доста закоравяло твърдение е, че на мъжа все му се прави секс, а жената все я боли главата. Но нещата въобще не стоят така. Понякога просто мъжете копнеят партньорката да поеме инициативата и да покаже колко ги иска. После - няколко минути в поза \"ездачка\", и всичко е по план!  Сред най-разпространените фантазии на мъжете в доминирана позиция са: влизане в различни роли; преструване, че току-що се запознавате, секси бельо и кожени дрехи; слугуване. ", "date": "2018.04.10", "title": "Защо мъжете също обичат да бъдат подчинявани в секса"}
{"url": "https://www.blitz.bg/layfstayl/shoubiznes/samo-v-shou-darina-pavlova-vdiga-svatba-za-1-milion-dolara-koy-obache-e-izbranikt-na-madam-multi_news592350.html", "text": "Дарина Павлова вдига лъскава сватба като от 1001 нощи. Наскоро Мадам Мулти споделила пред приятелки, че много се вълнува от предстоящото събитие. Искала пищно и изискано тържество, пълно с екстри и изненади за гостите, пише \"ШОУ\". Близки до Павлова издадоха, че разходите по сватбения купон ще достигнат „скромния“ един милион в долари. И въпреки че точната дата на сватбата й е все още неизвестна, вече се знае, че за ролята на младоженеца има няколко кандидати.     Наскоро Дарина пусна доста намекващ фотос в Инстаграм, който акцентира върху огромен и ултраскъп пръстен, красящ безименния й пръст. Точно там, където обичайно седи и годежната халка. Ефектното бижу е на стойност половин милион лева и е подарък от новата й любов – италианския богаташ Артуро Гуадарама. С него я запознава нейният ПР Сандро Рубини.     От обкръжението на Мадам  Мулти издават, че той не е единственият й ухажор. Пред вратата й редовно се редели кой от кой по-засукани милионери. Тях обаче Артуро не счита за конкуренция, а преди дни ясно им показа кой всъщност иска Дарина – него. Италианецът пусна обща снимка с Павлова, под която пише, че това е най-впечатляващата жена, в чиято компания всеки мъж би желал да бъде, намеквайки, че очевидно избраникът е той.", "date": "2018.04.10", "title": "Само в \"ШОУ\": Дарина Павлова вдига сватба за 1 милион долара, кой обаче е избраникът на Мадам Мулти"}
{"url": "https://www.blitz.bg/lyubopitno/evrika/tezi-geni-sa-otgovorni-za-obsesivno-razstroystvo_news592437.html", "text": "Упоритите и неудържими ритуали, причинявани от обсесивно-компулсивното разстройство (ОКР), усложняват живота на 2% от населението на Земята. Дори и досега учените нямат достатъчно ясна представа откъде идват тази неуморни нужди, пише obekti.bg, позовавайки се на Science Alert. Учени оповестиха, че са идентифицирали 4 гена, които са свързани с ОКР при хората. За своите изследвания те са наблюдавали биологически маркери не само при хората, но и при кучета и мишки.  “Ние търсихме информация и от генетичните структури при други видове, която да ни помогне при изследванията върху ОКР при хората”, коментира Хиун Джи Но от MIT и Харвард. “Всеки вид, който изследвахме, даде полезна информация за възможните фактори в мозъка, които допринасят за развиването на ОКР”. Екипът е изследвал 592 души с ОКР и са сравнили техните резултати с резултатите на 560 души без състоянието. Това им е позволило да изолират 4 специфични гена, които, след определени мутации, се оказва, че са значително свързани с ОКР при човека. Учените смятат, че това може да помогне за разбирането на механизмите зад ОКР и за разработването на ефективно лечение.  ", "date": "2018.04.10", "title": "Тези гени са отговорни за обсесивно разстройство"}
