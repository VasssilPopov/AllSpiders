{"url": "https://www.blitz.bg/svyat/ivanka-se-rodi-s-polovin-litse-vsichki-ya-tormozekha-no-tya-ne-zagubi-nadezhda-i-snimki_news535185.html", "text": "30-годишната адвокатка Иванка Данисова от Братислава, Словакия е родена с вроден порок. Той я оставя само с половин лице. Заради тежкото си заболяване цялото й детство се превърнало в кошмар заради подигравките и тормоза.\nПрез по-голямата част от живота си тя криела болестта си под дългата коса и се борила с най-жестоките коментари, които получава от непознати, пише 4tololo.ru. \nИванка решава да потърси помощ от реконструктивна хирургия, благодарение на която за първи път би имала нормално лице. \n\"Детството ми не беше като \"разходка в парка\", защото никога не е имало момент, в който хората да не са ми показвали по един брутален начин, че съм различна\", казва за себе си Иванка. \n\"По-късно ме диагностицираха и за мен не остана надежда. Можех да не оцелея\", споделя още тя.  \n\"Въпреки ужасните неща, които ми се случиха се чувствах като дете с цел в живота, който никой не можеше да спре.\" \n\"Като пораснах повярвах в себе си, защото като дете бях безкрайно неуверена\". \n\"Бях малко плахо момиче, което се бори за успех в училище. Борех се за успех, за да покажа на всички, че след като порасна ще съм достойна\" \nИванка Данисова вече преминала през няколко операции, реконструктивна хирургия, а през септември, отново заминава за Чикаго да направи последната такава, която ще й позволи да живее нормален живот. Превод и редакция: БЛИЦ \n \n", "date": "2017.08.09", "title": "Иванка се роди с половин лице! Всички я тормозеха, но тя не загуби надежда и... (СНИМКИ)"}
{"url": "https://www.blitz.bg/ikonomika/ukrayna-mozhe-otnovo-da-kupuva-ruski-gaz_news535309.html", "text": "Украинските власти са готови да купуват руски газ, но в „краен случай“. Това заяви търговският директор на компанията „Нафтогаз Украйна“ Юрий Витренко. Думите му са цитирани от портала LIFE, който се позовава на украинския „Пети Канал“.\n„Това е отделен въпрос, дали ще взимаме или не, но при критичен случай ние мобже да купим газ от Русия“, азяви Витренко. \nВитренко добави, че Киев може да гарантира надеждния транзит на руския газ през територията на Украйна. На 30 юли шефът на „Газпром“ Алексей Милер заяви, че след 2019 година максималният обем на транзитния руски газ през Украйна ще бъде не повече от 15 милиарда кубични метра. Към края на 2016 година обемът на транзита бе 80 милиара кубични метра.   \nКиев се отказа да купува руски газ през ноември 2015 година. През 2016 година Украйна преживя отоплителния сезон, купувайки газ от ЕС по реверс. Превод и редакция: БЛИЦ \n \n", "date": "2017.08.09", "title": "Украйна може отново да купува руски газ"}
{"url": "https://www.blitz.bg/svyat/490-zemetreseniya-sa-raztrsili-bodrum-prez-poslednite-24-chasa_news535314.html", "text": "\n Най-малко 490 земетресения са разтърсили района на турския курорт Бодрум на Егейско море през последните 24 часа след вчерашния трус от 5,1, предаде агенция Доган. \n Турската дирекция за управление при бедствия и извънредни ситуации съобщи, че след земетресението вчера са регистрирани 490 вторични труса. \n Част от плажа в квартал Йалъчифтлик е рухнал при труса, предизвиквайки паника сред населението. На пътя пък се е образувала двуметрова дупка. \n Той отбеляза, че повечето трусове са просто вторични. По думите му сградите в Бодрум са построени качествено и не са високи, така че туристите не трябва да прекъсват ваканцията си.Академик Хасан Сьозбилир от университета \"9 септември\" в Измир заяви, че земетресенията в Бодрум може да продължат, но подчерта, че туристите не трябва да си тръгват. \n Вчерашният трус от 5,1 стана три седмици след като Бодрум бе разтърсен от земетресение със сила 6,6. На 21 юли двама души загинаха на гръцкия остров Кос от силното земетресение. \n Трусът бе усетен в егейския окръг Мугла и околностите. В Турция нямаше жертви, но 354 души бяха ранени, петима от които тежко, съобщи тогава турският премиер Бинали Йълдъръм. \n", "date": "2017.08.09", "title": "490 земетресения са разтърсили Бодрум през последните 24 часа"}
{"url": "https://www.blitz.bg/daydzhest/stava-mnogo-opasno-sled-sashch-i-severna-koreya-sega-indiya-i-kitay-shche-se-khvanat-za-gushite_news535312.html", "text": "Две големи ядрени сили са ръба на военен конфликт. Днес отново имаше остра размяна на обвинения и заплахи между Индия и Китай, държавите в които живее повече от една четвърт от населението на света. „Дори ако има само един индийски войник, дори и за един ден, това все още е нарушение на нашия суверенитет и териториална цялост”, заяви Ван Уенли, висш служител в китайското министерство на външните работи, пише Вести бг.\n „Индия има много места, в които граничи с няколко държави, какво ако използваме същото извинение и влезем в региона Калапани между Китай, Индия и Непал или дори в Кашмир между Индия и Пакистан?”, попита Ван и добави, че „Индия сама ще си е виновна”. \n Индийският министър на отбраната Арун Джаитли отвърна, че въоръжените сили на страната са достатъчно силни , за да посрещнат всяко предизвикателство пред сигурността и дори подчерта, че от войната с Китай през 1962 г. са извлечени поуки. \n Преди това, в края на юли, на парада в чест на 90-ата годишнина от създаването на китайската Народна освободителна армия президентът и партиен лидер Си Цзинпин обяви, че няма да позволи на никого да „откъсне“ дори и един участък от територията на страната. \n Напрежението между двете държави расте от началото на юни. Тогава Пекин поиска от индийската страна да бъдат премахнати няколко военни съоръжения по границата на щата Сиким, на платото Доклам (Донг Ланг), за които Китай настоява, че са построени на негова територия. \n На 6 юни китайски булдозери премахнаха съоръженията.  А на 8 юни се стигна до сблъсък между китайски и индийски военни, който доведе до ранени и от двете страни . \n След инцидента индийската армия блокира строителството на път в спорния район, който се изграждаше от китайски инженерни войски. \n В отговор външното министерство на Китай направи серия от изявления, в които обвини Индия, че е нахлула на китайска територия. Пекин поиска от Делхи незабавно да изтегли своята армия, за да се възобнови двустранния диалог. \n Индия отказа, като заяви, че прехвърлянето на 300 военни, започнало на 18 юни , има за цел да защити нейния близък съюзник Бутан от китайския опит за промяна на статуквото в оспорваната част от Хималаите. \n Официалната позиция на Делхи е, че строителните работи в района нарушават баланса на силите и международното право. Според Индия новият път на платото Доклам би позволил на китайската армия лесно да откъсне североизточните индийски щати от останалата част на страната. \n Позицията на Китай обаче е, че платото Доклам е негова територия и Делхи трябва да изтегли военните си части . \n От съседните държави, Непал вече обяви, че няма да вземе страна в конфликта, а Бутан помоли за връщане на статуквото. \n Това не е първият спор между Индия и Китай, при който се стига до въоръжен сблъсък. Но напрежението по дългата 3488 км граница между двете страни рядко е било толкова голямо. \n През 1962 г. те стигат до открита война, в която надделява Китай. Загиват няколко хиляди души. Въпреки победата Пекин до ден-днешен претендира за 3500 кв. км територии от индийския граничен щат Арунчал-Прадеш. \n Индия на пък смята, че в резултат на войната Китай „незаконно е окупирал“ над 43 000 кв. км от индийския щат Джаму и Кашмир. \n След това Делхи подкрепя сепаратистките движения на китайска територия, като това в Тибет. Китай пък помага на Пакистан при войната с Индия през 1965 година. \n Вероятно единствената причина Пекин и Делхи да избягват мащабен въоръжен конфликт в момента са ядрените им оръжия. \n Индия има 4 атомни подводници и вероятно над 100 ядрени бойни глави, част от които качени на междуконтинентални ракети „Агни-V”. \n Китай разполага с повече от 260 ядрени бойни глави, от които около 70 са поставени на междуконтинентални ракети - на наземни установки и в подводници. \n \n Източник: RT, NDTV, Reuters     \n", "date": "2017.08.09", "title": "Става много опасно! След САЩ и Северна Корея, сега Индия и Китай ще се хванат за гушите"}
{"url": "https://www.blitz.bg/svyat/mafiotsko-napadenie-kato-na-kino-v-italiya-ima-mnogo-zaginali-i-raneni-snimkavideo-18_news535328.html", "text": "Четирима мъже бяха застреляни, вероятно при гангстерско нападение, в Южна Италия. Смята се, че две от жертвите са фермери, които били убити, защото станали свидетели на нападението, пише Ройтерс.\n Нападението е извършено близо до железопътен прелез в района на село Сан Марко в област Пулия. \n Двама от убитите са идентифицирани като местния престъпен бос Марко Лучано Ромито и девера му Матео де Палма. Те пътували в автомобил, когато друга кола се изравнила с тях и оттам бил открит огън. \n След това нападателите застреляли двама фермери, които седели в колата си наблизо. Единият бил убит на място, а вторият починал от раните си в болница. Според италиански медии те били двама братя, които се случили на неподходящо място в неподходящ момент. \n", "date": "2017.08.09", "title": "Мафиотско нападение като на кино в Италия! Има много загинали и ранени (СНИМКА/ВИДЕО 18+)"}
{"url": "https://www.blitz.bg/lyubopitno/zadava-se-sbitie-koeto-mozhe-da-se-vidi-vednzh-v-zhivota-na-12-ti-sreshchu-13-ti-avgust-nebeto-nyama-da-e-kakto-obiknoveno_news535288.html", "text": "\n Мощен и всъщност най-светлият метеоритен дъжд е на път да се случи и вие не искате да го пропуснете! Метеоритният дъжд е небесно събитие, при което се наблюдават няколко метеора, които излъчват или произхождат от една точка на нощното небе. \nТези метеори са причинени от потоци от космически отломки, наречени метеорити, които навлизат в земната атмосфера при изключително високи скорости по паралелни траектории. Повечето метеори са по-малки от зърно от пясък, така че почти всички от тях се разпадат и никога не удрят повърхността на Земята. \nОще по-вълнуващо е, че на 12 август 2017 г. предстои да има метеоритен дъжд, но това не е само обикновен метеоритен дъжд. Астрономите предполагат, че това ще бъде най-светлият метеоритен дъжд в човешката история! Той магически ще запали небето и някои от тях може да са видими дори през деня.  \nПросто не искате да пропуснете това. Защо? Защото вероятно няма да бъдете живи още 96 години, за да изчакате следващия. \nНо тази година небесата се очаква да представят най-ефектното представление с фойерверки в атмосферата, защото земята ще премине по-близо до пътя на кометата, създавайки най-ослепителния метеоритен поток за тази година. \nТака нареченият метеоритен дъжд \"Персеиди\", един от най-ярките метеорни душове на годината и се случва всяка година между 17 юли и 24 август. \nОчевидно е, че подобно на всички метеорни душове, метеоритният дъжд на Персеидите е най-добре да се гледа, когато небето е най-тъмното. Астрономите предлагат, в зависимост от лунната фаза, най-доброто време да гледате това магическо представление е да го видите точно преди изгрева. Основното е да не се отпуснете прекалено много и да не заспите - към сутринта метеорите стават повече. Обяснението е просто - тази част от Земята, където скоро ще настъпи утро, се намира по-напред спрямо орбиталното движение и там падат повече метеори. \nПерсеидите изглежда идват от посоката на Персей, съзвездие в североизточната част на небето Къде мога да ги видя? \nПерсеидите могат да се видят в Северното полукълбо. \nНа 12-ти срещу 13-ти август очаквайте най-красивия метеоритен дъжд. В тази нощ ще бъде максимумът на активността на метеорния дъжд Персеиди. Според прогнозите на Международната метеорна организация, се очакват до 100 метеора на час и най-ярките от тях може да светят в продължение на няколко секунди. \n", "date": "2017.08.09", "title": "Задава се събитие, което може да се види веднъж в живота! На 12-ти срещу 13-ти август небето няма да е както обикновено"}
{"url": "https://www.blitz.bg/analizi-i-komentari/ot-senata-na-sashch-razkazakha-za-stsenariite-na-voynata-ss-severna-koreya_news535316.html", "text": "Докато Вашингтон и Пекин продължават да си разменят взаимни заплахи. Американският сенатор републиканец Линдзи Греъм в интервю за Си Би Ес Нюз разказа при какви обстоятелства САЩ „ще се решат на война със Северна Корея“. Така сенаторът, известен със сериозното си влияние в политическия естаблишмънт на САЩ, коментира скорошните гръмки изявления на Доналд Тръмп относно корейския въпрос.\nПо-рано  .   \nГреъм разгласи два сценария, при които военният сблъсък с Южна Корея „е абсолютно възможен“.   Първи , ако севернокорейците „атакуват Гуам, където са разположени авиоцаонна и военноморска база на САЩ или засегнат други интереси на американците и техните съюзници“.   \n„Ако Северна Корея продължи да работи на създаването на  , която да може да достигне до нашите територии, ние също ще действаме“, заяви сенаторът по повод втория евентуален сценарий за война между двете страни.   Превод и редакция: БЛИЦ \n \n", "date": "2017.08.09", "title": "От Сената на САЩ разказаха за сценариите на войната със Северна Корея"}
{"url": "https://www.blitz.bg/svyat/taka-se-razpravyat-s-imotnite-izmamnitsi-v-nyu-meksiko-razpvat-gi-na-krst-kato-khristos-video_news535333.html", "text": "Видео в мрежата показа как медици трескаво оказват помощ на мъж, който е прикован към дърво като Исус Христос в Албакърки в американския щат Ню Мексико. Инцидентът е станал през май.\nСлужител на местната администрация намерил Хосе Дюран прикован към дърво в градската гора. Мъжът бързо успял да извика помощ, като видеото, разпространено от местната медия KRQE, е било заснето от един от спасителите на Дюран. \n„Той викаше „помощ“, „помощ“. Затова го видях. Изплаших се, защото си мислех, че около мен няма никой“, разказва служителят на полицията.   \nПървоначално Дюран не искал да казва името си и да отговаря на въпроси за това, как се е озовал на дървото. \nВ крайна сметка той признал, че на дървото са го разпънали двама мъже заради провалена сделка с имот. \n В болницата той е разказал повече за атаката. „Двама мъже ме сграбчиха, заведоха ме насила сред дърветата. Казаха ми, че ще ме убият“, е казал той на испански.  По думите му, това е бил третият път, в който той е бил нападан от тях. \n„Те ми казаха, че са от Ку-клукс-клан. Исус ми даде втори шанс за живот“, каза още той.   \nОбстоятелствата около инцидента все още не са ясни. Знае се, че малко след инцидента от май мъжът е променял историята си поне три пъти в интервюта и в разговори с полицията. \nОт полицията заявиха, че към момента по случая няма арестувани.   \nДюран няма криминално досие, но се е явявал в съда във връзка с дело за спор за имот.   \n  Превод и редакция: БЛИЦ \n", "date": "2017.08.09", "title": "Така се разправят с имотните измамници в Ню Мексико – разпъват ги на кръст като Христос (ВИДЕО)"}
{"url": "https://www.blitz.bg/svyat/nay-skpiyat-razvod-v-sveta-eto-kolko-shche-poluchi-sprugata-na-abramovich-sled-razdyalata-si-s-nego_news535271.html", "text": "След съвместното изявление на Роман Абрамовичм и вече бившата му съпруга Даря Жукова, че се развеждат, в медиите не утихва дискусията за размера на компенсациите, които ще получи жената на олигарха.\n Състоянието на 50-годишния собственик на футболния клуб „Челси”, съсобственика на металургичната компания „Евраз”, който притежава също така имоти из целия свят, предмети на изкуството, яхта, самолети и скъпи автомобили, се оценява на 11, 6 млрд. долара. \n Колко от всичко това ще получи Даря Жукова? Австрийският сайт oe24.at нарече развода на бизнесмена „един от най-скъпите в света”. Той оцени имуществото на Абрамович почти над 8 млрд. евро. Порталът цитира свои източници, според които разводът на богатата фамилия се е състоял още през май и Жукова вече е получила като компенсация 1 млрд. евро. \n Друг източник от московските адвокатски кръгове, цитиран от руските медии, предполага, че при съставянето на брачния договор може да е била предварително сумата на обезщетението при евентуален развод и тя със сигурност е повече от 300 млн. долара. \n Все пак при развода с първата си съпруга през 2007 година собственикът на „Челси” й плати много повече от 300 хиляди долара. \n Руският олигарх заема 16-то място в списъка на най-богатите хора в света според Форбс. Така втората му съпруга е могла да претендира за половината от имуществото, оценявано на 18, 7 милиарда долара. Вместо това е получила едва 2 процентаот състоянието на бившия си съпруг. Някои британски медии също смятат, че жената на Абрамович е взела след развода едва 1 млрд долара. \n Превод и редакция: БЛИЦ \n", "date": "2017.08.09", "title": "Най-скъпият развод в света! Ето колко ще получи съпругата на Абрамович след раздялата си с него"}
{"url": "https://www.blitz.bg/svyat/seir-politsai-vze-14-000-evro-zaradi-blkha-drug-pk-se-spnal-i-gushna-25-bona_news535310.html", "text": "\n Полицейски детектив получи компенсация в размер на 12 127 английски паунда (над 14 000 евро) за това, че бил ухапан от бълха по време на смяна. Той успешно осъдил полицейския участък в Уест Мидлендс, като към трудовата компенсация били прибавени и разноските по делото \"бълха\". \nТози случай е поредният от серия смехотворни съдебни дела за трудова компенсация в полза на полицаи, които се плащат от британския бюджет, отбеляза \"Дейли Мейл\". \nПо няколко хиляди са получили полицаи, спънали се в бордюр или паднали от стол в офиса през работно време. \n\"Такива неустойки са абсурдни, нелепо е данъкоплатците да плащат сметката, когато някой бъде налазен от бълхи\", коментира бившият депутат Тим Фарън. \nДелото \"бълха\" стана повод да бъдат припомнени в английските медии и други подобни дела, спечелени от полицаи. В графство Дърам полицай прибрал 25 000 паунда за контузия на лявото си коляно при падане в коридора на участъка, пише Канал 3. \n\"Това е направо смайващо, шашнат бе и ветеранът Рей Игън, пенсиониран полицай, служил над 20 г. от 1967 г. \"Аз даже не мога да си представя какво щеше да ми се случи на мен, ако бях отишъл при моя началник, за да му плача как ме е ухапала бълха! Щяха да ме изхвърлят с шутове от стаята\".\n", "date": "2017.08.09", "title": "Сеир! Полицаи взе 14 000 евро заради бълха, друг пък се спънал и гушна 25 бона"}
{"url": "https://www.blitz.bg/lyubopitno/cheshka-xxl-pevitsa-publikuva-snimka-18-ot-plazha-i-predizvika-furor-imam-golyam-zadnik-i-tselulit-no-se-chuvstvam-kato-kralitsa_news535346.html", "text": "\n Ето това е смелост! Жените, които не се притесняват за тялото си стават все повече, пише blesk.cz. Певицата с глас, даден сякаш от Бог Дани (28 г.) публикува на инстаграм снимки, на които е само по бански на плажа. \nВместо обиди и унизителни коментари, че фигурата й не е красива, тя получила поздравления, че не се притеснява да се покаже такава, каквато е. \nДани се опитвала известно време да се бори с килограмите. Наела си дори нутри – специалист, ходила на специална гимнастика, пиела различни коктейли, но след няколко години просто й писнало и приела, че никога няма да има идеалната фигура. И всъщност така започнала да се обича отново, както самата тя признава. \nИ явно самочувствието докарало и голямата любов в лицето на екзотичния танцьор Алберт, за когото тя се жени. \nПреди няколко дни съпрузите отишли на почивка в Гърция, защото самата Дани има гръцки корени и искала да види родината на предците си. \nИменно от тази отпуска на плажа Дани публикува снимки, под които пише: „Имам голям корем, тлъсти бедра, голям задник, целулит, но когато ходя около морето, облечена само в бански, се чувствам като истинска кралица.”    Превод и редакция: БЛИЦ \n", "date": "2017.08.09", "title": "Чешка XXL певица публикува СНИМКА (18+) от плажа и предизвика фурор: Имам голям задник и целулит, но се чувствам като кралица!"}
{"url": "https://www.blitz.bg/svyat/sheft-na-pentagona-zaplashi-severna-koreya-kray-na-rezhima-gibel-za-naroda_news535348.html", "text": "Шефът на Пентагона Джеймс Матис заяви, че Северна Корея трябва да прекрати ядрената си програма и да се откаже от стъпките, „които ще доведат до края на режима и гибелта на народа ѝ“.\n„Ким Чен ун трябва да вземе под внимание единната позиция на Съвета за сигурност на ООН и изявленията на правителствата по целия свят, които се съгласиха, че Северна Корея е заплаха за глобалната сигурност и стабилност“, се казва в изявлението на Матис. \n„Северна Корея трябва да направи избори в полза на това, да прекрати самоизолацията и да се откаже от стремежа да се сдобие с ядрено оръжие. Северна Корея трябва да прекрати обсъждането на всякакви действия, които ще доведат до края на нейния режим и гибелта на народа ѝ“, казва ое министърът.   \nВ събота Съветът за сигурност на ООН единодушно прие нова резолюция за Северна Корея, която ожесточава санкциите против страната.   \nСпоред сметките на САЩ, пълното изпълнение на новите ограничения  ще свие валутните приходи нв Пхенян от 3 милиарда на 1 милиард долара.  Превод и редакция: БЛИЦ \n \n", "date": "2017.08.09", "title": "Шефът на Пентагона заплаши Северна Корея: Край на режима, гибел за народа"}
{"url": "https://www.blitz.bg/kriminalni/prestplenie/serien-ubiets-ot-baltimor-koyto-razfasovashe-zhertvite-si-i-gi-prodavashe-za-przholi-na-barbekyu-e-izdkhnal-taynstveno-v-kiliyata-si-snimki_news535196.html", "text": "62-годишният сериен убиец Джоузеф Рой Метани е издъхнал в затвора в Балтимор. Мъжът излежаваше две доживотни присъди за убийства и търговия с човешко месо, пише \"Дейли мейл\".\nСмъртта на страховития килър е толкова тайнствена, колкото и самият му живот. \nПреди да чуе присъдите си през 1994 година, Метани настояваше за смъртна присъда. Той е арестуван и съден за убийството на две жени. „Какво да кажа? Че съжалявам за извършеното? Няма да го кажа, защото това ще е лъжа! По-скоро съм готов да ида в ада”, бяха последните му думи в съда в края на 90-те години на миналия век. \nПроцесът се следеше много внимателно от цяла Америка, а журналистите от таблоидите бълваха кървави подробности, които за известно време отказаха туристите да се отбиват в крайпътните кафенета. Въпреки че доказателства за канибализъм не бяха открити, разказът на жестокия убиец как е разчленявал жертвите си и е продавал месото им на собственик на крайпътно заведение, който на свой ред правел от него вкусни пържоли на барбекю, успя да шокира милиони. \n  \nПрез 1994 година Джоузеф Рой Метани бе обвинен в убийството на 23-годишната Кати Спайсър и 39-годишната Кати Ан. По време на процеса той сам се похвали, че е убил още 10 души, за които не бе съден. За жестоките му действия спрямо двете жени обаче бяха събрани достатъчно много доказателства, за да се озове зад решетките за цял живот. \n  \nПо време на съдебния процес Джоузеф призна, че се превърнал в коравосърдечен убиец заради жена си, която го напуснала заедно с 6-годишния им син. Дълго време бил в депресия, надебелял страшно много и започнал да плаши всички с външния си вид. \n  \nОстанките на двете му жертви са открити няколко години, след като близките им подали сигнал за изчезването им. След като правил секс с тях, Метини ги задушил, „изрязал от труповете им най-сочните парчета” и ги продал на собственика на заведение край пътя. \n  \n„От тях ставаха истински котлети, които не бяха по-лоши от свинските или телешките. Ако бяхте ги пробвали, по нищо нямаше да разберете, че са от човешко месо. Обикновено хората не знаят какво ядат!”, казал в съда жестокият убиец.  Превод и редакция: БЛИЦ \n", "date": "2017.08.09", "title": "Сериен убиец от Балтимор, който разфасоваше жертвите си и ги продаваше за пържоли на барбекю, е издъхнал тайнствено в килията си (СНИМКИ)"}
{"url": "https://www.blitz.bg/svyat/es-otvrshcha-na-udara-nyama-samo-london-da-tsaka-evropeytsite-koyto-zhiveyat-na-ostrova_news535339.html", "text": "\n ЕС е предложил британците, които живеят на негова територия, след Брекзита да имат право на престой само в страната на пребиваване в момента на напускането на Великобритания. Това се казва в писмо на британския министър за Брекзита Дейвид Дейвис, цитирано от Ройтерс. \nБъдещите права на живеещите в ЕС британски граждани и на живеещите във Великобритания граждани на ЕС са един от въпросите, които ЕС иска да уреди в първия етап на преговорите и едва след това да се премине към бъдещите търговски отношения, уточнява в. Монитор. \nВ писмо до комисия от горната камара на британския парламент, в която информира за хода на преговорите, Дейвис съобщава, че ЕС предлага само ограничени права за пребиваване на британците. \n\"Те предлагат само гаранции за право на пребиваване в страната членка, в която е пребивавал британският гражданин в момента на излизането ни от ЕС. Не му се гарантира никакво право за движение в ЕС, например за работа или следване в съседна страна членка\", съобщава Дейвис. \n\"Въпросът ще бъде предмет на допълнителни разисквания в нужния момент\", уверява британският министър за Брекзита. \n \n", "date": "2017.08.09", "title": "ЕС отвръща на удара: Няма само Лондон да цака европейците, който живеят на Острова"}
{"url": "https://www.blitz.bg/obshtestvo/okh-zhivi-da-ni-ozhalish-prvi-sme-v-evropa-no-eto-po-kakvo_news535351.html", "text": "\n Международно проучване показа плашещи данни за българите. Около 78 процента от възрастните у нас уверяват, че изобщо не извършват физически упражнения. Това сочат резултатите, публикувани в \"Дейли мейл\". \nВ другия край на своеобразната класация са шведите, които са най-активни физически. 90 на сто от възрастните в скандинавската страна редовно посещават фитнеса или тренират вкъщи. \nЖителите на Великобритания попадат в средата на класацията, базирана върху данни за 28 000 възрастни във всички страни от ЕС.  \nКласацията е изготвена въз основа на резултатите от анкета, поръчана от \"Ладброукс\". Участниците били запитани колко често всяка седмица извършват физически упражнения или спортуват.  \nСлед България в класацията се нареждат Малта и Португалия.\n", "date": "2017.08.09", "title": "Ох, живи да ни ожалиш! Първи сме в Европа, но ето по какво"}
{"url": "https://www.blitz.bg/svyat/stana-yasno-koy-e-blgarint-petr-ot-monako-zaginal-zaedno-s-krasivata-ukrainska-opozitsionerka_news535307.html", "text": "Хърватските медии разпространиха подробности около фаталната катастрофа, при която с \"Мерцедес\" с българска регистрация, управляван от 38-годишен българин, загина 36-годишната красива бивша депутатка от Украйна Ирина Бережная. Според местните издания и агенции по неизвестни засега причини немската кола излита от шосето и се забива в крайпътен стълб. Българинът издъхва на място, а Ирина е жива още час и половина.\nНовината за трагичната смърт на красивата украинска жена и политик предизвика буря в социалните мрежи. В някои от постовете се посочва, че инцидентът може да е инсцениран заради нейните леви нагласи и остри критики срещу управниците дошли на власт след Майдана. Поради това семейството е блокирало коментарите в профила на Ирина в социалните мрежи. Нейната смърт шокира много от приятелите ѝ, които твърдят, че светът е загубил един прекрасен човек. \n \n \nОсемгодишната дъщеря на бившата депутатка е била откарана в болницата в Задар след ужасната катастрофа, станала около 01:30 часа на магистрала А1 между Масленица и Поседарже. Момичето е било изписано от болницата само десет часа след инцидента, в който изгуби майка си. Дъщерята на депутатката седяла в детско столче и затова получила само леки травми. Тя е прибрана от баща си, за който е известно, че е крупен германски бизнесмен.  \nПредстои да бъде направена аутопсия на тялото на българина, шофирал немското возило, Петър Илиев Петров. Известно е, че той работи в \"компания от енергийния отрасъл\" в София. Но не се изключва да е бил само шофьор на бившата депутатка. Родом Петров е от Разград, но в последно време живеел в Монако.  \nБеше прекрасен човек, много добър, помагаше на всички, откакто замина в чужбина, разкри пред БЛИЦ приятел на Петър Петров, който държи известно заведение в Разград.  \n  \nСпоред разказите на свидетели, Петър Илиев Петров по неизвестни причини е изгубил управлението върху Mercedes-а с български номер на завой и е излетял от пътя. Предполага се, че той може да е заспал зад волана.  \nСлед това той се е ударил в мантинелата и в крайна сметка колата се е ударила в метален стълб и няколко пъти се е преобърнала. \nОт силата на удара Петров почива на място. Украинската депутатка е починала час и половина след инцидента, пише Jutarnji.hr. \nДъщеря на Ирина Даниел е била с поставен безопасен колан, което е спасило живота ѝ. \nСпоред предварителната версия, причината за инцидента е грешка на водача. Очевидци добавят, че гледката на катастрофата е била ужасна. Пожарникарите два часа е трябвало да режат колата. По думите им, такъв страшен инцидент не е имало от години. \n  \nСамо ден преди трагедията, Ирина, която е живяла в Киев и на 13 август е трябвало да да отпразнува 37-ия си рожден ден, е публикувала в социалните мрежи снимки от Монте Карло, където е била на гости на известната дизайнерка Уляна Сергеенко.  \n  \nНовината за трагичната смърт на красивата украинска депутатка предизвика буря в социалните мрежи. Според някои, инцидентът е бил нагласен заради нейните леви нагласи. Във връзка с това семейството е блокирало коментарите в профилите на Ирина в социалните мрежи. Нейната смърт остави в шок мнозина от нейните приятели, които твърдят, че светът е изгубил един прекрасен човек. \n  \nТова е голяма загуба, не само за семейството, но и за цялата страна. Направо не можем да повярваме. Ирина е като цвете. Знаех си,че красотата ѝ няма да ѝ донесе нищо хубаво в парламента. Но Айра бе безупречна във всяко едно отношение, гласят коментарите на нейните приятели в мрежата. \n  \nИзвестно е, че младата жена е приятел с много от звездите на руския шоубизнес. Една от тях е поп певицата Ани Лорак. Ирина е родена в Луганск, завършва Юридическия факултет в Киев. В града тя отваря свой офис, който бързо става един от най-успешните. Преди няколко години Бережная се отказва от политиката и става защитник на човешките права, непримирим критик и противник на режима в Киев. Превод и редакция: БЛИЦ \n", "date": "2017.08.09", "title": "Стана ясно кой е българинът Петър от Монако, загинал заедно с красивата украинска опозиционерка"}
{"url": "https://www.blitz.bg/svyat/rusokosa-reporterka-izpadna-v-div-uzhas-kogato-pogledna-grdite-si-i-vidya-ogromno-cherno-neshcho-koeto-video_news535219.html", "text": "Огромна летяща хлебарка хвърли в ужас красива репортерка от калифорнийска телевизия. Видео от куриозното произшествие се появи в мрежата.\nВ очакване на живо включване в ефир, Мери Бет поглежда към гърдите си и вижда страшното насекомо, което пълзи по синята й рокля. Младата хубавица започва да пищи от ужас и да маха безпомощно с ръце в опит да прогони натрапника възможно най-далеч.  \nНа помощ бързо й се притича неин колега, който помогнал да се избави от неканения гост.  Превод: БЛИЦ \n  \n", "date": "2017.08.09", "title": "Русокоса репортерка изпадна в див ужас, когато погледна гърдите си и видя огромно черно нещо, което... (ВИДЕО)"}
{"url": "https://www.blitz.bg/svyat/vazhna-novina-svrzana-s-napadenieto-v-parizh-snimki_news535266.html", "text": "\n Френските власти разследват   като възможна терористична атака. Това съобщи Ройтерс. \n Разследването е поето от антитерористичните следователи и Генералната дирекция за вътрешна сигурност. \n Около 8 ч. тази сутрин местно време (9 ч. наше време) шофьор на тъмно на цвят беемве причака войниците, излизащи от казармата си, за да застъпят на смяна, и удари автомобила им, след което избяга. Ранени бяха шестима военни, двама от които – тежко. \n \nМинистърът на отбраната Флоранс Парли съобщи, че се изясняват „мотивите и обстоятелствата“ за този „страхлив акт“.Нападателят все още не е задържан, издирва се и автомобилът. \n Тя и вътрешният министър Жерар Колон посетиха пострадалите военнослужещи в болницата: \n \n \nИзточник: bTV, Снимки: Reuters \n", "date": "2017.08.09", "title": "Важна новина, свързана с нападението в Париж (СНИМКИ)"}
{"url": "https://www.blitz.bg/layfstayl/khoroskop/2018-a-shche-bde-dosta-dinamichna-talismani-na-kucheto-za-vsichki-zodii_news535250.html", "text": "\n 2018 година идва със забраната за използването на талисмани с такива цветове като синьо и червено, и всичките им нюанси. Те са в противоречие с елементите и цвета на годината и силно се конкурират с тях. Също така, тези два цвята са противоположни на посочените по-горе спектрални цветове, заради това, че може да се деформират плодородни енергии, идващи към Земята в Годината на кучето 2018. \n Що се отнася до материалите, които трябва да съставляват талисмана, най-добре е да изберете елементи, изработени от: \n Всички тези материали са естествени и имат пряко отношение към Земята. Ето защо, талисмани, на които са актуални, ще помогнат за подобряване на живота на техните собственици, за да се предпазят от проблеми. \n Талисмани за 2018 г. за всички представители на зодиите \n Овен \n Пожарът, който направлява мислите и действията на Овен е техен личен елемент. Точно тази година представителите на зодията имат нужда от стабилност и спокойствие. Именно тези аспекти и да не са в състояние да предотвратят огъня. За да се неутрализира ефекта от естествения огън на Овен, астролозите препоръчват да се избере талисмани под формата на фигурки от масивно дърво, както и корените на различни растения. В крайна сметка, корените им се държат здраво в земята, като се гарантира стабилността на растеж и просперитет. Един добър вариант би бил талисмани под формата на монети, златни бижута, малки блокчета от благородни метали. \n Телец \n Хората от тази зодия са постоянни, целенасочени, последователни и изключително мъдри. Много хора завиждат на тези естествени качества на Телец. През 2018 г. те не ще бъдат лишени от лоялност, изобретателност, интелигентност и умерена дозира импулсивност. Тези качества ще спомогнат за засилване на талисмани като бастуни и визитник с много визитки. Тези елементи могат да бъдат не само истински, но също така и сувенирни, тоест умалени копия (бастунчета). Силата на избрания талисман се увеличава стократно, ако Телец го направят сами, например от картон или глина. \n Близнаци \n Тази година е много важно да се запази двойствената природа на Близнаците, лишени от обичайните \"стръмните завои\" и \"фойерверките от емоции.\" Тяхната аура е толкова често претоварена с ненужни чувства. Само внимателно планиране и по-задълбочен анализ на ситуации, могат да помогнат на Близнаците да успеят през 2018. Неудържима енергия и повърхностно отношение към много аспекти на живота, ще помогнат да се укротят следните талисмани: \n Повечето Близнаци имат късмет в много сфери на живота. С цел да не се уплаши късмета и да се успокои покровителката на годината, можете да използвате амулети от камъни: ахат, халцедон, сапфир, карнеол, цитрин. \n Рак \n За безкомпромисният и принципен Рак, ще бъде трудно да преодолее пречките, с които може да се сблъска през 2018. От друга страна, ще бъде много лесно да се справят с техните бушуващи емоции. Основният фокус на годината е, че трябва да се обградят с искреност, вяра в другите, способност да прощават и да правят компромиси. Във връзка с това, експертите препоръчват, хората от този знак, да носят талисмани под формата на малък чадър със светъл цвят, носни кърпички, декоративни ветрилца, или глобуси. От минералите могат да изберат лунен камък, топаз, малахит, смарагд, александрит. \n Лъв \n Въпреки, че принадлежат на \"кралското семейство\" на животните, през 2018 г. Лъвовете ще трябва редовно презареждат с енергия. Факт е, че поради прекомерната активност на всичките си енергийни ресурси, които могат да ги изчерпат в края на пролетта или началото на лятото. Това е последвано от отпускане и умора, което може да доведе до песимизъм, а дори и развитието на депресивно състояние. За да се избегнат такива ситуации, Лъвовете се нуждаят от мощни талисмани. Тези от следните елементи, или наситен златист цвят на карамел може да дойдат от: \n Дева \n Прагматичните, добри, мъдри и справедливи Деви са надарени с упоритост и хъс. Разбира се, в Годината на кучето качествата им правят още по-голяма услуга, отколкото обикновено. Въпреки това, астролозите предупреждават Дева за прекомерна агресивност. Някои представители на тази зодия, в преследването на успех може да проявят нахалство и наглост към другите. Дръжте се в рамките на добрия тон, за да се предпазите от усложнения и заоблени форми на амулети, изработени от меки материали (плат, хартия, глина) \n Везни \n През цялата година Везните, с умението си да намират хармония във всичко, което ги заобикаля, ще бъдат лишени от обичайния комфорт. Сега и в Годината на Кучето ще ги предпазва от скрупули и предизвикателства. За да са успешни техните решения, от Везните се изисква забележителна сила на волята, постоянство и, разбира се, огромен запас от търпение. Както талисмани се препоръчва да се изберат черен, сив или кафяв продукт, състоящ се от твърди материали, като камък, метал, животински кости, стъкло, корал. Това може да бъдат минерали (ахат, кварц, опал, аметист), каменни ковчежета, платинени предмети. \n Скорпион \n Нравът на господстващата година на Кучето, въздейства върху активните, страстни и много емоционални Скорпиони. Много от тях искат да промените, придобият качества като умереност, скромност, целомъдрие. Разбира се, това са положителни черти, но Скорпионите по своята същност са максималисти. Поради това, те могат да се престарават, люшкайки се от една крайност в друга. Предотвратяване на това и намирането на среден път ще позволи талисман с правилна геометрична форма. Той може да бъде представен като керамика, порцелан или дървена фигура на жонгльор (цирк артист), пирамиди, пясъчен часовник, компас. \n Стрелец \n Великите авантюристи, които могат основателно да поемат рискове, комуникативни и понякога много безкористни - такива са основните характеристики на хората, родени под знака на Стрелец. Годината на Кучето донякъде ги укротява, като предоставя възможност за размисъл върху собствения си живот и изграждане на план за бъдещето, а себе си и околната среда трябва да анализират от различни ъгли. Късмет на Стрелците успех ще им донесат талисманите: \n Козирог \n 2018-ма годена за Козирог ще бъде един труден период на съмнение, търсене на смисъла на живота. Въпреки че звездите не прогнозират никакви негативни промени за Козирозите, все пак трябва да бъдат нащрек. В крайна сметка, тези, които не могат да се справят със своите съмнения, няма да бъдат в състояние да изберат правилната ориентация в живота и са заплашени от психически хаос в началото на годината. Определете най-значимите аспекти за себе си, изберете правилната посока, за да намерите смисъла и си поставите ясни цели, за което ще ви помогнат някои талисмани: звънец, венец от елхови клонки, плик за писма, фигура на стълби, колела. Желателно е, че амулетът да е направен от комбинирани материали и да има няколко доминиращи цветове. \n Водолей \n Винаги отворен, приятелски настроен, изобретателен, нестандартно мислещ и креативен Водолей, в Годината на кучето може да стане по-затворен и дори потаен. Вглъбяват се в себе си и своите житейски обстоятелства. Вие ще трябва да изберете между витаенето в облаците и упоритата работа. Естествено, много от тях ще изберат второто. Водолеите не трябва да се страхуват, че вдъхновението ще ги напусне, а творческата им енергия напълно ще избледнее. Напротив, по-скоро, човек трябва да остане честен и открит, ясен и положителен, да даряват хората със своята усмивка и да пръскат светлина в света на доброто. И за това могат да допринесат талисманите: \n Риби \n Представителите на Риби през 2018 г. трябва да са в очакване на голямо разнообразие от събития, както радостни, така и такива, които ще ги накарат да се замислят върху тяхното съществуване. Опитът не е необходим. Годината на Кучето е изцяло на страната на Риби, това ще им помогне да излязат победители дори от най-трудните ситуации. Въпреки това, Рибите трябва да живеят в съответствие с етикета на \"любимце на годината\". Астролозите ги съветват да развиват вяра в себе си, да увеличат самочувствието си, да не се отчайват за нищо и да не крият главите си в пясъка за препятствията. Не се поддавайте на трудности и си помогнете с мощни талисмани. Това може да бъде всяка пъстра и безформена фигурка с плавни линии и много преплетени помежду си линии, вълнообразни и сложни фигурки с орнаменти. \n Как да активирате талисмана? \n като избирате талисман, трябва да се уверите, че той започва да действа правилно. За да направите това, при условие че се зарежда, трябва да го настроите на своя собствена енергийна вълна. В полунощ, когато е пълнолуние, или новолуние, задръжте талисмана между дланите, изключете светлините на стаята, запалете свещ и я оставете на масата. Цветът на свещта, трябва да отговаря на годината. \n Затворете очи и визуализирайте щастливото си бъдеще. И трябва да го визуализирате възможно най-подробно. Не си представяйте общи картини. Внимание трябва да се обърне и на най-малките нюанси. Например, ако искате да намерите вашия партньор в живота. В този случай, трябва да си представите, как и къде ще е съдбовната среща, в какво ще бъде облечен избраникът, какви са чертите на лицето му, това, което той има като характер, и т.н. Процесът на активиране може да отнеме 10 до 40 минути. \n Щастие и късмет през 2018 г.! \n", "date": "2017.08.09", "title": "2018-а ще бъде доста динамична! Талисмани на Кучето за всички зодии"}
{"url": "https://www.blitz.bg/obshtestvo/vnshno-razkri-ima-li-postradali-blgari-pri-opustoshitelnoto-zemetresenie-v-kitay_news535274.html", "text": "\n Към момента няма постъпила информация в посолството на България в Пекин за загинали или пострадали българи при земетресението в китайската провинция Съчуан. Това съобщиха от МВнР.  \nИма пострадали трима чужди граждани - от Италия, Канада и Франция. \nБългарската дипломатическа мисия в Пекин следи развитието на ситуацията и поддържа постоянен контакт с местните власти. \nБългарски граждани, които желаят да получат актуална информация за обстановката в засегнатите райони или да подадат сигнал за техни близки, могат да го направят на телефоните на посолството на България в Китайската народна република: 00 8610 6532 1916; 00 8610 6532 1946. \n", "date": "2017.08.09", "title": "Външно разкри има ли пострадали българи при опустошителното земетресение в Китай"}
{"url": "https://www.blitz.bg/svyat/teksaski-kauboy-vletya-s-konya-si-v-zakusvalnya-i-izbukhna-ss-zrelishchen-tants-na-masata-video_news535261.html", "text": "Жител на американския град Виктория създаде невиждана суматоха в заведение за бързо хранене. Мъжът успя да изкара акъла на посетителите, влитайки в закусвалнята с коня си, съобщава UPI.\nНа кадрите, които се появиха в мрежата, се вижда как мъжът с каубойска шапка на главата влиза в заведението. Шокиран служител опитва да го изгони, но той не му обръща никакво внимание, качва се на масата и започва да танцува. След изпълнението си той хваща животното за юздите и го извежда от закусвалнята. \n  \nПри инцидента няма пострадали. От полицията във Виктория съобщават, че служителите на заведението не са подали жалба. Най-вероятно „каубоят” няма да бъде наказан за действията си.  Превод: БЛИЦ \n \n \n", "date": "2017.08.09", "title": "Тексаски каубой влетя с коня си в закусвалня и избухна със зрелищен танц на масата (ВИДЕО)"}
{"url": "https://www.blitz.bg/svyat/zadrzhakha-kamikadzeto-ot-frantsiya-eto-kakvo-se-sluchva-s-nego_news535286.html", "text": "Шофьорът на автомобила, който се удари във френски войници по-рано днес, е задържан на главен път А16, съобщи „Фигаро”. Арестът е станал между Булон сюр Мер и Кале. Мъжът се е придвижвал с черно беемве.\n По време на задържането му той е прострелян пет пъти. Отведен е в болница. Състоянието му е тежко, съобщава телевизия “Би Еф Ем”. \n Днес сутринта лек автомобил удари с висока скорост джипа на френски войници в западното парижко предградие Левалоа-Пере. Шестима пострадаха, двама от тях са с по-тежки наранявания. \n Според разследващите, цитирани от Монд, става въпрос за умишлено нападение, а не за случаен инцидент. \n", "date": "2017.08.09", "title": "Задържаха камикадзето от Франция, ето какво се случва с него"}
{"url": "https://www.blitz.bg/lyubopitno/ruskiyat-chovek-payak-pokori-neshcho-velichestveno-no-na-vrkha-mu-se-sluchi-sluchka-snimkavideo_news535284.html", "text": "Руският човек паяк покори 120-метров небостъргач в Мексико Сити. След като стигна до върха обаче, полиция арестува Павел Гогулан. По-късно бе пуснат, тъй като постъпката му не се наказва от закона в Мексико.\n В бъдеще екстремният катерач планира да покори още по-високи сгради. Превод и редакция: БЛИЦ    \n", "date": "2017.08.09", "title": "Руският човек паяк покори нещо величествено, но на върха му се случи случка (СНИМКА/ВИДЕО)"}
{"url": "https://www.blitz.bg/kriminalni/trima-nashentsi-trgnakha-km-grtsiya-no-na-promakhon-stana-belyata_news535280.html", "text": "Само за няколко часа гръцките власти арестуваха трима български граждани на Промахон за нелегален внос на акцизни стоки, съобщава БНР.\nВ личните автомобили на задържаните са намерени туби с бензин и по 20 литра алкохол. Наложена им е глоба, като са конфискувани и автомобилите. Беше арестуван и грък, който пренася нелегално цигари. \nОт полицията съобщават, че проверките на границите се извършват денонощно и опитите да се внесе акцизна стока през нощта са безсмислени. \nВ същото време стачка анулира търга за втора каса за пътна такса по пътя Промахон - Солун. Работещите в магистралната компания \"Егнатия одос\" с протестите си принудиха правителството да оттегли търга за каси при Стримонико - в близост до Серес, което щеше да оскъпи двойно \nпреминаването. Няма да се строят и още тол каси при Кавала. \n \n", "date": "2017.08.09", "title": "Трима нашенци тръгнаха към Гърция, но на Промахон стана белята"}
{"url": "https://www.blitz.bg/lyubopitno/kralitsata-zabrani-opredeleni-neshcha-na-keyt-midltn_news535293.html", "text": "\n Кейт Мидълтън трябва да се придържа към правилата, както и останалите членове на кралското семейство. Кралица Елизабет е строга с правилата на британската монархия.  \nЗатова Кейт не трябва да консумира морски дарове, с цел да се избегне отравяне с храна, при посещение на друга страна. Не трябва да консумира слабо печено месо, не трябва да пие вода от чешмата и куп други неща.  \nПоради кралска заповед, тези три хранителни стоки са забранени да се пият и хапват от всеки член, който принадлежи на кралското семейство.\n", "date": "2017.08.09", "title": "Кралицата забрани определени неща на Кейт Мидълтън"}
{"url": "https://www.blitz.bg/analizi-i-komentari/deyli-meyl-svett-e-zatail-dkh-voynata-e-na-praga-vashington-obeshcha-ogn-i-gnyav-a-pkhenyan-se-zakani-s-izpepelyavashch-pozhar-snimkivideo_news535275.html", "text": "Светът е затаил дъх днес насред страховете, че кризата около Северна Корея може да прерасне в глобална война, след като Доналд Тръмп и Ким Чен Ун отправиха един към друг безпрецедентни заплахи за размяна на опустошителни ракени удари. Лидерът на Северна корея предупреди, че „внимателно обмсиля планове за изпепеляващ огън около“ американския остров Гуам, на който живеят около 163 000 души и е дом на голяма американска военна база, пише в. \"Дейли Мейл\".\nТова се случи, след като американският президент Доналд Тръмп направи апокалиптичното предупреждние, че Северна Корея е изправена пред „огън и ярост, каквито светът не е виждал до сега“ заради ядрената си програма. \nСлед това американската страна арзпространи снимки на свръхзвукови бомбардировачи, кооито кръжат над Корейския полуостров, докато американските пилоти в Гуам разказаха, че са готови „за бой тази вечер“. Северът на свой ред заяви, че тренировъчните мисии са „доказателство за това, че американските империалисти са маниаци на тема ядрена война“. \nКим, който се хвали, че неговите междуконтинентални ракети могат да достигнат западния бряг на САЩ, предупреди американската страна, че ще си „плати скъпо“ за санкциите в ООН, които бяха преиети през изминалите почивни дни с гласовете на Русия и Китай.   \nНасред ескалиращото напрежение в региона Пекин организира „мащабни“ военни учения с десетки кораби, изтребители и подводници в близост до Корейския полуостров в понеделник – само месеци след като предислоцира 150 000 войници до границата си със Северна Корея.   \nМеждувременно Русия премести военна техника, включително хеликоптери и бойни машини до границата си с непокорната държава по-рано тази година. Москва също показа страшната си военна мощ входа на учения в Сибир миналата седмица и по време на големия празник на военноморските си сили във Владивосток – на около 160 километра от територията на Северна Корея. \nКим Чен ун редовно разгневява международната общност, провеждайки ракетни тестове в морето межди Северна Корея и Япония през последните седмици. Миналата година 33-годишният лидер разпореди да бъде проведен петият ядрен тест насред страховете, че арсеналът му от ядрени бомби наброява 60 бойни глави, а също и че неговите учени са успели да произведат миниатюризирани бойни глави за ракетите на режима. \nИзолираната страна често говори за това, че ще превърне съседната Южна Корея в „море от огън“ и редовно предупреждава „за безмилостните и безпрецедентни атаки по враговете си, включително и за ядрени удари по САЩ“. \nНа свой ред Тръмп отговори със свои заплахи. Той каза пред репортерите във вторник: „Северна корея да не си позволява повече да заплашва САЩ“. \n  Превод и редакция: БЛИЦ \n \n  \n \n", "date": "2017.08.09", "title": "\"Дейли Мейл\": Светът е затаил дъх, войната е на прага! Вашингтон обеща „огън и гняв“, а Пхенян се закани с „изпепеляващ пожар“ (СНИМКИ/ВИДЕО)"}
{"url": "https://www.blitz.bg/ikonomika/sdelka-za-milioni-bg-investitsionen-fond-kupi-bankata-na-telenor-v-srbiya_news535298.html", "text": "\n Българският инвестиционен фонд „Ривър Стикс Кепитъл” е постигнал сделка за 85% от сръбската „Теленор Банка”, предаде „Танюг”. Телекомът запазва 15-процентово участие във финансовата институция, уточнява bTV. \n Сумата по сделката не е обявена официално, като освен това по придобиването трябва да се произнесат сръбските власти. \n „Теленор Банка” е посочена като пионер в дигиталните банкови услуги в страната – „единствената интернет базирана и на първо място мобилна банка в Югоизточна Европа” с над 300 000 клиенти. \n За „Ривър Стикс Кепитъл” (чийто уебсайт не е активен – б.р.) това е навлизане на пазара в западната ни съседка. Негов изпълнителен директор е роденият в Албания Елвин Гури, който е един от създателите на известната кредитна компания „Джет Файнънс”, продадена по-късно на „БНП Париба”. Сред бившите му работодатели са Европейската банка за възстановяване и развитие и „Прайс Уотърхаус”. \n Той е съпруг на бившата депутатка и настоящ зам.-председател на Комисията за финансов надзор Ралица Агайн – Гури. \n", "date": "2017.08.09", "title": "Сделка за милиони! БГ инвестиционен фонд купи банката на „Теленор” в Сърбия"}
{"url": "https://www.blitz.bg/svyat/trmp-razmakha-yadreniya-potentsial-na-amerika-na-fona-na-konflikta-si-s-kim_news535301.html", "text": "Американският президент Доналд Тръмп в профила си в Туитър намекна за \"могъщия ядрен арсенал\" на САЩ. \"Моята първа заповед след встъпването ми в длъжност бе да се обнови и модернизира нашия ядрен потенциал. Сега той е много по-могъщ от всякога преди\", написа лидерът на Америка.\n \"Надявам се, че никога няма да ни се наложи да използваме тази сила, но ние винаги ще останем най-могъщата страна в света\", написа още Тръмп.  \nНе е трудно да се досети човек кой е получателят на тези изказвания - очевидно, това е пряка заплаха към лидера на Северна Корея.  \nИзглежда, че противопоставянето между двете държави бавно, но сигурно върви към точката, от която няма да има връщане назад.   \nПо-рано стана известно, че ВВС на САЩ в момента проучват възможността за създаването на нови „ядрени мини бомби“ с променлив заряд. Отбелязва се, че „мини бомбите“ ще са способни да нанасят точни удари по един или друг район, унищожавайки всичко в пределите на неголям квартал или цял град.   Превод и редакция: БЛИЦ \n \n", "date": "2017.08.09", "title": "Тръмп размаха ядрения потенциал на Америка на фона на конфликта си с Ким"}
{"url": "https://www.blitz.bg/intsidenti/uzhasyavashcha-katastrofa-v-moskva-ima-zaginal-i-mnogo-raneni-video_news535305.html", "text": "\n Един човек загина, а трима бяха ранени. До това се стигна след верижно меле, разиграло се в руската столица. На централен булевард в Москва са се ударили четири коли и два камиона, пишат местните медии. \nИнцидентът е станал рано тази сутрин близо до натоварено кръстовище. \nЗаради катастрофата булевардът е бил затворен за движение в продължение на няколко часа. \nТече разследване за причините за инцидента.  \n", "date": "2017.08.09", "title": "Ужасяваща катастрофа в Москва! Има загинал и много ранени (ВИДЕО)"}
{"url": "https://www.blitz.bg/ikonomika/tsenata-na-petrola-pak-sleze-pod-52-za-barel_news535209.html", "text": "Πeтpoлът пoeвтинявa в cpядa зa тpeтa пopeднa бopcoвa cecия. И cлeд зaceдaниeтo нa тexничecĸия ĸoмитeт нa yчacтницитe в пaĸтa OΠEK+ инвecтитopитe ce cъмнявaт в пълнoтo cпaзвaнe нa зaдължeниятa пo cъĸpaщaвaнe нa дoбивa и eфeĸтa въpxy бaлaнcиpaнeтo нa пaзapa.\nCлaбocттa нa дoлapa, ocтaвaщ нa мнoгoмeceчни минимyми, дoняĸъдe cдъpжa oщe пo-гoлямo пoнижeниe нa пeтpoлнитe ĸoтиpoвĸи. B тaзи пocoĸa няĸaĸвa poля изигpa и cъoбщeниeтo, чe Cayдитcĸa Apaбия щe cъĸpaти eĸcпopтa cи в Aзия c oĸoлo 10 нa cтo. \nЦeнaтa нa oĸтoмвpийcĸитe фючъpcи зa copтa Вrеnt нa Лoндoнcĸaтa бopca ІСЕ Futurеѕ днec cyтpинтa cпaдa c 21 цeнтa - дo $51,93 зa бapeл. Koтиpoвĸитe зa aмepиĸaнcĸия eтaлoн WТІ c дocтaвĸa ceптeмвpи нa Hюйopĸcĸaтa cтoĸoвa бopca (NYМЕХ) в cъщoтo вpeмe ce пoнижaвaт c 14 цeнтa - дo $49,03 зa бapeл. Bъв втopниĸ пeтpoлът тип Вrеnt пoeвтиня c 23 цeнтa (0,4%), дo $52,14 зa бapeл, a WТІ - c 22 цeнтa (0,5%), дo $49,17 зa бapeл. \nPeaлнocттa e тaĸaвa, OΠEK нямa ниĸaĸви инcтpyмeнти, зa дa ocигypи cъблюдaвaнeтo нa пeтpoлнитe ĸвoти нa cвoитe члeнoвe. Kapтeлът живee c тoзи пpoблeм вeчe мнoгo гoдини, oтбeлязвaт нaблюдaтeлитe. Πpeз юли eĸcпopтът нa cypoвинaтa oт OΠEK дocтигнa peĸopд. И нe caмo зapaди нe yчacтвaщитe в cпopaзyмeниeтo зa cъĸpaщaвaнe нa дoбивa Либия и Hигepия, a и зapaди нecпaзвaнeтo нa дoгoвopeнocтитe oт peдицa yчacтници в пaĸтa. Ceгa тpeйдъpитe oчaĸвaт дaннитe зa cъcтoяниeтo нa зaпacитe в CAЩ. \nOцeнĸaтa нa aнaлизaтopитe e зa cпaд нa тъpгoвcĸитe зaпacи c 2,1 милиoнa бapeлa пpeз минaлaтa ceдмицa.\n", "date": "2017.08.09", "title": "Цената на петрола пак слезе под $52 за барел"}
{"url": "https://www.blitz.bg/layfstayl/ptuvane/kuriozno-polovin-milion-turisti-poseshchavat-tazi-falshiva-zabelezhitelnost-snimka_news535215.html", "text": "\n Всяка година около 600 000 туристи посещават паметника \"Средата на света\" в Еквадор. Те правят снимки на гигантската линия, която разделя Северното от Южното полукълбо, пише profit.bg. \n Това, което повечето от тях не знаят обаче, е, че действителният Екватор не се намира там, а на около 213 метра. \n Паметникът \"Средата на света\" е построен през 1936 г. в чест на 200-годишния юбилей на Френската геодезическа мисия, която намира Екватора на Земята. През 1979 г. паметникът е по-голям, с 30-метрова кула и бронзов глобус от пет тона. \n \nНо според универсално разпознати текущи GPS измервания, Екваторът всъщност е на 239 метра на север от паметника. Благодарение на по-усъвършенствана технология, днес Екваторът не е мястото, което винаги сме смятали, че е. \n Въпреки че Еквадор обмисля преместването на линията, за да я направи географски точна, последните оценки на разходите за проекта възлизат на около 250 милиона долара. Няма текущи планове за напредък, посочва T+L. \n Посетителите, които търсят признатия от GPS Екватор, ще го открият на две минути път с кола. На малък обект, наречен Intiñan, туристите ще намерят знак на порта, отбелязваща официалната точка за географска ширина. \n Паметникът в Еквадор обаче не е единственият, който неправилно показва мястото на Екватора. Няколко забележителности, които някога са се намирали в центъра на Земята, вече не са точни, според GPS. \n", "date": "2017.08.09", "title": "Куриозно! Половин милион туристи посещават тази фалшива забележителност (СНИМКА)"}
{"url": "https://www.blitz.bg/svyat/erdogan-gord-kazvakha-che-turtsiya-shche-se-srine-a-veche-tsyal-svyat-govori-za-nas_news535223.html", "text": "\nПрезидентът на Турция и генерален председател на управляващата Партия на справедливостта и развитието (ПСР) Реджеп Тайип Ердоган проведе серия срещи и инспектира някои строителни обекти в черноморската провинция Трабзон, предаде информационната агенция Догу хабер ажансъ (ДХА). \n„Слава богу, изминават 15 години откакто сме на власт и през този период мястото и ролята на Турция са станали много по-различни; вече цял свят говори за Турция. Казваха, че ще потънем, ще се сринем; но виждате до къде достигнахме. Изкараха по площадите демонстрантите в защита на каузата на парка „Гези” на площад \"Таксим\" в Истанбул; считаха, че те ще ни довършат. Зад тях стояха империалистическите сили. Използваха ги. Заради 11-12 дървета, които бяха пренесени на друго място, проглушиха света. А ние сме засадили 2,5 милиона нови дървета. Понеже точно ние сме за опазване и развитие на околната среда”, обяснява още Ердоган, цитиран от ДХА.\n", "date": "2017.08.09", "title": "Ердоган горд: Казваха, че Турция ще се срине, а вече цял свят говори за нас"}
{"url": "https://www.blitz.bg/layfstayl/vkusotii/mozhete-li-da-povyarvate-che-tozi-desert-skara-dve-italianski-oblasti_news535218.html", "text": "\n Апетитна смес от марсала, маскарпоне и бишкоти, тирамисуто е един от най-популярните десерти в света, но то остави горчив привкус в устата на две конкурентни области в Италия, пише британският вестник Daily Telegraph. \n Венето и съседната Фриули-Венеция Джулия от години водят борба за това кое е истинското родно място на тирамисуто, обичано, имитирано и присвоявано от кухни в цял свят. \nФриули-Венеция Джулия постигна значителна победа в кулинарната схватка, след като убеди италианското правителство да обяви тимарисуто за едно от традиционните й ястия в официален указ. \n То беше включено в списък с традиционни хранителни продукти, като идващо от градовете Удине и Гориция, които се намират във Фриули-Венеция Джулия. Областта граничи с Австрия и Словения в североизточната част на Италия. \n „Ястието беше признато за характерно за този регион“, заяви Кристиано Шаурли, политик от областта, отговарящ за земеделието. \n„Това е наистина важен резултат, който ни изпълва със задоволство. Гордеем се, че в крайна сметка постигнахме резултат, който признава веднъж завинаги връзките между тирамисуто и Фриули-Венеция Джулия, спечелвайки гастрономичен престиж на цялата област“, каза още той. \n Местните жители настояват, че претенциите им са подкрепени от исторически сведения, някои от които бяха изровени от двама кулинарни автори миналата година. Клара и Джиджи Падовани открили рецепти от 50-те години на миналия век, в които десертът е наречен „тириме су“ или „тирими су“. \nТой бил произвеждан в областта, включително в ресторант в град Толмецо през 1959 г. „Пътувахме в цяла Италия и открихме истинския произход на тирамисуто“, отбелязаха те при представянето на книгата, която написали, докато проследявали произхода на десерта. \n Но претенцията на жителите на Фриули-Венеция Джулия за кулинарна слава била посрещната с възмущение в съседно Венето. Областта, която включва Венеция, отдавна настоява, че десертът е бил създаден в ресторант в град Тревизо през 70-те години на миналия век. \n Лука Зайа, областен управител на Венето, дори заплаши да заведе дело, за да оспори претенцията на съседната област. „Буквално съм смаян от този указ. Струва ми се, че някой е дал на министерството не съвсем точни документи“, заяви той. \n „Подписвайки този указ и предоставяйки по този начин признанието на Фриули-Венеция Джулия, министерството на практика се подигра с пет милиона души от Венето, които признават тирамисуто за едно от типичните си ястия. То пренебрегна факта, че имаме цяла индустрия, основана на този продукт. Искам правителството да отмени указа“, категоричен е Зайа. \n Венето настоява, че десертът е измислен в ресторант в Тревизо от Ада Кампеол, която създала ястието, за да повиши енергията си след раждането на сина й. На италиански тирамису означава „ободри ме“. Смята се, че нейният шеф готвач Роберто „Лоли“ Лингуаното също има участие в създаването на десерта. \n Според друга история ястието е създадено като храна за повишаване на енергията на проститутки, работещи в италиански публичен дом през 50-те години на миналия век. \nОт години Зайа ревностно защитава претенциите на Венето за родина на тирамисуто, като призова ЕС да признае Тревизо като истинския дом на вкусния десерт, точно както Неапол беше признат като родина на пицата. \n", "date": "2017.08.09", "title": "Можете ли да повярвате, че този десерт скара две италиански области"}
{"url": "https://www.blitz.bg/svyat/telavivski-vestnik-razkri-izrael-rusiya-i-sashch-sa-vodili-tayni-pregovori-za-siriya_news535226.html", "text": "\n Високопоставени военни и дипломати от САЩ, Русия и Израел са провели тайни преговори за Сирия, пише телавивският в. Хаарец.  \nСпоред информацията на медията представителите на трите държави са провели два кръга преговори в началото на юли т.г. Първият се е състоял в столицата на Йордания – Аман, а другият – в неназован голям европейски град. В срещите от израелска страна са присъствали служители на министерствата на външните работи и отбраната, командването на въоръжените сили (ЦАХАЛ) и служители от разузнавателната централа на страната МОСАД. \nАдминистрацията на американския президент Доналд Тръмп е била представяна от специалния пратеник за Сирия и заместник държавен секретар Майкъл Ратни и представителя на Белия дом в ръководената от САЩ коалиция срещу \"Ислямска държава\" (ИД) Брет Макгърк, а Москва - от специалния пратеник на руския президент Владимир Путин за Сирия - Александър Лаврентиев. Израелската страна е настоявала Вашингтон и Москва да окажат натиск върху Техеран, който да изтегли стотиците си военни от Сирия. \nСъщо така Ислямската република подкрепя ливанската шиитска групировка \"Хизбула\", която подкрепя властта в Дамаск, но и създава проблеми на Израел. Тел Авив също е поискал от Русия и САЩ по-активни действия срещу ИД, но до някакво кардинално решение не се е стигнало, допълва Хаарец, цитиран от РИА \"Новости\".\n", "date": "2017.08.09", "title": "Телавивски вестник разкри: Израел, Русия и САЩ са водили тайни преговори за Сирия"}
{"url": "https://www.blitz.bg/layfstayl/ptuvane/bomba-ot-vtorata-svetovna-oprazni-plazh-v-krit-nyama-da-povyarvate-kakvo-se-okaza_news535232.html", "text": "\n Раздразнение и смях, предизвика вчера инцидент в близост до известния плаж Превелис в Ретимно, Крит, след намирането на мистериозен обект, който приличал на стара бомба от Втората световна, пише \"Български новини\". \nСтранното било, че обектът е бил притиснат между скали. Моментално са изпратени военни сапьори, които отцепили района, а плажът тутакси опустял. В крайна сметка било установено, че обектът е … ръждясал стар бойлер, който е бил изхвърлен, като теченията са го заклещили под скалите. \n \n", "date": "2017.08.09", "title": "„Бомба“ от Втората световна опразни плаж в Крит, няма да повярвате какво се оказа"}
{"url": "https://www.blitz.bg/svyat/shofort-na-bmv-to-debnel-frenskite-voenni-pred-kazarmata-3-versii-za-napadenieto_news535231.html", "text": "Френските власти разглеждат три версии за инцидента в парижкото предградие Левалоа Пере. Както БЛИЦ съобщи, рано тази сутрин БМВ се вряза в група военни. При инцидента пострадаха шест човека, като двама от тях са хоспитализирани в тежко състояние.\nПо данни на BFMTV, инцидентът може да се разглежда като терористичен атентат; може да е предизвикан от грешка на шофьора или пък в случая може да се говори за атака на психично неуравновесен човек. \nКъм момента мотивите на шофьора остават неизвестни. Полицията издирва водача и автомобила в радиус от 200 км.  \nВ ефира на BFMTV кметът на Левалоа Пере осъди нападението, определяйки го като „недопустимо”. По думите му, инцидентът, при който са пострадали военните, отговарящи за сигурността в рамките на контратерористичната операция  Sentinelle, е станал близо до кметството. По думите му, това е било „планирано нападение”.   \nГрадоначалникът добави, че БМВ-то било паркирано пред казармата, а шофьорът изчаквал военните. След като те излезли, той тръгнал да ги гази, а по-късно се покрил. \nМестните власти разследват инцидента. Експерти отбелязват, че атаки на терористи единаци, които се врязват с превозното си средство в тълпата, са станали характерен „почерк” на терористичната групировка „Ислямска държава”. През последните месеци подобни нападения бяха извършени в няколко европейски страни. Превод: БЛИЦ \n  \n \n", "date": "2017.08.09", "title": "Шофьорът на БМВ-то дебнел френските военни пред казармата, 3 версии за нападението"}
{"url": "https://www.blitz.bg/svyat/kakvo-se-sluchi-s-pandite-po-vreme-na-adskoto-zemetresenie-v-kitay_news535233.html", "text": "\n Нито една панда не е пострадала при земетресението с магнитуд 7,0 в югозападната китайска провинция Съчуан, която е естествен ареал за тези животни, съобщи телевизия CGTN в сряда.  \nВ същото време броят на официално установените жертви на стихията достигна 12, пострадали са над 170. От зоната на бедствието са евакуирани 30 хиляди туристи, продължава издирвателната и спасителна операция. \nВ сряда сутринта още един подземен трус с магнитуд 6,6 стана в северозападната част на Китай в Синцзян-Уйгурския автономен регион. Там няма пострадали или загинали. \n \n", "date": "2017.08.09", "title": "Какво се случи с пандите по време на адското земетресение в Китай"}
{"url": "https://www.blitz.bg/svyat/shok-za-grtskite-ministri-tsipras-razvrta-metlata_news535230.html", "text": "\n Стихийни рокади през септември в гръцкото правителство. Махат и много заместник-министри. Не е изключено дори смяна и на министър от ключово министерство, чиято съдба все още не е ясна, тъй като няма окончателни решения. Според информация почти сигурна е смяната на министъра на националната икономика Йорго Пападимитриу, пише \"Български новини\".   \nНа негово място ще бъде поставен опитен политик, който е добре приет от пазарите и света на бизнеса. Целта на новия министър ще бъде бързо налагане на програмата за инвестиции и реформи, за да се намали безработицата и да се ускори растежът. Поради много и различни причини се предвижда смяна на образователния министър Костас Гавроглу, който наложи динамични реформи в образованието, които предизвикаха отрицателен ефект сред обществото. \nВероятно ще бъде отстранен и министърът на културата Лидия Куниорду, която също не е оправдала очакванията. Предвижда се смяна и на министъра на правосъдието Ставрос Контони. Не е изключена възможността той да бъде прехвърлен към друго възлово министерство. В най-лошо ниво са отношенията на министъра, отговарящ за имиграцията и бежанците Нико Музала с правителството. Музала, който подписа за връщането в Гърция на бежанци от Германия, се смята, че е направил поредица от погрешни действия в управлението на бежанската вълна. Все още не е ясно дали още остане и министърът на финансите Евклиди Цакалотос. \nВъзможно е той да бъде прехвърлен към Министерството на външните работи, но все още не е ясно. Правителството предвижда и отстраняване на по-голямата част от зам.-министри, като на тяхно място ще се поставят нови лица, ориентирани към по-строен и обновен правителствен формат.\n", "date": "2017.08.09", "title": "Шок за гръцките министри, Ципрас развърта метлата"}
{"url": "https://www.blitz.bg/layfstayl/svetski/krasavitsa-ot-brazilski-sapunki-spipana-da-pravi-seks-v-karoseriyata-na-pikap-snimki_news535229.html", "text": "\nЦяла Бразилия е на нокти, след като в мрежата изтекоха снимки на известна тв звезда, която прави секс с непознат в каросерията на пикап, съобщава Metro. \n35-годишната актриса Граци Масафера била уловена в пикантна поза от фотографа Марсело Белармино, който твърди, че търсел птици в гората, когато изненадващо се натъкнал на разгорещената двойка. Публикацията на снимката предизвика буря от коментари в мрежата, тъй като актрисата е омъжена, а на кадъра явно не е съпругът ѝ.  \nОказа се обаче,, че феновете на Граци Масафера напразно са се тревожили за репутацията ѝ. Стана ясно, че интимната сцена е част от новия сезон на сериала \"Другата страна на рая\". В него актрисата се снима заедно с 31-годишния Рафаел Кардозо, който е и тайнственият непознат в секс сцената на снимката. Превод: БЛИЦ \n", "date": "2017.08.09", "title": "Красавица от бразилски сапунки спипана да прави секс в каросерията на пикап (СНИМКИ)"}
{"url": "https://www.blitz.bg/ikonomika/nay-mnogo-pari-shche-pechelite-ako-rabotite-v-tazi-kompaniya_news535240.html", "text": "\n Facebook е компанията, в която е най-изгодно да се работи. \n Според изследване на ReCode сред големите IT компании на един служител в социалната мрежа се падат приходи от 451 205 долара на тримесечие, което определя компанията като лидер по този показател. \n Facebook е водеща и по показателя чиста печалба на служител, която възлиза на 188 498 долара за тримесечие, бележейки ръст от 43% спрямо миналата година. \n Втората позиция по чиста печалба на служител заема гигантът Microsoft - 52 400 долара за тримесечие. \n На трето място пък е Alphabet, компанията-майка на Google. Там сумата е 46 610 долара. \n Expert.bg \n", "date": "2017.08.09", "title": "Най-много пари ще печелите, ако работите в тази компания!"}
{"url": "https://www.blitz.bg/intsidenti/stikhii/krayat-na-sveta-gigantski-oblak-se-poyavi-ot-nishchoto-i-skri-nebeto-nad-kaliforniya-khorata-panicheski-byagat-ot-plazha-video_news535243.html", "text": "Видео с гигантски мъглив облак, който е появил от нищото и надвиснал над плажа в калифорнийския град Санта Круз, хвърли в шок мрежата и предизвика изказвания за края на света. По думите на човека, заснел необичайното явление, навън внезапно притъмняло, задухал силен вятър, а когато погледнал към небето, забелязал огромния облак.\n„Чадърите излетяха, очите ми бяха пълни с пясък, а хората се разбягаха от плажа. Минути по-късно тъмният облак изчезна и слънцето отново се показа”, разказва авторът на клипа. \n„В този тъмен облак е скрит космически кораб”, гласи един от коментарите под видеото, което се появи в youtube.com. \n„Изглежда сякаш може да падне всеки момент”, пише Nitin Kumar. \n  \n„Това е краят на света”, отбелязва Chrome Who. \n \n \n  Превод: БЛИЦ \n", "date": "2017.08.09", "title": "Краят на света: Гигантски облак се появи от нищото и скри небето над Калифорния, хората панически бягат от плажа (ВИДЕО)"}
{"url": "https://www.blitz.bg/lyubopitno/nlo-se-priblizhi-do-zemyata-i-se-svrza-s-ucheni-chrez-ogledalata-na-kozirev-video_news535246.html", "text": "НЛО осъществи контакт с руски учени. Революционната новина за първи път е представена на страниците на Списание 8. През юли 2016 година проф. Александър Трофимов вижда 10 обекта в небето на Банкок.\nПо същото време и учени в Новосибирск влизат във връзка с пришълците. Комуникацията се осъществява с огледалата на Козирев. Според Козирев времето е енергия, способна да се концентрира (свива) или разсейва (разтяга), информира \"Дарик\". \nПри неговите експерименти е постигнат ефектът на свиване на времето. Доказано е експериментално, че умствените способности на хора, намиращи се във фокуса им в продължение на няколко часа, се увеличават многократно. \n„Ние сме готови да кажем всичко. Много е важно да съхраним научния подход“, казва проф. Трофимов. \nКак се е осъществил контактът с НЛО и какво искат да ни кажат извънземните? Професор Трофимов и колегите му още все още не са готови да разкажат всички обстоятелства около осъществения контакт, но са категорични, че пришълците са добронамерени. \n  \n", "date": "2017.08.09", "title": "НЛО се приближи до Земята и се свърза с учени чрез огледалата на Козирев (ВИДЕО)"}
{"url": "https://www.blitz.bg/svyat/plen-potres-na-mladata-naslednitsa-na-izvestno-i-bogato-baletno-semeystvo-nishcho-ne-y-lipsva-nobe-arestuvana-za-obir-na-magazin-snimki_news535147.html", "text": "От червения килим до затворническата килия — в съвременното общество е възможно и такова нещо. Това бе доказано от поведението на блестящата по приеми и събития дъщеря на известни в цял свят балетисти, която извърши престъпление, без да е лишавана от нищо в живота си досега.\nСпоред информацията в американските издания, 21-годишната Талисия Мартинс се срещнала със своя приятел от Ню Йорк и извършила нападение с цел обир на магазин. Те успели да \"заработят\" две хиляди долара, но за тяхно съжаление били запечатани от камера за видеонаблюдение. Сега Талисия и нейният съучастник се намират в ареста в очакване да им бъде платена гаранцията от 1500 долара при следващото заседание на съда.   \nОт обкръжението на Талисия не могат да повярват на случилото се и казват, че тя не е от момичетата, които се нуждаят от каквото и да е, за да предприемат обир. Нейните родители са известната балетистка от Ню Йорк Дарси Кистлер и знаменитият датски хореограф Питър Мартинс. Девойката даже се снима за обложката на списанието Vanity Fair и постоянно публикува фотографии от пътешествията си и другите детайли от разкошния си начин на живот.   \nОбаче, вместо да върви по стъпките на родителите си, Талисия поела явно по съвсем друг път в живота. През юни тази година тя бе арестувана и за притежаване на кокаин и хероин. Съдейки по всичко, наркотиците и алкохолът са може би и причината за последното й престъпление, за което ще трябва да отговаря пред закона.  Превод и редакция: БЛИЦ \n  \n", "date": "2017.08.09", "title": "Пълен потрес! На младата наследница на известно и богато балетно семейство нищо не й липсва, но....бе арестувана за обир на магазин (СНИМКИ)"}
{"url": "https://www.blitz.bg/svyat/pikantno-restorant-pravi-namalenie-spored-razmera-na-byusta-snimka_news535154.html", "text": "Китайски ресторант в град Ханджоу търпи критики заради това, че предлага отстъпки на клиентките си според големината на сутиените им, съобщава Би Би Си.\nМестни жители са оплакали на властите заради гръдната дискриминация. Ресторантът \"Тренди шримп\" пусна няколко билборда, в които се рекламира отстъпката на клиентките според големината на чашките на сутиените им. Те са категоризирани в седем размера, над тях фигурира надпис \"Целият град търси гърди\". При най-големите бюстове отстъпката достига 9,5 процента. \nПостерът за пръв път се появи на 1 август, но след това управата на заведението бе принудена да го свали под обществения натиск. Но управителят на ресторанта Лан Шънган се похвали, че откакто е започнала сутиенската акция, клиентите му са се увеличили с 20 процента. Той уточни, че за по-дискретно клиентикте с право на отстъпки договарят сметките с келнерки, а не с мъжкия персонал.\n", "date": "2017.08.09", "title": "Пикантно: Ресторант прави намаление според размера на бюста (СНИМКА)"}
{"url": "https://www.blitz.bg/svyat/vazhna-novina-za-vsichki-koito-zhiveyat-v-london_news535157.html", "text": "\n Разширението на метрото в Лондон, което ще облекчи хиляди столичани, бе одобрено от правителството. Разширението ще е от 5 км и ще бъде от Gospel Oak до Barking , където са планирани нови 11 хиляди жилища, пише \"Новини Лондон\". \n Кметът на столицата Садик Кан заяви, че това има „голям потенциал”и ще има достъп до по-евтини домове и ще се осигури на жителите по-бързо достигане до работата им. \n Проектът е на стойност 263 милиона лири и ще бъде готов до 2021-ва година. \n", "date": "2017.08.09", "title": "Важна новина за всички, които живеят в Лондон!"}
{"url": "https://www.blitz.bg/daydzhest/mnogo-zabavni-fakti-za-obedinenoto-kralstvo-koito-ne-znaekhte-snimki_news535160.html", "text": "\n Една от най-влиятелните, могъщи и богати страни в света, Обединеното кралство е земя с много впечатляваща история и със сигурност знаете много интересни неща за нея. Въпреки това обаче, има и много забавни факти, за които може би още не сте чували, пише profit.bg. \n \n С площ от 242 500 кв. км Великобритания е доста голяма, но всъщност никъде в нея  разстоянието не е повече от 113 километра от морето . \n Всеки ден британците пият  165 милиона чаши чай , което е над 20 пъти повече от американците. \n В определен момент Британската империя,  най-голямата империя в световната история , управлява около 1/4 от населението на света и покрива около 1/4 от земната площ. \n \n Великобритания води много войни, включително опустошителни конфликти, продължили десетилетия. Въпреки това страната участва и в това, което обикновено се смята за  най-кратката война в историята.  Войната Англия-Занзибар от 1896 г. трае само 38 минути. \n Един от всеки четирима британски възрастни са с наднормено тегло , което прави Великобритания страната с най-високата степен на затлъстяване в Европа. \n \n Великобритания е дала на света  няколко спорта, най-вече футбол, ръгби и поло . Британците обаче често губят в тези спортове народите, които са ги възприели от тях. \n Във Великобритания  различните акценти се променят значително на всеки 40 км . \n Един от най-странните културни факти за Англия е, че всъщност е  незаконно да умреш в сградата на парламента. \n Кралицата на Обединеното кралство  Елизабет II е посетила повече от 116 страни по света , въпреки че няма паспорт. Причината е проста - тя не трябва да доказва своята самоличност. Всъщност тя е тази, която официално издава паспортите на британските граждани. \n \n Тук се предлага услугата  \"Наеми оплаквач“ , за да напълните погребение си с фалшиви приятели. \n \n С 500 записани случая на призраци,  Йорк, Северна Англия, е най-обладаният от призраци град  в Обединеното кралство и в света. \n Свързвайки два малки острова, Уестрей и Папа Уестрей в Северно море,  Великобритания е мястото с най-краткия редовен полет в света . Полетът трае само 2 минути. \n Британският флот използва  музиката на Бритни Спиърс, за да изплаши сомалийските пирати  по източното крайбрежие на Африка. \n Лондон не винаги се е казвал Лондон.  Различните владетели са използвали собствените си имена за града като Plowonida, Lowonidonjon, Londinium, Londinion и Lundenwic. \n Уиндзорският замък  в област Бъркшир е най-старата кралска резиденция в света, която все още се използва от кралското семейство. \n \n Великобритания се гордее с  най-големия индийски ресторант в света , а Лондон има повече индийски ресторанти, отколкото някои реални индийски метрополии като Мумбай и Делхи. \n \n Предполага се, че  футболът  стартира в Англия, когато англосаксонски фермери са орали поле и са се натъкнали на черепа на датски воин. За да покажат горчивите си чувства към датчаните и да се забавляват, те започват да ритат черепа. Затова и ранната форма на футбола се нарича \"ритане на главата на Дейн\". \n \n Поставянето на пощенска марка с главата на кралицата  надолу върху плика се счита за предателство в Обединеното кралство. \n Тук съществува уникален, генетично различен  подвид на комара, живеещ в метрото в Лондон . Учените са изненадани да разберат, че подземният комар се е развивал независимо от неговите роднини, живеещи на повърхността. \n \n", "date": "2017.08.09", "title": "Много забавни факти за Обединеното кралство, които не знаехте (СНИМКИ)"}
{"url": "https://www.blitz.bg/ikonomika/vizhte-v-koya-strana-trsyat-bg-rabotnitsi-za-1375-evro-zaplata-i-za-kakva-rabota_news535153.html", "text": "\n Представители на “KIA MOTORS SLOVAKIA” искат да наберат работници за производството на автомобили в Словакия. Търсят се 200 души, а позицията е „Монтажник на производствена линия”, пише \"Български новини\". \nКандидатите трябва да са минимум със средно образование. Минималната заплата, която обещават словаците, е 842,99 евро, а максималната – 1374,87 евро бруто. Броят работни часове на седмица е 37,5 часа, като 2 пъти в месец се полага извънреден труд в събота. Работи се на смени, почива се два дни в седмицата. \nНастаняването е за сметка на работодателя, както и храната. Ще се възстановят е транспортинет разходи по пътуването на нашенците до завода. Словаците обещават коледни и летни бонуси, мотивационен бонус, бонус за участие, бонус в края на годината. \nИзплащането на извънреден труд (включително уикендите или празниците) – надбавки за извънреден труд и нощен труд. Отстъпки при закупуване на автомобили на „KIA”. Осигурена е богата социална програма, работи се в приятна и чиста околна среда. \n \n", "date": "2017.08.09", "title": "Вижте в коя страна търсят бг работници за 1375 евро заплата и за каква работа"}
{"url": "https://www.blitz.bg/lyubopitno/nauka-i-tekhnologii/ucheni-oglasikha-dramatichen-doklad-za-klimata-na-zemyata-prez-2016_news535162.html", "text": "\n Климатолози обобщиха данните от 2016 година за климата на Земята. Нов рекорд бе регистриран със средногодишна температура на планетата с 0,77 градуса по Целзий по-висока от нормата 1961 -1990. Докладът е публикуван в научното списание Weather, предаде БГНЕС. \n Над голяма част от Северна Америка, Европа, Африка, Азия и Арктика, както в северните части на Южна Америка, южната част на Азия, Близкия изток и изтока на Австралия беше аномално топло. Под нормата бяха само температурите в северната част на Аржентина и в съседните страни от региона, западната част на Австралия и в някои части на Анрктика\", се казва в статията. \n Според отчета на климатолозите, въпреки че разликата между 2016 и 2015 година не превишава статистическата погрешност, по температури те съществено изпреварват предишните. \n Експерти от британския метеорологичен център смятат, че рекордните температури са предизвикани както от антропогенното влияние на изхвърлените в атмосферата парникови газове, така и с климатичния феномен Ел Ниньо и със затоплянето на Арктика, особено през 2016 година.  \n", "date": "2017.08.09", "title": "Учени огласиха драматичен доклад за климата на Земята през 2016"}
{"url": "https://www.blitz.bg/ikonomika/aktsiite-i-dolart-poevtinyavat-zaradi-zaplakhata-ot-voyna-ss-severna-koreya_news535172.html", "text": "\n Цените на акциите в Азия и щатските индексни фючърси отчитат понижения днес, след като инвеститорите се насочиха към активите убежища, като щатските държавни облигации, златото и японската йена на фона на ескалацията на напрежение на Корейския полуостров и изявлението на Пхенян, че обмисля планове за нападение над Гуам . \n Говорител на армията на Северна Корея заяви, че страната \"внимателно проучва\" планове за ракетна атака срещу щатската територия, където има голяма база на американската армия. \n Коментарът дойде часове, след като президентът на САЩ Доналд Тръмп предупреди Северна Корея, че всяка заплаха ще бъде посрещната с \"огън и ярост\", което разтърси световните финансови пазари. \n Загубите на капиталовите пазари бавно се задълбочаваха през деня. \n Азиатско-тихоокеанският индекс на MSCI падна с 0.7%, докато японският Nikkei изгуби 1.5%. \n Южнокорейският основен индекс KOSPI, който бе сред най-добре представящите се в света от началото на годината, падна с 0.9%, докато корейският вон поевтиня с около 0.7%, до 1 136.4 спрямо долара. И индексът, и южнокорейската валута се обезцениха до над едномесечни дъна. \n Финансовите пазари преди имаха склонност бързо да се отърсват от периодичното тракане на оръжие от страна на Северна Корея, но напрежението не стихва от началото на годината на фона на информацията, че страната напредва с програмата си за балистични ракети и нарастващото неудовлетворение на Тръмп по отношение на Пхенян. \n \"Разпродажбите вероятно няма да продължат дълго, тъй като и Тръмп, и Ким Чен-ун просто говорят и не предприемат военни действия,\" казва Томоаки Фуджий от Akatsuki Securities Inc в Токио. \n \"Спадът на пазарите продължи само седмица през април, когато напрежението между двете страни ескалира, след като Северна Корея изстреля балистична ракета. И двете страни знаят, че няма връщане назад, след като натиснат бутона,\" казва Фуджий. \n Други обаче смятат, че Северна Корея няма намерение да отстъпва. \n \"Напрежението ще продължи да се покачва и в крайна сметка може да се превърне в събитие от типа 'черен лебед', което пазарите не обмислят предпазливо,\" казва Стив Ханке, преподавател по приложна икономика в Университета Джон Хопкинс. \n Макар че Ханке не очаква продължителни разпродажби при по-рисковите азиатски активи, той смята, че като клас активите убежища вероятно са подценени в момента. \n Доларът поевтиня с 0.4% спрямо японската йена, до 109.84, падайки до най-ниските си нива от средата на юни. \n Еврото изгуби 0.6%, до 128.92 йени, и падна с 0.1% спрямо долара, до 1.1735. \n Доларовият индекс, който следи представянето на долара спрямо кошница от шест други основни валути, остава почти без промяна за деня на ниво от 93.646 пункта. През миналата седмица индексът падна до 15-месечно дъно от 92.548 пункта. \n Лихвата по 10-годишните щатски държавни ценни книжа падна до 2.249%, след като във вторник затвори на ниво от 2.282%. \n Щатските индекси записаха понижения вчера, след като обещанието на Тръмп да отговори агресивно на севернокорейските заплахи предизвика разпродажби в късния следобед. \n Златото поскъпна с 0.4%, до 1 265.18 долара за тройунция, отдалечавайки се от достигнатите в предходната сесия двуседмични дъна. \n Цените на петрола продължиха да се понижават, след като износът на ключови страни от ОПЕК нарасна, въпреки новините за по-малки доставки от страна на Саудитска Арабия. \n Цената на щатския лек суров петрол се понижи с 15 цента, до 49.02 долара за барел, докато цената  на петрола от сорта брент изгуби 21 цента, до 51.93 долара за барел. \n", "date": "2017.08.09", "title": "Акциите и доларът поевтиняват заради заплахата от война със Северна Корея"}
{"url": "https://www.blitz.bg/zdrave/ucheni-ot-sashch-preduprezhdavat-alkokholt-mozhe-da-vi-dokara-sedem-tipa-rak_news535176.html", "text": "Консумацията на алкохол е свързана с опасността от развитието на седем типа рак, сред които на черния дроб, дебелото черво и гърдата. Резултатите от ново американско проучване показват, че пиенето дори само на една чаша бира или вино на ден може да повиши риска от злокачествено заболяване и на кожата, съобщават \"Дейли експрес\" и \"Дарик\".\nЗа целите на настоящото изследване авторите му от университета \"Браун\" в САЩ са анализирали данни от 13 проучвания, участниците в които са били наблюдавани в периоди до 30 години. Специалистите са установили, че употребата на какъвто и да е тип алкохол повишава риска от две форми на кожен рак - сквамозноклетъчен карцином и базално-клетъчен карцином. И това е интересно -  \nИзследователите са открили, че консумацията на всеки десет грама алкохол дневно- еквивалент на малка чаша вино или половин халба бира, е свързана съответно с 11 процента по-висок риск от сквамозноклетъчен карцином и със седем процента по-висок риск от базално-клетъчен карцином. \nМиналата година същият екип установи, че всекидневната консумация на чаша бяло вино е свързана с 13 процента по-висок риск от меланом - третия най-разпространен и най-смъртоносен рак на кожата. \nУчените обясняват риска с химикалите, които се отделят при разграждането на алкохола в тялото.\n", "date": "2017.08.09", "title": "Учени от САЩ предупреждават: Алкохолът може да ви докара седем типа рак"}
{"url": "https://www.blitz.bg/lyubopitno/dzhadzhi/uchen-izobreti-chip-koyto-ni-pravi-bezsmrtni-video_news535159.html", "text": "\n Сътрудникът на Университета в щата Охайо Даниел Галего-Перез е разработил чипа Tissue Nanotransfection (TNT), с чиято помощ може да се възстанови човешкото тяло, съобщава esoreiter.ru. \nЗвучи невероятно, но новата технология превръща хората в безсмъртни същества. Изобретението помага да се възстановят дори увредени органи за няколко дни. \nИзползването на тази иновативна технология отнема няколко секунди, обяснява д-р Чандан Сен. \n", "date": "2017.08.09", "title": "Учен изобрети чип, който ни прави безсмъртни (ВИДЕО)"}
{"url": "https://www.blitz.bg/ikonomika/kak-izglezhda-dnes-prvata-atomna-elektrotsentrala-v-sveta-snimki_news535188.html", "text": "\n Разположен на около 2330 квадратни километра в пустинята на Източен Айдахо се намира огромният кампус на Националната лаборатория. \n Голяма част от него е затворена за обществеността, с изключение на мястото, в което можете да видите каквото е останало днес от първата атомна електроцентрала в света, пише profit.bg. \n Националната лаборатория в Айдахо участва в ядрени изследвания близо седемдесет години. Голяма част от онова, което знаем днес за ядрените реактори, е открито тук. \nНа тази площадка са построени повече от 50 ядрени реактора, включително първата атомна електроцентрала, генерираща електроенергия в света, и електроцентралата за първата ядрена подводница на планетата. \n  \n \n Лабораторията пренаписва историята в ранния следобед на 20 декември 1951 г., когато една редица от четири 200-ватови електрически крушки светват в необявена тухлена сграда. \n Това е първият път, в който използвано количество електроенергия е генерирано от ядрено делене. Само дни по-късно реакторът произвежда достатъчно електроенергия, за да захрани целия комплекс. \n  \n \n Първоначално идеята на реактора е не да произвежда електричество, а да докаже, че това е възможно. EBR-I продължава да функционира до 1964 г., когато е изведен от експлоатация и заменен от негов приемник. Още през следващата година той е обявен за национална историческа забележителност. \n В Атомния музей, разположен на американската магистрала 20/26 между Айдахо Фолс и Арко, можете да видите четири ядрени реактора, включително два прототипа за ядрено задвижване на самолети, контролна зала за реактори, за радиоактивни материали, оборудване за откриване на радиация и много други.  \n", "date": "2017.08.09", "title": "Как изглежда днес първата атомна електроцентрала в света (СНИМКИ)"}
{"url": "https://www.blitz.bg/stsena/kntri-legenda-pochina-sled-dlga-i-smela-borba-s-altskhaymer_news535190.html", "text": "\n Американският кънтри певец, автор на песни, музикант, телевизионен водещ и актьор Глен Кембъл почина на 8 август на 81 години след „дълга и смела борба“ с болестта на Алцхаймер, съобщи семейството му, цитирано от Би Би Си.  \n„С натежало сърце съобщаваме за смъртта на нашия обичан съпруг, баща, дядо“, се казва в изявлението. \nЛегендарният китарист беше диагностициран с Алцхаймер през 2011 година. Кембъл, израснал в бедно семейство, има над 70 албума, от които са продадени 45 милиона копия. Върхът в кариерата на Кембъл е през 1975 година, когато оглавява класациите по света с „Rhinestone Cowboy“. Той проправя пътя на изпълнители като Доли Партън и Кени Роджърс. \n„Един от най-великите гласове на всички времена“, написа Партън, след като научи за смъртта на Кембъл. „Невероятен музикант и още по-невероятен човек“, бе реакцията на Брайън Уилсън.\n", "date": "2017.08.09", "title": "Кънтри легенда почина след \"дълга и смела борба\" с Алцхаймер!"}
{"url": "https://www.blitz.bg/svyat/sergey-lavrov-predupredi-zaplakhata-ot-islyamska-drzhava-ne-e-preminala_news535193.html", "text": "\n Заплахата от \"Ислямска държава\" (ИД) не е преминала, каза руският външен министър Сергей Лавров, предаде РИА \"Новости\".  \nПървият дипломат на Москва пристигна вчера на посещение в Индонезия. Днес, след разговори с колегата си в Джакарта - Ретно Марсуди, гостът подчерта, че въпреки някои успехи в борбата срещу джихадистите, опасността от мюсюлманските терористи остава. \n\"Да, определено има напредък в действията срещу ИД, но в същото време ситуацията в Близкия изток и Северна Африка продължава да е нестабилна. Ние не можем да кажем, че рискът от нови атаки е сведен до нулата. ИД има свои представители в целия свят\", посочи още Лавров. \nДомакинът, от своя страна, заяви, че Индонезия и Русия са постигнали разбирателство за съвместни действия в борбата срещу радикалния ислям и световния тероризъм. \n \n", "date": "2017.08.09", "title": "Сергей Лавров предупреди: Заплахата от \"Ислямска държава\" не е преминала"}
{"url": "https://www.blitz.bg/intsidenti/tova-ne-e-film-ot-khichkok-a-uzhas-nasred-rim-koyto-veche-leti-i-nad-sofiya-video-18_news535189.html", "text": "Гигантска чайка накълва до смърт гълъб, разпори го с клюна си и го погълна цял. Зловещата случка се е разиграла пред очите на стотици ужасени туристи в Рим, съобщава „Мирър”.  Изданието публикува и кадри, запечатали агресивните действия на пернатото, които определено не са за хора със слаби нерви.\nПо думите на автора на бруталното видео, първоначално чайката, чиито размери почти два пъти превишават тези на гълъба, започнала ожесточено да кълве жертвата си, притискайки я в ъгъла, после разпорила с клюна си безжизнения й труп. След като гълъбът вече не приличал на птица, тя го погълнала цял. \n„Мирър” припомня и още няколко случая, при които чайки са се проявили като кръвожадни убийци. Един от тях е от британски курорт, където шокиран турист е заснел как бялата птица хваща плъх и го поглъща за броени секунди. В Херефорд пък пощальоните не спират да се жалват от агресивните чайки, които ги атакуват, докато разнасят писмата рано сутрин.  \nБЛИЦ припомня, че в София също кръжат огромни ята чайки и гларуси, които опоскват всякакви хранителни боклуци. По едно време лакомите пернати дори си бяха свили гнездо върху сградата на Министерския съвет. Но тъй като за хранителните остатъци по кофите за смет и улиците те имат сериозна конкуренция от скитници, кучета и котки, нищо чудно да започнат да се нахвърлят и на живи твари, както при ужасяващата случка в Рим. Превод и редакция: БЛИЦ \n \n   \n \n", "date": "2017.08.09", "title": "Това не е филм от Хичкок, а ужас насред Рим, който вече лети и над София (ВИДЕО 18+)"}
