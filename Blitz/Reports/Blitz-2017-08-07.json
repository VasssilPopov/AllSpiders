{"url": "https://www.blitz.bg/politika/resheno-radev-borisov-i-makron-zaedno-na-moreto_news534828.html", "text": "На 24 август вечерта френският президент Еманюел Макрон ще пристигне в България, като ще бъде посрещнат във Варна. На следващия ден в морската ни столица той ще преговаря с президента Румен Радев и премиера Бойко Борисов. Това съобщи представител на Елисейския дворец, цитиран от ТАСС и БГНЕС.\nМакрон ще кацне във Варна от Румъния, където ще бъде на 24 август.  \nПредният пък ден той ще посети Австрия, където освен с домакините ще преговаря и с чешкия и словашкия премиери Бохуслав Соботка и Робърт Фицо. Според представителя на Елисейския дворец една от централните теми в обиколката на Макрон ще бъде директива на ЕС за работещите в Западна Европа граждани на Източна Европа. Тези работници плащат социални отчисления в своите държави и поради това получават по-ниски заплати в Западна Европа. Това на свой ред създава значителна конкуренция на местната работна сила. Еманюел Макрон се обявява против подобна практика и смята да засили позицията на Франция за срещата на 23 октомври на министрите на труда от ЕС, която ще бъде посветена на този проблем.  \n\"Обиколката на френския президент е насочена към осигуряването на по-добро навлизане на Франция в източната част на Европа“, подчертаха в Елисейския дворец.  \nНаскоро пресслужбите на нашето президентство и на Министерски съвет съобщиха, че основните теми при престоя му у нас ще бъдат проблеми от дневния ред на Европейския съюз, европейската перспектива на страните от Западните Балкани, охраната на външните граници на ЕС, както и въпроси на двустранното сътрудничество между България и Франция. \n \n", "date": "2017.08.07", "title": "Решено: Радев, Борисов и Макрон заедно на морето!"}
{"url": "https://www.blitz.bg/svyat/kurioz-bogatash-nakara-myusyulmanka-da-izchisti-baseyna-mu-zashchoto-vlyazla-vtre-s_news534784.html", "text": "Собственик на частен имот край френския град Марсилия е изискал мюсюлманка да плати 490 евро, защото общинският басейн е трябвало да бъде почистен, след като тя плувала в него, облечена в буркини, предава Euronews. Организация за борба с ислямофобията във Франция публикува материал, в който описва изненадата на Фадила, отседнала в къщата заедно със съпруга си и трите си деца, след като служител помолил всички да напуснат басейна, докато тя плува в него.\nПо-късно собственикът на къщата се свързал със съпруга на Фадила и помолил жена му да се въздържа от плуване през остатъка от престоя си. \nСъщо така той казал на двойката, че трябва да плати сметката за басейна, който е трябвало да бъде изпразнен и почистен, след като Фадила е плувала в него. Поискано е и обезщетение за двата дни, в които заради почистването басейнът не е бил използван. \nСлед като Фадила и съпругът й отказали да платят, тъй като басейнът изобщо не бил затварян и изпразван, те казват, че собственикът взел 490 евро от депозита им, без да предостави документално потвърждение.\n", "date": "2017.08.07", "title": "Куриоз! Богаташ накара мюсюлманка да изчисти басейна му, защото влязла вътре с..."}
{"url": "https://www.blitz.bg/lyubopitno/nauka-i-tekhnologii/germaniya-pravi-prvata-krachka-v-sledvashchiya-etap-na-revolyutsiyata-v-avtomobilnata-industriya-shche-udari-zhestoko-po-tesla_news534779.html", "text": "В края на миналата седмица босовете на VW признаха, че Tesla и най-големият им врага на полето на автомобилната електрификация. Също в края на миналата седмица се разбра, че в края на следващата година в Германия започва строежът на аналог на Gigafactory. Зад немския аналог на „Гигазавода” на Tesla застава Terra E Holding GmbH.\n Следващият месец холдингът трябва да избере един измежду пет немски града (в краен случай съседна държава), където да бъде построен завод за производството литиево-йонни батерии с капацитет 34 гигават часа. \n Начело на Terra E стои Холгер Гритзка, който преди ръководи ThyssenKrupp AG. Том мениджърът е обединил консорциум от 17 германски компании, които ще започнат строителството през четвъртото тримесечие на 2019 г. Пълният си капацитет гигазаводът трябва да достигне през 2028 г. \n Тази новина е последното потвърждение, че германската индустрия, четвъртата най-голяма икономика в света, се подготвя за новия етап в революцията в автомобилната индустрия, но не само). \n До 2021 г. световният капацитет за производство на литиево-йонни батерии ще се удвои около от два и половина пъти, достигайки 278 гигаватчаса спрямо 103 гигавата през второто тримесечие на тази година, твърди Bloomberg New Energy Finance. В момента пазарът се контролира от южнокорейските LG Ltd. и Samsung SDI Co.. Tesla ще се превърне в световен №2 производител на батерии, след като нейната Gigafactory (инвестиция на стойност $5 млрд.) заработи на пълна мощност и започне да произвежда батерии с капацитет 35 гигаватчаса. \n През май канцлерът Ангела Меркел положи първата копка в новия завод на Daimler AG за производство на литиево-йонни батерии. Този проект на е на стойност 500 млн. евро. \n", "date": "2017.08.07", "title": "Германия прави първата крачка в следващия етап на революцията в автомобилната индустрия, ще удари жестоко по Tesla"}
{"url": "https://www.blitz.bg/svyat/svetovnite-agentsii-grmyat-miliardert-roman-abramovich-i-darya-zhukova-obyavikha-razvoda-si_news534783.html", "text": "50-годишният олигарх Роман Абрамович и неговата съруга – 36-годишната Даря Жукова, са решили да се разделят след десетгодишен съвместен живот. В съвместно изявление двойката казва, че те „са взели трудно решение“, но и след раздялата ще си останат бклизки приятели, родители и партньори в сместни проекти. Това съобщи съвтеникът на бизнесмена Джон Ман.\n„Възнамеряваме съвместно да възпитаваме нашите деца и да продължим работата си като съоснователи на Музея за съвременни изкуства „Гараж“ в Москва и културния център на острова Нова Холандия в Санкт Петербург“, се казва в изявлението им.   \nАбрамович е бил три пъти женен. От втория брак – със стюардесата Ирина, той има двама сина и три дъщери. С дизайнерката Даря Жукова милиардерът има две деца – синът Аарон и дъщерята Лея.   \n  \nРуският супер богаташ и дъщерята на бизнесмена Александър Жуков се запознават през 2005 година. Минават под венчилото няколко години по-късно. Двойката никога не е криела своите отношения, но официално за брака им се разбра едва през 2015 година. Превод и редакция: БЛИЦ \n \n", "date": "2017.08.07", "title": "Световните агенции гърмят: Милиардерът Роман Абрамович и Даря Жукова обявиха развода си"}
{"url": "https://www.blitz.bg/lyubopitno/ucheni-s-golyamo-otkritie-za-makhmurluka_news534789.html", "text": "Като оставим главоболието и повдигането настрана, сутринта след порядъчно препиване може да е пълна със съжаление, тревоги и нещастие. Но също така може да бъде изпълнена с хумор, разказване на истории и емоционално свързване. Това разкрива ново изследване, което е проучило опита на студенти с махмурлук. Учените са ги разпитвали за техните нагласи към феномена, както и за психологическите и социалните ефекти върху техния живот.\n Алкохолът е вещество, което променя настроението. Алкохолната интоксикация може да доведе до усещане за еуфория, релакс и позитивност, да намали тревожността и напрежението. Тези ефекти правят градусовите питиета едни от най-разпространените наркотици в света. \n \nДанните от проучването показали, че при някои студенти махмурлукът реално е изиграл положителна роля като продължение на социализирането от предишната вечер. Така е допринесъл положително за социалната активност на студентите, като негативните ефекти са били туширани именно поради активното социализиране, когато махмурлукът е бил споделен в група, а не е бил прекаран в самота.  \n Източник: Science Alert \n", "date": "2017.08.07", "title": "Учени с голямо откритие за махмурлука"}
{"url": "https://www.blitz.bg/svyat/uzhas-8-godishno-momichentse-zagina-sled-kato-pi-vryala-voda-prez-slamka-po-preporka-na-bratovched-si-snimki_news534775.html", "text": "8-годишната Киари Поуп от Флорида почина няколко месеца, след като изпи малко вряла вода през сламка. По информация на \"Дейли мейл\", това я е накарал да направи нейният братовчед. Лекарите дълго време се бориха за живота на детето, но усилията им останаха напразни.\n Майката на Киара разказа, че момичето получило смъртоносните травми през март тази година. На смелия експеримент с врялата вода Киара се решила по настояване на братовчед си. Момичето получило сериозни изгаряния по гърлото. Веднага ѝ била оказана медицинска помощ, включително трахеотомия.  \n \n Въпреки усилията на лекарите, в резултат на изгарянията Киара почти изгубила слуха си и гласа си. Също момиченцето е имало проблеми и с дишането. Няколко месеца след инцидента състоянието на детето неочаквано се влошило. Вечерта на 30 юли Киара започнала да се задъхва, пристигналите медици веднага я откарали в болница, но там лекарите били безсилни.  \n \n В момента е започнало разследване на кончината на момичето. То трябва да установи истинския виновник за смъртта на детето. Следствието предполага, е родителите са пренебрегнали своите задължения и не са отделяло достатъчно внимание на малката, което е и довело до ужасната трагедия.   Превод и редакция: БЛИЦ  \n", "date": "2017.08.07", "title": "Ужас! 8-годишно момиченце загина, след като пи вряла вода през сламка по препоръка на братовчед си (СНИМКИ)"}
{"url": "https://www.blitz.bg/layfstayl/ptuvane/top-5-na-mestata-vv-velikobritaniya-koito-tryabva-da-posetite-izvn-london_news534814.html", "text": "\n Когато чуят Великобритания, повечето хора правят асоциация с Лондон. Но тази страна има редица интересни места, далече от столицата, които си заслужава да се видят. Изданието happytowander.com предлага 10 места, които можете да посетите в Обединено кралство: \n 1. Бат (Bath) \n Това е един от най-красивите градове в Англия, който съчетава уникални атракции, като зашеметяващо абатство и исторически римски бани. Бат е град, който заслужава да влезе във вашия списък. \n 2. Корнуол  (Cornwall) \n Корнуол се намира в западната част на Великобритания. Сините тюркоазени води на този уникален полуостров, белите пясъчни плажове и красиви скали, го правят изключително интересна дестинация. \n 3. Крайбрежието на Джурасик (The Jurassic Coast) \n Това е едно от най-живописните места във Великобритания. Уникални скални образувания и кристални води могат да бъдат видяни в тази част на страната. \n 4. Ливърпул (Liverpool) \n Освен многобройните музеи от световна класа, Ливърпул предлага изненади на всяка крачка. Гардът е изключително приятен за разходка и в него могат да се видят различни архитектурни забележителности. \n 5. Оксфорд (Oxford) \n Университетът в Оксфорд превръща града в едно от най-известните места във Великобритания, но освен множеството зашеметяващи сгради, градът предлага много възможности за пазаруване, както и красиви паркове за отдих. \n", "date": "2017.08.07", "title": "Топ 5 на местата във Великобритания, които трябва да посетите извън Лондон"}
{"url": "https://www.blitz.bg/svyat/golyama-drama-trese-slovakiya_news534810.html", "text": "Словашката национална партия (СНП) обяви, че напуска трипартийната управляваща коалиция. Лидерът на партията Андрей Данко, който е и председател на парламента, заяви, че СНП излиза от коалицията поради необходимостта от подписване на ново коалиционно споразумение, предаде БГНЕС.\n„Причината е абсолютната необходимост да се подновят правилата в коалицията, да се създадат нови условия и отношения и абсолютно нови правила“, отбеляза той.  \nСпоред местните медии една от причините за кризата е конфликтът заради поста министър на образованието.  \nЗам-председателят на партията Ярослав Пашка призна, че не е изключено провеждането на предсрочни избори.  \nОсвен СНП в коалицията влизат още партията „Смер-СД“ на премиера Робърт Фицо и \"Мост-Хид\". Коалицията действа от март 2016 година. \n \n", "date": "2017.08.07", "title": "Голяма драма тресе Словакия"}
{"url": "https://www.blitz.bg/obshtestvo/prokopiev-se-shiri-v-super-luksozen-palat-v-grtsiya-ot-ednata-strana-mu-e-byalo-more-a-ot-drugata-mitichnite-gori-na-aton-snimki_news534804.html", "text": "\n Уют, спокойствие, тишина и красива гледка към морето. Това са местата, на които обвиняемият бизнесмен Иво Прокопиев отмаря през горещите месеци. Издателят и бизнесмен, който е клиент на българската прокуратура, има имоти за милиони на морето в Гърция и България. Канал 3 показа лукса, на който се радва Иво Прокопиев.  \n  \nИво Прокопиев и съпругата му Галя обичат Гърция. Всяка година те се спасяват от градските жеги в китното селце Уранопулис на Халкидики.\n Имението на Прокопиев се намира на връх, който пък е малко преди началото на курортното селце. До там се стига по стръмен път с дължина около 2 километра. \n  \n               Къщата на Прокопиев, Снимка: Канал 3 \n Гледката, която се разкрива от палатите може да ви остави без дъх – отпред е Бяло море с изумително чиста синя вода, а вдясно – митичните гори на Атон. Хълмът е почти девствен, без досадни съседи и шумотевица. \n В предполагаемия имот на Прокопиев се вижда луксозна вила на един етаж, която е поне 200 квадратни метра разгърната площ. Обвиняемият бизнесмен не се грижи сам за имота, а около него се въртят постоянно двама местни, които поливат, косят тревата, замитат пътеките към къщата и разбира се следят към къщата да не се доближи някой неканен гост. \n Според медийни публикации Прокопиев се сдобива със собственост в Уранополис още през 2007-ма година. Тогава той купува  сграда в живописния залив на Йерисос, заедно с 20 декара терен на хълма зад нея. Идеално място за строеж на луксозни вили. \n  \n                Къщите в Уранополис, Снимка: Канал 3 \n В селището се твърди, че местен архитект е убедил Прокопиев, че може да използва всички тези дадености, за да направи 5-звезден хотелски комплекс, и то само при „лек ремонт”. За целта тогава Прокопиев наема архитекти, които са имали за задача да разработят план за цялостното развитие на идеята за петзвезден курортен комплекс. Те обаче докладвали, че хотелът отвътре е като гробница и трудно може да бъде превърнат в петзвезден. Не е ясна съдбата на този обект, но нищо чудно Прокопиев да е успял да го продаде. \n Че имотите са български подсказва и факта, че на оградата има национален трибагреник. Двете къщи са перлата на Уранопулис. \n  \n                                  Уранополис, Снимка: Канал 3 \n При посещението на Канал 3 в Гърция нямаше нито едно българско семейство, а само персонал. \n Прокопиеви обаче имат избор от места, на които да почиват. Очаквайте утре в новините на Канал 3 палатът на обвиняемия издател в Созопол. Кой му е съсед там, как го е купил, заградил ли е с частен път имота си и още любопитни подробности. \n", "date": "2017.08.07", "title": "Прокопиев се шири в супер луксозен палат в Гърция! От едната страна му е Бяло море, а от другата митичните гори на Атон (СНИМКИ)"}
{"url": "https://www.blitz.bg/lyubopitno/senzatsiya-nasa-poluchi-prvoto-si-pismo-ot-pazitel-na-galaktikata-snimki_news534791.html", "text": "\n Със сигурност американската космическа агенция НАСА е получила много кандидатури по обявата си за  . Не на последно място, заплатата е добра – между 124 и 187 хил. долара годишно. Някои кандидати изглежда обаче са по-впечатлени от други неща. Такъв е случаят на 9-годишния Джак Дейвис, който макар да признава възрастта си, посочва, че е съвсем подходящ за работата, предава Си Ен Ен. \nНа първо място – защото самата му сестра му казвала, че е извънземно. Освен това е изгледал всички филми за Космоса и извънземните (с изключение на „Мъже в черно”). \n Друг плюс – много е добър във видеоигрите, и не на последно място – млад е, така че  може да се научи да мисли като извънземно. \n Всичко това Джак обяснява в ръкописно писмо до НАСА, подписано с: „Джак Дейвис, Защитник на вселената, IV клас”. \n Писмото му получи и официален отговор от космическата агенция – както по телефона, така и по пощата. \n \n Ние винаги търсим блестящи бъдещи учени и инженери,  така че се надявам, че ще учиш здраво  и ще се справяш добре в училище. Очакваме да те видим тук, в НАСА, някой ден”, гласеше отговорът на д-р Джеймс Грийн, директор на отдела „Планетарна наука”. \n", "date": "2017.08.07", "title": "Сензация! НАСА получи първото си писмо от \"Пазител на галактиката\" (СНИМКИ)"}
{"url": "https://www.blitz.bg/svyat/opasnostta-ot-yadrena-voyna-narastva-kndr-se-zakani-na-sashch-shche-im-dadem-surov-urok-raketite-ni-sa-nasocheni-samo-km-tyakh_news534763.html", "text": "Външният министър на Северна Корея Ри Су-йон заяви, че ядрената програма на страната не е насочена към други държави, а само срещу САЩ, тъй като е \"отговорна ядрена сила\". Това съобщават световни агенции.\nПо време на срещата на АСЕАН в Манила министърът поясни, че КНДР се нуждае от ядрени оръжия само за да предотврати инвазия от страна на САЩ. \nПо-рано Пхенян заплаши, че ще отговори на инициираните от САЩ нови санкции, одобрени от Съвета за сигурност на ООН. \nВ съобщение топ дипломатът на тоталитарната страна също поясни, че няма да има преговори за ядрената и ракетна програма, докато \"враждебните\" политики на САЩ към Пхенян не престанат. \nСеверна Корея е готова да даде на САЩ \"суров урок\" със стратегическите си ядрени сили, ако Вашингтон предприеме военни действия, предупреди външният министър. \nСпоред Пхенян изпитаните през юли междуконтинентални балистични ракети доказват, че САЩ са в обсега им. Тези ракети са легитимни инструменти за самоотбрана, категорична азиатската държава. \nНе е ясно дали това съобщение е прочетено на форума във филипинската столица. \n \n", "date": "2017.08.07", "title": "Опасността от ядрена война нараства? КНДР се закани на САЩ: Ще им дадем суров урок – ракетите ни са насочени само към тях!"}
{"url": "https://www.blitz.bg/obshtestvo/plna-gavra-gosti-na-tsarya-prezhiveli-koshmar-s-rodna-aviokompaniya-razkazt-e-potresavashch_news534820.html", "text": "\n През изминалия уикенд (5-6 август 2017 г.) , в разгара на летния туристически сезон, Техни Величества Царят и Царицата поканиха гости от Испания в дома си в Царска Бистрица, пише в официалния сайт на Симеон Сакскобургготски. \n\"Държим да споделим с читателите на сайта и да помолим да се даде гласност на по-долу описания случай\", пише още на сайта. \nСакскобургготски разказва за премеждията на множество пътници, споделени от един сънародник, летял със същия полет. \nПрилагаме неговият разказ за едно твърде “интересно” пътуване с националния ни превозвач: \n“Поредни закъснения и лъжи от страна на Националния превозвач или пътеписа на един изстрадал пътник.  \nЗакъснения, липса на информация, откровени лъжи, закъснял багаж, абсурдни … обяснения. Компенсация – липсва. \nВече месеци от както проблемите с националния превозвач България Еър стават ежедневие.  \nПочти няма полет, който да премине безпроблемно. И то въпреки, че държавата уж се намеси и разпореди проверки. Последният такъв случай (последен поне за мен) е полетът FB472 Мадрид – София, който трябваше да кацне в София малко преди полунощ в събота. Да … ама не.  \nОще на летището в Мадрид стана ясно, че ще има забавяне, но никой не подозираше колко драматично ще е цялото това пътуване. Бидейки на борда на самолета, с огромно закъснение бе оповестено, и то след като пътниците започнаха да негодуват, че полетът се забавя заради … температурите вън. ОК, това е възможно по принцип, но нито вече бе толкова горещо – говорим за 22 ч, нито пък пистата в Мадрид е къса, за да усложни излитането. А и около нас самолетите на други компании излитаха.  \nВсе пак излетяхме. Вместо да се кацне в София както казах около полунощ, …. кацнахме около 3 нощес. Уморени, раздразнени, полетът бе тежък, защото и самолетът бе неудобен, стар и най-вече -тесен. Но поне пристигнахме. И тогава … оказа се, че багажът на всички пътници изобщо не е бил натоварен. Самолетът се оказва пълен, с друг товар. Явно платен по-скъпо от нашия! Дали  International Air Transport Association (IATA) не би следвало да наложи една сериозна и заслужена глоба за тази измама? Подигравка. Поредна подигравка. А в цената на нашите билети багажът, разбира се си стоеше. След като  пътниците научихме това, няма да казвам каква врява се вдигна и то с право. Пасажерите бяха предимно чужденци, дошли на почивка или по работа в София – Страхотно първо впечатление!  \nТук дойде ред на новото обяснения от страна на БГ Еър – Спокойно, утре багажът Ви ще дойде с полетът от Мадрид, и ние за наша сметка, ще Ви го доставим до посочени от Вас адреси.  \nТова отне още 1 час престой на летището, където трябваше да опишем адрес за доставката на багажа, а и самият багаж. И така до сутринта.  \nНо ако си мислите, че това е краят – май не познавате БГ Еър – неделният полет е от малък самолет – ембраер, който НЕ може да бъде натоварен с багаж извън този, който си има редовно. И те това отлично са го знаели, когато ни излъгаха, че още в неделя ще сме си получили багажа. Нагла лъжа, която уви, ще остане безнаказана.  \nИ какво следва –   ново обещание – багажът Ви идва …. ама във ВТОРНИК. Понеделник полети няма. Значи 3 дни, ако и тогава не се случи нещо, може би ще си получим багаж. Аз вече не вярвам.  \nИ знаете ли какво – аз съм българин, някак съм свикнал такива монополисти, останали с мисленето си, че са още по времето на Соца, компании, които нямат и капка въображение или усещане, че трябва да се грижат за пътниците си. Но сега се борим за туристи – чужденци, свикнали на друго отношение. Какво им е първото впечатление от България? Когато летят с „националния ни превозвач” – това е. Лошо. Отвратително дори. И само си представете сега тези хора, който 3 дни ще са без никакъв багаж какво ще кажат за България после? И дали ще се върнат те, или пък ще посъветват другиго да дойде. Няма. Най-малкото, което БГ еър трябваше да стори, е да компенсира всеки един пътник, особено тези, които не са от тук, за това, че ще трябва да си купуват неща от първа необходимост.  \nИ понеже така или иначе съм почнал – летя често. Налага ми се. И от както съществува тази компания знаете ли какво забелязвам – менюто им е едно и също. Един и същи сандвич, а в бизнес класата – риба или пиле. Без никаква промяна там. Виното пък се носи в чаша, без човек да може дори да види от какво е налято. Обслужването на персонала – не на нивото на такъв авиопревозвач.. От 3 часов полет, 2 часа те си говорят в стаичката и ако случайно се досетят, че са на работа, проверяват дали някой пътник не е умрял от скука, теснотия.  \nА от скоро и една дъщерна компания на БГ еър взима част от полетите на компанията майка – БулЕър. Компания със самолети на възраст и рециклирани, тесни до безобразие. Особено за по-дългите полети са мъчение за всеки по висок от 165см!  \nИ докато все още очаквам багажа си и гледам новините, виждам, че остават по-малко от 5 месеца до българското председателство на ЕС. Драмата около НДК е водеща все още на моменти. Но дали само това е важното. Много ми е интересно как ще се рекламира България с такъв национален превозвач като България Еър? Шест месеца тук ще пътуват много и много хора, които до сега не са имали сблъсъкът с такъв монополист  с държание от времето на тежкия социализъм. Колебая се дали да помоля министър Павлова да препоръчват да НЕ се пътува с този оператор. Хубаво е, че днес вече имаме множество low cost компании, които оперират тук. Компании с в пъти по-добро обслужване от това на България Еър!” \n \n \nИзточник:  kingsimeon.bg \n", "date": "2017.08.07", "title": "Пълна гавра: Гости на Царя преживели кошмар с родна авиокомпания! Разказът е потресаващ"}
{"url": "https://www.blitz.bg/svyat/plna-misteriya-10-godishno-momichentse-zabremenya-bez-da-znae-kak-no-mu-otkazvat-abort-roditelite-go-lzhat-che-ima-kamk-v-stomakha_news534787.html", "text": "Историята на 10-годишно индийско момиче, забременяло след изнасилване, е в центъра на медийна буря в Индия, пише Би Би Си. Наскоро съдът отказа на детето правото на аборт заради напредналия стадий на бременността му. Искът бе подаден от родителите на момичето, което все още не е наясно със състоянието си, пише Вести бг.\n Случаят е шокиращ дори за Индия, където сексуалното насилие над деца е плашещо разпространено. Статистиката сочи, че дете на по-малко от 16 години е изнасилвано средно на всеки 133 минути, а такова под 10 години - веднъж на 13 часа. 244 милиона жени в страната са се омъжили преди да навършат 18. \n \"Има много случаи на забременели момичета на 14 или 15 години, но това е първият случай, за който знам, на 10-годишно дете\", заяви Махавир Сингх от Службата за правни услуги в Шандигарх - родният щат на момичето. \n Предполагаемата причина за бременността му е поредица от изнасилвания, извършени от роднина - братовчед на майка му. \n В момента този човек е в ареста и чака делото си.     \n Самото момиче е описвано като щастливо дете, което обича да рисува, а наред с това в училище му вървят английския и математиката. \n На 28 юли Върховния съд в страната се произнесе против петицията на момичето да се позволи аборт. Причината е, че бременността е в 8-мия месец и медицинската процедура ще е рискована. \n Към момента плодът също е в добро състояние. Местните закони не позволяват аборт след 20-тата седмица, освен при наличие на медицински доказателства, че животът на майката не е застрашен.   \n През последните години броят на подобни съдебни искове се увеличава и се настоява за изключения от правилото за 20-те седмици. Причината е, че много деца забременяват след изнасилване и дълго време не са наясно със състоянието си.   \n В този случай бременността е установена преди едва три седмици, след като детето се оплакало от болки в стомаха и майка му го завело на лекар. \n Момичето няма представа какво му се е случило, а към момента родителите му го лъжат, че има голям камък в стомаха му. Те също не разпознали симптомите, защото детето им винаги било \"здраво и пълничко\".    \n Държавни служители, работещи по случая, описват семейството като \"много добри хора, които са толкова обикновени, че не са осъзнали какво този човек е направил на детето\". \n В момента шокираните родители трябва да се справят и с повишено медийно внимание и неетичното поведение на много журналисти. Някои от тях се опитали да се промъкнат в дома им под предлог, че са социални работници, за да изскопчат още детайли от историята, която в момента вълнува всички. \n През това време родителите се притесняват за здравето на детето си. От една страна заради невръстната му възраст и вродени сърдечни проблеми. От друга, защото всяка година 45 000 индийки умират при раждане, а при тези под 15 години шансът за трагичен изход е двойно по-голям. \n Медицинските експерти също така предвещават, че е много вероятно детето да получи неизлечими психични травми от преживяването. \n Сигурно е, че новороденото, което се очаква в средата на септември, ще остане под грижите на социалните служби, тъй като семейството на майка му не иска да има нищо общо с него.  \n", "date": "2017.08.07", "title": "Пълна мистерия! 10-годишно момиченце забременя без да знае как, но му отказват аборт - родителите го лъжат, че има камък в стомаха"}
{"url": "https://www.blitz.bg/analizi-i-komentari/ekspert-razkri-zashcho-es-bavi-gazovite-pregovori-s-rusiya_news534805.html", "text": "Европейската комисия иска да отложи консултациите с Русия за транзита на газ през Украйна, за да спечели време, смята Алексей Гривач. За Европейската комисия е политически сложно и неизгодни да води преговорите за транзита на газ през Украйна, затова Брюксел настоява консултациите да бъдат отлжожени за октомври. Това заяви пред „Лайф“ заметсник-генералния дикретор по газовите въпроси на Фонда за национална енергийна сигурност на Русия Алексей Гривач.\n„ЕС не е готов да декларира подкрепа за украинския транзит, защото той е изправен пред сериозни рискове от политически характер, свързани с отношението на властта в Киев към Русия, както и технологични рискове, свързани с общото състояние на украинската инфраструктура, а също и липсата на инвестиции за поддръжка и реконструкция на мрежите, голямата част от които вече са изхабили ресурса си“, пояснява експертът.   \nДа признае тези рискове дори и в хода на експертните консултации, по думите на Гривач, ЕС не може: от политическа гледна точка за него това е много сериозна тема.   \nА дали преговорите ще се състоят през октомври, според експерта, също е голям въпрос. Все пак за два месеца състоянието на украинските мрежи едва ли ще се промени в по-добра посока, както и политическата ситуация.   \n„Това може да е формулировката „елате утре“, която може да се оценява като опит да се спечели време, без да се преминава към съдържателен разговор“, отбелязва специалистът.   \nПредложението на европейската страна за отлагане на консултациите за октомври бе съобщено по-рано днес. От руското министерство на енергетиката многократно са подчертавали амортизацията на украинската газопреносна мрежа, неодстатъчните инвестиции за модернизиране и рисковете на транзита.   Превод и редакция: БЛИЦ \n \n", "date": "2017.08.07", "title": "Експерт разкри защо ЕС бави „газовите“ преговори с Русия"}
{"url": "https://www.blitz.bg/svyat/novo-video-pokaza-kakvo-oshche-e-vrshil-putin-iz-sibirskata-pustosh-i-s-kakvi-delikatesi-se-e-oblazhil_news534711.html", "text": "Поради огромния интерес към престоя на президента Владимир Путин в Сибир, сайтът на Кремъл публикува пълния запис, запечатал най-запомнящите се моменти от ваканцията му. Първото видео, което бе разпространено преди дни, предизвика небивал интерес и голям отзвук в световните медии. На него руският държавен глава управлява надуваема лодка и лови риба гол до кръста в планинско езеро.\nОт думите на говорителя му Дмитрий Песков стана ясно, че в рамките на 2-двудневния си престой в Сибир Путин се е разходил в труднодостъпната тайга, занимавал се е с подводен риболов, пекъл се е на слънце и е обикалял планинските рекички. От думите му стана ясно още, че  държавният глава е прекарал два часа в преследване на щука, която искал да улови, и накрая успял да го стори. \n \n \n \nИменно от тези кадри изпаднаха във възторг медиите в Азия. Журналистите от корейската агенция „Йонхап“ не пропускат да отбележат колко добре изглежда Путин без риза и напомнят на читателите си за ползите от хокея и джудото – спортове, с които руският лидер се занимава редовно, пише ren.tv. \nКолегите им от японски сайт пък акцентират върху подводния риболов, в който участва президента. Изданието е впечатлено как цели 2 часа Путин е гонил щука във водите на планинското езеро, където водата е била едва 17 градуса.  \nМеждувременно стана ясно и с какви деликатеси се е облажил руският президент. Путин и колегата му от Хакасия Виктор Зимин похапвали нежни пържоли от щука, рибена чорба и ястия от дивеч, уточни Николай Денисов прессекретар на ръководителя на Хакасия. \nА ето го и новото видео, което се появи на сайта на Кремъл тази сутрин:  Превод: БЛИЦ \n", "date": "2017.08.07", "title": "Ново ВИДЕО показа какво още е вършил Путин из сибирската пустош и с какви деликатеси се е облажил!"}
{"url": "https://www.blitz.bg/svyat/trmp-publikuva-vazhni-poslaniya-v-tuitr_news534767.html", "text": "Подкрепата за мен е по-силна отвсякога. Това написа американският президент Доманлд Тръмп в личния си профил във Туитър. Думите му идват след новината, че че някои републиканци обмислят кандидат-президентска кампания през 2020 година без него.\nТръмп написа, че неговата база от привърженици \"е много по-голяма и силна от когато и да било преди (въпреки някои измислени проучвания във фалшивите новини)\". \n\"Историята на фалшивите новини за таен сговор с Русия, рекордното покачване на фондовия пазар, сигурността на границата, военната сила, работните места . . . определянето на кандидат за Върховния съд, икономическото въодушевление, дерегулацията и толкова много други неща сплотяват още повече базата на Тръмп. Никога няма да се промени!\", написа още американският президент.\n \n", "date": "2017.08.07", "title": "Тръмп публикува важни послания в Туитър"}
{"url": "https://www.blitz.bg/lyubopitno/dzhadzhi/deni-smyata-che-ni-tryabva-6-i-prst-na-rkata-i-go-szdade-snimkivideo_news534709.html", "text": "\n Студентката от Кралския колеж на изкуствата в Лондон Дени Клод е разработила портативен шести пръст за ръка, наречен The Third Thumb (Третият палец). \n Устройството се закрепва на ръката редом до кутрето. Може да се управлява с помощта на краката, в частност благодарение на датчици на натиска, а също така и на модул Bluetooth, скрит в гривна. \n По думите на дизайнера, със своето изобретение тя иска да предложи ново възприятие на протезите. Момичето е обезпокоено, че подобни устройства основно са предназначени за хора с ограничени възможности. \nВсъщност, казва Дени, те може да опростят живота ни и да ни помогнат да правим повече неща. \n Самата дума „протеза“ означава „добавям“ или „допълвам“, а не заменям недостигаща част. \n \n „Третият палец“ е бил разработен именно под влиянието на първото значение на термина. Той е призван да провокира преосмисляне на протезирането и да се превърне в модификация на човешкото тяло. \n Засега шестият пръст е само проект и не е известно дали ще влезе в масово производство, за да го видим един ден на лавицата в магазина. \n \nИзточник:  \n", "date": "2017.08.07", "title": "Дени смята, че ни трябва 6-и пръст на ръката и го създаде (СНИМКИ/ВИДЕО)"}
{"url": "https://www.blitz.bg/intsidenti/stikhii/pak-panika-dva-trusa-nad-4-po-rikhter-kray-bodrum_news534718.html", "text": "\n Два труса с магнитуд 4,8 и 4,2 по Рихтер бяха регистрирани тази сутрин в района на турския курорт Бодрум. Първото земетресение е усетено в 8:18 ч., а второто – половин час по-късно. \nЕпицентърът им е бил село Пънарлъбелен. \nЗасега няма данни за пострадали, нито за нанесени щети, но трусовете са предизвикали паника и жителите в района са излезли на улиците. \nНа 21 юли трус с магнитуд 6,3 по Рихтер бе регистриран в Егейско море близо до курорта. \nИмаше ранени и бяха нанесени материални щети. На гръцкия остров Кос загинаха двама души.\n", "date": "2017.08.07", "title": "Пак паника: Два труса над 4 по Рихтер край Бодрум"}
{"url": "https://www.blitz.bg/intsidenti/pozhari/otnovo-plamna-khotel-v-dubay-video_news534716.html", "text": "Пожар избухна в хотел Mövenpick в Дубай, съобщава Gulf News. Пламъците бързо са овладени.\nПри инцидента няма пострадали. От администрацията на хотела съобщават, че всички гости са били евакуирани. \n  \nПреди дни голям пожар избухна в една от най-високите сгради в Дубай - 79-етажният небостъргач „Торч Тауър“. Службите за гражданска защита и полицията успяха навреме на евакуират гражданите и при инцидента не пострада никой.  \n \n \n", "date": "2017.08.07", "title": "Отново пламна хотел в Дубай (ВИДЕО)"}
{"url": "https://www.blitz.bg/layfstayl/ptuvane/v-tova-iransko-selo-zhiveyat-vv-vulkanichni-skali-snimki_news534712.html", "text": "\n Разположеното в отдалечената северозападна част на Иран, село Кандован е известно не само с красивата заобикаляща го природа, но и с това, че има уникални жилища. \n Повечето къщи тук са врязани в пещери във формата на конус. Те са формирани от вулканична лава и пепел. Общият пейзаж напомня гигантска колония от термити. \n Жителите на Кандован твърдят, че тяхното село е на повече от 700 г. То е било създадено като укритие срещу монголската армия. Тези жилища носят названието Каран, което се превежда от местния тюркски език като кошери. \n В течение на много години хората постепенно са разширявали своите домове. Сега пещерите са разделени на няколко етажа, в тях има обособени помещения като сарай, килер, обор за животни. \n В някои от тях дори има входове, прозорци, врати, а също така и стълбища, изрязани в скалите. \n \n Пещерите представляват едно от най-ефективните енергоспеспяващи жилища в света, които осигуряват достатъчна топлоизолация през зимата и защитават от жегата през лятото. \n Ако сте решили да посетите това уникално село, то е разположено в Източен Иран, провинция Азербайджан. Намира се на 60 км южно от административен център Тебриз. \n Оттук може да наблюдавате красивата Кападокия в Турция. \n \nИзточник:  \n", "date": "2017.08.07", "title": "В това иранско село живеят във вулканични скали (СНИМКИ)"}
{"url": "https://www.blitz.bg/svyat/fenomenalni-sposobnosti-anastasiya-volochkova-schupi-cherno-more_news534727.html", "text": "\n Нова снимка на балерината Анастасия Волочкова предизвика бурни дискусии в социалните мрежи, съобщава Рен.тв. \nБалерината решила да разкаже на своите фенове за безплатните си концерти в Крим. Преди да излезе на сцената, тя споделила как се е изкъпала в чистото Черно море край Ялта.   \nПотребителите обаче забелязали странни очертания на Черно море на снимките с балерината. Те гадаят каква точно аномалия се случва сред вълните.  \n\"Зад лявото рамо на Настя морето се е счупило\", гласи един от коментарите.  \nДруг поклонник на Волочкова пише, че тя е толкова прекрасна, че чак морето се отваря пред нея.  \n\"О, свята и добра, дори Черно море се е разполовило пред нея. Не искам да повярвам, че това е фотошоп!\", добавя развълнувано той. \n", "date": "2017.08.07", "title": "Феноменални способности: Анастасия Волочкова \"счупи\" Черно море"}
{"url": "https://www.blitz.bg/svyat/koshmar-v-sashch-gigantskata-dupka-vv-florida-poglna-oshche-kshchi-i-pt-snimkivideo_news534725.html", "text": "\n Гигантска, която се отвори в град във Флорида преди няколко седмици и разруши 2 къщи за минути, изненадващо се разрасна, поглъщайки още къщи, лодка и част от близкия път. \n Явлението не е необичайно, случва се в цял свят, обикновено е резултат от ерозия на скални маси, причинена от подпочвени води. \n Това обаче е най-голямата дупка от този вид в региона. Тя вече е широка около 80 метра и е дълбока близо 20. \n \n Жителите на съседните имоти са евакуирани, като властите са ги предупредили, че дупката може да продължи да се разширява. Първоначално тя разруши само части от две къщи. \nГеолозите сега трябва да определят дали дупката ще продължи да расте, а властите ще почистят и обеззаразят водата в нея. \n Този път явлението се размина без жертви. При отварянето на подобна дупка през 2013 г. във региона на Тампа, Флорида обаче загива човек. Това станало през нощта, докато спял. Дупката буквално погълнала спалнята му заедно с него. \n \n Мащабно проучване от 2015 г. разкрива, че въпреки че това е естествен природен феномен, различни човешки дейности като мащабното изпомпване на подземни води,  дълбоките сондажи и т. нар. фракинг, водят до появата на все повече такива дупки. \n \n", "date": "2017.08.07", "title": "Кошмар в САЩ! Гигантската дупка във Флорида погълна още къщи и път (СНИМКИ/ВИДЕО)"}
{"url": "https://www.blitz.bg/lyubopitno/misterii-nlo-redovno-poseshchavat-yadreni-voenni-bazi-video_news534705.html", "text": "Американски и руски военни, работили във военновъздушните сили твърдят, че НЛО редовно се появяват над стратегически ядрени военни бази, като по време на появата им се регистрират необясними технически проблеми, водещи до временно блокиране и изключване на системите за управление на ядрените бойни глави.\nТези твърдения са на Робърт Хейстингс, който от 1981 година до сега събира свидетелски показания и анализира информацията, свързана с появата на НЛО над ядрени бази и други стратегически военни обекти. \nХейстингс разполага с достоверна информация от военни и цивилни граждани за десетки случаи на наблюдение на НЛО над ядрени военни бази, пише Дарик. \nМежду края на септември 2010 и началото на април 2011 година той е получил достоверни доклади за наблюдение на НЛО, които са във форма на пура, цилиндър, сферична, триъгълна форма, маневрирани в близост до известни обекти в различни бази. \nПървите случаи на НЛО над подобни обекти са регистрирани още в началото на 50-те години на миналия век, когато САЩ и бившият Съветски съюз са в трескава надпревара за ядрено въоръжаване. Съществуват различни разсекретени документи на ФБР и военновъздушните сили, че над базата в щата Тенеси през периода от 12 октомври до 20 декември 1950 година са регистрирани не по-малко от 14 отделни наблюдения на НЛО. По това време в тази база е започнало производството на оръжия с уран и плутоний за разширяващия се тогава арсенал на САЩ. Информацията се базира на докладите на различни правителствени служители по сигурността, както и на военни пилоти и радарен персонал. \nВоенновъздушната база „Уорън“ в Уайоминг също е редовен обект на посещения на НЛО. Според публикуван по-късно меморандум към проекта „Синя книга“ от д-р Хайнек на 1 август 1965 година в продължение на близо един час шест НЛО, подредени вертикално, висят над различни силози с ядрени ракети на същата база. \nДостоверна информация за подобни случки през годините дават 120 различни уволнени или пенсионирани военни. \nПрез 2011 година шестима запасни офицери и бивш служител във ВВС дават пресконференция по темата. Капитан Робърт Салас твърди, че на 16 март  1967 година във военната база Малмстрьом в Монтана НЛО е увиснал над базата. \nПолковник Чарлз Халт твърди, че преди около 30 години е видял  НЛО над базата на Кралските военновъздушни сили Bentwaters в Ипсуич. НЛО излъчвало  светлини към базата. \nСлед случките всички били предупредени никога да не разкриват детайли за тези събития. Халт смята, че разузнавателните служби на САЩ и на Обединеното кралство са се опитвали тогава, а и сега да омаловажават значението на тези инциденти, като използват добре изпитаните методи за дезинформация. \n  \n", "date": "2017.08.07", "title": "Мистерии! НЛО редовно посещават ядрени военни бази (ВИДЕО)"}
{"url": "https://www.blitz.bg/svyat/vsichki-shofori-v-amerika-sa-blagodarni-na-nay-vzrastniya-miliarder_news534734.html", "text": "\n Ако има американци, които някога са се чудили защо цената на автомобилната им застраховка е обвързана с това колко примерни шофьори са, те биха могли да попитат Джордж Джоузеф за това. Историята на Джоузеф може също така да обясни защо се получава отстъпка, когато човек си купува къща и автомобилна застраховка от една и съща компания. \n Когато автомобилното застраховане започва да навлиза масово след Втората световна война, всички плащали едни и същи застраховки, независимо от това колко примерни шофьори са. \n Джоузеф, който по онова време, за разлика от повечето работещи в сферата на застраховането, бил се занимавал с актюерска дейност, осъзнал, че този подход е изцяло погрешен. Той използвал статистическите данни, за да докаже, че шофьорите, които са причинявали пътни произшествия и са нарушавали закона за движение по пътищата, трябва да плащат по-скъпи застраховки в сравнение с тези, които са изрядни шофьори. \n  \n Това прозрение се оказва от ключово значение за огромния успех на Джоузеф в застрахователната индустрия като десетилетия след него той дори може да се похвали, че е милиардер. Джоузеф също така не е какъвто и да е милиардер — на 95-годишна възраст той официално е най-възрастният милиардер в САЩ. От Forbes оценяват личното му състояние на 1.6 млрд. долара. \n Според биографията на Джоузеф, публикувана на уебсайта на основаната от него компания Mercury Insurance, той е олицетворението на американската мечта — класическата история на успеха от 20-и век. Джоузеф, който е син на ливански имигранти, израства по време на Голямата депресия в Западна Вирджиния. Неговият баща работел като миньор и като продавач в магазин; семейството му също така отглеждало свине и кокошки. Те изпитвали затруднения, но оцелявали, е казвал Джоузеф. \n Най-сигурният начин за стабилен живот по онова време била армията, затова Джоузеф се записал доброволно във военновъздушните сили на САЩ, точно преди страната да влезе във войната. Когато САЩ се намесват във войната, Джоузеф участва в 50 летателни мисии в Северна Африка и Италия. Заради афинитета си към математиката, Джоузеф станал навигатор на своята военна част. \n \n Същият този набор от умения му помага да влезе в Харвардския университет след края на войната. Той успява да се дипломира само за три години, а скоро след това си намира актюерска работа в застрахователната индустрия, следвайки страстта си към математиката. \n Самата работа обаче не му носела такова голямо задоволство. Според биографията на сайта на Mercury, след като прекарал няколко години в индустрията \"Джоузеф решил, че може да създаде нова система, като основе застрахователна компания, която използва различни фактори, за да формира справедливи цени на застраховките за най-различни шофьори.\" \n В крайна сметка той успява да набере впечатляващите 2 млн. долара (над 16 млн. долара в днешни пари), за да основе новата си компания Mercury Insurance. Застрахователят продава първата си полица на 1 април 1962 г. в Калифорния. \n \"Нарекохме компанията Mercury (Меркурий), защото искахме да сме бързи и пъргави като покровителя на търговците\", казва Джоузеф. \"Той също така отговарял за доставянето на добри новини на хората на Земята, а това е точно нещото, което правим всеки ден за клиентите на Mercury.\" \n Според Рон Хойт, преподавател по управление на риска в Университета на Джорджия, математическата квалификация на Джоузеф му дала предимство в индустрия, която основно била създадена от хора, които продавали застраховки. \n Джоузеф също така е пионер в пакетното предлагане на  застраховки за автомобили и жилища. Той успешно забелязва, че \"хората имали най-различни застрахователни нужди\" и извлича ползи от това. \n Mercury излиза на борсата през 1985 г., а пазарната й капитализация днес възлиза на 3.3 млрд. долара. Компанията в момента е сред 30-те най-големи застрахователи в света. \nИзточник: Profit.bg \n", "date": "2017.08.07", "title": "Всички шофьори в Америка са благодарни на най-възрастния милиардер"}
{"url": "https://www.blitz.bg/svyat/rusiya-prizova-za-deeskalatsiya-na-naprezhenieto-na-koreyskiya-poluostrov_news534760.html", "text": "\n Руският външен министър Сергей Лавров призова за деескалация на напрежението на Корейския полуостров на среща със севернокорейския си колега И Йон-хо, предаде ДПА . \nЛавров призова всички страни по корейския конфликт \"да проявят максимална сдържаност\", да не използват военна сила и да работят за безядрен Корейски полуостров, се казва в изявление на руското външно министерство. Двамата външни министри разговаряха в рамките на срещата на Асоциацията на страните от Югоизточна Азия в Манила. \nТе са обсъдили развитието на двустранните отношения и текущата ситуация на Корейския полуостров в контекста на обезпечаване на сигурността в Североизточна Азия, предаде ТАСС. Вчера в Манила Лавров обсъди севернокорейския проблем с външния министър на Китай Ван И и с държавния секретар на САЩ Рекс Тилърсън.\n", "date": "2017.08.07", "title": "Русия призова за деескалация на напрежението на Корейския полуостров"}
{"url": "https://www.blitz.bg/svyat/neplnoletnata-krasavitsa-na-mosul-izbyaga-ot-germaniya-i-se-prisedini-km-idil-no-ya-khvanakha-i-sega-shche-bde-ekzekutirana-snimkivideo_news534761.html", "text": "Това е моментът в, който момиче от Германия бе открито да се крие в Мосул, след като е избягало от Германия, за да се присъедини към „Ислямска държава“. Булката на джихада Линда Венцел, на 16 години, бе заснета от иракски войник, когато заловена в бившия бастион на ислямистите, пише в. \"Дейли мейл\".\nНа кадрите се вижда, че тийнейджърката силно я боли, тя крещи, докато е отвеждана към импровизиран затвор, докато войниците празнуват залавянето ѝ. Съобщава се, че тя е здържана за разпит във връзка с обвинения в тероризъм и може да бъде осъдена на смърт в Ирак за това, че е била член на ИДИЛ. \nВенцел, която е приела исляма на 15-годишна възратс и е израснала в родния си град Пулшниц в Източна Германия, избяга миналата година, за да се присъедини към редиците на ислямистите. Предполага се, че тя е била вербувана от човек на групировката по интернет. \n  \nПървоначално тя е успяла да доститгне до Истанбул, а от там трафиканти я прекарали в Ирак, където тя се омъжва за ислямист от Чечня, който по-късно е убит при битката за Мосул.   \nНа видеото се вижда как двама мъже ескортират Венцел. Тя гледа към земята и плаче, докато е водена към затвора. Според местни източници, тя е била наричана Красавицата от Мосул от местните войници, като за тях отвеждането ѝ е било „разходка на срама“. \n  \nНа видеото се чува как един от войниците вика: „Направете място, тя е християнка, тя вече не издържа, боли я, слаба е, руса е, тя е германка“. „Името ѝ е Дания, не е Линда. Алах, Алах. Направете път момчета, пропуснете я“, казва още той. \nНасред хаоса пристига висш офицер, за да отведе момичето. В момента Германия преговаря с иракските власти за освобождаването на момичето, което ще стане на 17 години в края на текущия месец. Германските власти се надяват да я върнат в родината ѝ, за да я съдаят за подкрепа и членуване в терористична организация. \nНе е ясно каква точно роля е играла Линда в редиците на организацията в Мосул. Според германско списание, което се позовава на източници от иракските сили за сигурност, Линда е участвала в така наречената морална полиция, отговорна за респектирането на жените на ислямистите. Превод и редакция: БЛИЦ \n \n   \n \n", "date": "2017.08.07", "title": "Непълнолетната \"Красавица на Мосул\" избяга от Германия и се присъедини към ИДИЛ, но я хванаха и сега ще бъде екзекутирана (СНИМКИ/ВИДЕО)"}
{"url": "https://www.blitz.bg/svyat/velikobritaniya-rezhe-es-s-40-mlrd-evro-bryuksel-se-strakhuva-che-tova-e-chast-ot-khitr-plan-koyto_news534751.html", "text": "Британското правителство няма да плати 40 милиарда евро на Брюксел като част от споразумението по Brexit, пише в. \"Гардиън\", позовавайки се на източник в офиса на британския премиер Тереза Мей. Според него, тази информация е \"погрешна спекулация\" и никой няма да се съгласи на такова голямо плащане, предаде БГНЕС.\nБрюксел се страхува, че британският хаос около Brexit е част от хитър план. \nМиналата събота в. \"Сънди телеграф\" съобщи, че Великобритания е готова да плати на Европейския съюз до 40 милиарда евро в изпълнението на развод. Според изданието, високопоставени служители стигнали до заключението, че това е начинът, по който Брюксел може да се измъкне от задънената улица в преговорите с Брюксел. \nНа референдума за членството на Великобритания в ЕС, който се проведе на 23 юни м.г. привържениците на Brexit спечелиха с 51,9% срещу 48,1%. На 29 март премиерът Тереза Мей официално уведоми Брюксел за стартирането на двугодишната процедура по излизане от ЕС, която трябва да приключи до края на март 2019 година. \n \n", "date": "2017.08.07", "title": "Великобритания реже ЕС с 40 млрд. евро! Брюксел се страхува, че това е част от хитър план, който..."}
{"url": "https://www.blitz.bg/analizi-i-komentari/bivsh-srbski-ministr-opisa-realnata-teritorialna-kartina-na-balkanite_news534753.html", "text": "Сърбия трябва да приеме и признае реалността в Косово. Огромната част от страните-членки на ООН и ЕС признават независимостта на Косово. Това е днешната реалност. Това пише в авторски текст бившият сръбски министър на външните работи Вук Драшкович, който е и лидер на Сръбското движение за обновление.\nТекстът идва само десетина дни след призива на президента Александър Вучич за започване на общонационален дебат за Косово, уточнява БГНЕС. \n\"Международният съд реши, че с обявяването на независимостта не са нарушени хартата на ООН, международното право и резолюция 1244 на СС на световната организация. 90 на сто от гражданите на Косово са етнически албанци, а по-малко от 6 на сто са сърби\", пише още Драшкович.  \nСпоред него \"сръбският суверенитет в Косово съществува само на хартия, в преамбюла на Конституцията\".  \n\"Като робуваме на тази идея, която е извън реалността, държавата понася огромни политически, финансови, демократични и икономически загуби\", пише Драшкович и призовава: Да подпишем Договор за пълна нормализация на отношенията с Косово.  \nВраждебността се премахва с приятелство. БГНЕС припомня, че Косово обяви независимост през февруари 2008 година. До днес над 100 държави са признали независимостта на бившата сръбска провинция, включително и България.  \n \n", "date": "2017.08.07", "title": "Бивш сръбски министър описа реалната териториална картина на Балканите"}
{"url": "https://www.blitz.bg/svyat/slukhovete-se-potvrzhdavat-rusiya-s-mnogo-surov-otgovor-na-novite-amerikanski-sanktsii_news534764.html", "text": "Русия засилва работата си по намаляването на зависимостта от американските платежни системи и долара. Тези стъпки ще бъдат предприети в отговор на новите американски санкции против Русия. Това заяви заместник-министърът на външните работи на Русия Сергей Рябков.\n„Разбира се, ще активизиораме работата, свързана със замяна на вноса, намаляването на зависимостта от американските платежни системи, от долара као валута за разплащане и така нататък. Сега това става насъщна необходимост“, каза той, цитиран от световни медии. \nВ момента задачата на властите е създаването на „работоспособни икономически схеми“, които да предразполагат към намаляване на зависимостта от долара и американската валутно-финансова система.   \nРябков добави, че в противен случай „ние всички ще им седим на кукичката – точно това, което те самите искат“. \n  \nРазговори за намаляването на зависимостта от долара се водят отдавна, но реални стъпки Русия засега не е предпривмала, защото това е доста сложно от техническа гледна точка, отчитайки, че световните цени на газа и петрола, от продажбата на които зависи икономиката на страната, се определят в долари, както и голяма част от вноса и износа като цяло.  Превод и редакция: БЛИЦ \n \n", "date": "2017.08.07", "title": "Слуховете се потвърждават: Русия с много суров отговор на новите американски санкции"}
{"url": "https://www.blitz.bg/svyat/donald-trmp-provede-razgovor-s-prezidenta-na-yuzhna-koreya_news534639.html", "text": "Американският президент Доналд Тръмп заяви, че е говорил с южнокорейския си колега Мун Дже-ин относно санкциите срещу Северна Корея, предава Reuters, цитирана от \"Фокус\".\n„Току-що завърших разговора си с президента Мун от Южна Корея. Много съм щастлив и впечатлен от вота на ООН с 15:0 за санкции срещу Северна Корея“, написа Тръмп в „Туитър“. \nПо-рано южнокорейският президент поиска телефонен разговор с Доналд Тръмп. В момента американският президент, е на 17 дневна работна почивка.\n", "date": "2017.08.07", "title": "Доналд Тръмп проведе разговор с президента на Южна Корея"}
{"url": "https://www.blitz.bg/svyat/uzhasyavashcho-mayka-ubi-zhestoko-4-mesechnoto-si-bebe-prichini-mu-28-schupvaniya-i-go-drogira-snimki_news534640.html", "text": "33-годишната Катрин Кокс и 25-годишният Дани Шепърд от Кент, Англия, бяха признати за виновни в убийството на четиримесечния Ели Кокс. Детето умряло в резултат на травми в главата и 28 счупвания. Освен това, в кръвта му били открити наркотици, съобщава \"Дейли Мейл\".\nМайката на починалото момче вече е съдена 12 пъти за 20 различни престъпления, включително умишлено нанесени телесни повреди, кражба с взлом и грабежи в магазини. \nСъдът изнесе данни, че на 13 април 2016г. тя е извикала спешна помощ за \"разболелия \" се Ели, а след две седмици той умрял в болницата.   \nКатрин Кокс и Дани Шепърд \nЕкспертите установили, че към момента на смъртта мозъкът на момчето бил силно повреден - най-вероятно той е преживял няколко сътресения. И съдейки по броя счупвания, открити по тялото на детето, то е било пребивано редовно. В кръвта на момчето били открити и наркотици — кокаин и амфетамин. \nКатрин Кокс \nКакто Кокс, така и Шепърд до последно отричали обвинението спрямо тях в убийството на детето, но съдът единодушно ги признал за виновни. Сега на убийците им предстои съдебно-психиатрична експертиза, след което съдът ще постанови наказанието им.  \nДани Шепърд \n\"Никой от нас никога няма да разбере какво кара хората да причиняват вреда на децата. За съжаление, трябва да призная, че Ели е страдал  по-силно отколкото повечето хора и е бил лишен от живота си едва в неговото начало\", казва следователят по делото.  Превод и редакция: БЛИЦ \n", "date": "2017.08.07", "title": "Ужасяващо: Майка уби жестоко 4-месечното си бебе, причини му 28 счупвания и го дрогира (СНИМКИ)"}
{"url": "https://www.blitz.bg/svyat/polsha-obyavi-ot-koi-chasti-na-sveta-e-gotova-da-priema-migranti_news534641.html", "text": "Полша обяви, че е готова да приема мигранти от Европа, но не и от Африка или Близкия изток, предава Daily Express, цитиран от \"Фокус\".\nПрез 2015 година, страните от ЕС приеха план за релокацията на 160 хиляди мигранти от бежанските лагери в Италия и Гърция.\nВъншният министър на Полша Витолд Вашчински заяви, че релокацията на тези мигранти нарушава европейските споразумения. \n„Полша е отворена за миграция. Тази година например издадохме 1,267,000 визи за украинци. Половината от тях са за работа“, каза той. \n„Отворени сме не само за миграция от Украйна, но и от Беларус, както и други страни. Не искаме да участваме в задължителния процес на релокация на мигранти от Близкия изток и Африка. Не искаме да изпълним решението на Европейския съюз, взето през септември 2015 година“, каза полският външен министър. \nПрез юни Европейската комисия започна процес срещу Полша, Чехия и Унгария, заради нежеланието им да приемат мигранти. \nУправляващите в Полша заявиха, че са „доволни“ от съдебните действия срещу тях. \n", "date": "2017.08.07", "title": "Полша обяви от кои части на света е готова да приема мигранти"}
{"url": "https://www.blitz.bg/lyubopitno/reklama-s-chisto-goli-styuardesi-vbesi-zhenite-v-mrezhata-a-mzhete-video-18_news534399.html", "text": "\n Жител на Алма Ата забелязал в мрежата и качил на своя Фейсбук реклама на казахстански портал за продажба на авиобилети Chokotravel, в която са снимани абсолютно голи стюардеси, съобщава vesti.ru. Те агитират потенциални клиенти за полети без надценки. \nНо това че красавиците са дибидюс се разбира не веднага, а чак когато камерата се отдалечи и те свалят кокетните си шапчици, за да прикрият най-пикантното си място.   \nСлед като видеото бързо стана вирусно, в мрежата избухна бурна дискусия. Редица потребители, предимно жени, се опълчват на тази реклама и я наричат \"пошлост, достойна за реклама на публичен дом\".   \nМъжете коментират видеото по съвсем различен начин. Ето една от типичните оценки: \"Повечето жени не обичат, когато показват други жени голи и привлекателни. Как се нарича това в психологияга?, пита потребителят. Други си признават, че може и да не си купят билети, но видеото ще гледат поне още веднъж. \nФакт е обаче, че въпреки полярните мнения, рекламата за броени дви е събрала множество гледания и коментари. Превод: БЛИЦ \n \n \n \n", "date": "2017.08.07", "title": "Реклама с чисто голи стюардеси вбеси жените в мрежата, а мъжете... (ВИДЕО 18+)"}
{"url": "https://www.blitz.bg/svyat/stotitsi-postradakha-oshche-v-prvite-dni-na-muzikalniya-festival-lolapaluza-v-sashch_news534642.html", "text": "В САЩ за първите три дни на музикалния фестивал \"Лолапалуза\" бяха арестувани 16 души. Още най-малко 185 души път пострадаха, съобщава тв каналът NBC Chicago.\nЕдин от задържаните посетители на събитието е обвинен в кражбата на 60 мобилни телефона. Наложило се дори организаторите да създадат специален раздел на официалния сайт, където посетителите ще могат да попитат за загубените си вещи и да ги намерят евентуално. Превод и редакция: БЛИЦ \n", "date": "2017.08.07", "title": "Стотици пострадаха още в първите дни на музикалния фестивал \"Лолапалуза\" в САЩ"}
{"url": "https://www.blitz.bg/stsena/razbra-se-koga-da-ochakvame-prodlzhenie-na-filma-avatar_news534644.html", "text": "От компанията за специални ефекти Weta Digital обявиха, че са започнали работи по продълженията на „Аватар“, съобщи Screen Rant. Филмът на Джеймс Камерън излезе през 2010 г. Той се превърна в най-печелившия филм в историята, печелейки постъпления от $ 2.7 млрд.\nРежисьорът отдавна обяви, че планира още три филма от поредицата, но  работата по лентите сериозно се забави през годините. Вече обаче е започнала концептуалната работа по продукцията. \nОчаква се новите три филма да струват около $ 1 млрд. Очаква се първият от тях да излезе през 2020 г.  \nИзточник: fakti.bg\n", "date": "2017.08.07", "title": "Разбра се кога да очакваме продължение на филма „Аватар“"}
{"url": "https://www.blitz.bg/svyat/adt-sleze-v-grtsiya-snimkavideo_news534648.html", "text": "\n На гръцкия остров Китера бе обявено извънредно положение заради бушуващите горски огньове, предава порталът China.org.cn. Гръцката Гражданска защита обяви, че заради пожарите, при които бе ранен един пожарникар, е обявено извънредно положение.   \nМестната противопожарна служба получи големи подкрепления, както от жива сила, така и от техника. \nПовече от 80 души, с подкрепа от 30 машини, три хеликоптера, един самолет, както и 80 войници в допълнение към десетките местни доброволци, се борят да задържат огнената стихия. \nВсе още няма щети по домовете на гражданите, но стотици акри земя изгоряха.  \nНяколко селища са евакуирани като превантивна мярка.Генералният секретар на Гражданска защита Янис Капакис заяви, че до залез слънце, огънят може да бъде овладян. \n \n \n  \n \n \n", "date": "2017.08.07", "title": "Адът слезе в Гърция (СНИМКА/ВИДЕО)"}
{"url": "https://www.blitz.bg/svyat/12-godishen-talant-ot-panama-e-na-pt-da-ostavi-bez-khlyab-nay-dobrite-tatuisti-snimkivideo_news534665.html", "text": "12-годишният Езра Дорман от Панама вече знае какъв иска да стане, когато завърши училище. Младежът се е запалил по правенето на татуировки и дори си има постоянни клиенти, които му позволяват да рисува по телата им.\nИнтересът на момчето към татуирането започнал преди година, когато видял как татуистът Али Гарсия да рисува по кожата на майка му. \n„Правиха ми татус, а Езра седеше и гледаше много внимателно. След това той помисли и каза, че също би искал да пробва”, разказва родителката, която подкрепя сина си в нестандартното му увлечение. \nАли Гарсия пък позволил на малкия да се пробва като татуист и оттогава Езра всеки ден идва в студиото и помага на наставника си. \n  \nПървият му клиент бил баща му. Момчето признава, че нанасяло първите линии по кожата му със затаен от вълнение дъх. \n  \nЕзра редовно тренира ръката си върху грейпфрути с помощта на пистолет. Има си и свои клиенти, които му позволяват да довършва рисунките. \n  \n„Винаги им казвам, че все още съм нов, но те не се притесняват от това и ми позволяват да ги рисувам.  Аз от своя страна се старая да направя така, че клиентите да останат доволни”, казва Езра. \n  \nМомчето все още не може да получи сертификат за професионалист, но е категоричен, че в бъдеще животът му ще бъде свързан с татуировките.  \n \n   \n \n", "date": "2017.08.07", "title": "12-годишен талант от Панама е на път да остави без хляб най-добрите татуисти (СНИМКИ/ВИДЕО)"}
{"url": "https://www.blitz.bg/lyubopitno/vsyako-dete-v-indoneziya-tryabva-da-mine-prez-tozi-stranen-ritual-predi-da-navrshi-18-godini-snimki_news534679.html", "text": "В Индонезия съществува много странен ритуал, през който задължително трябва да мине всеки един подрастващ. На специална церемония млади момичета и момчета, с грим и тържествени одежди, влизат в храма и докато свещеникът чете молитва, човек с пила „оформя” острите им зъби. По-късно зъбният прах се закопава тържествено в семейния храм.\nИндонезийците смятат, че острите зъби се асоциират със злите духове и дивите животни, пише life.ru. \nСмята се, че ако човек не мине през този ритуал, след смъртта си няма да попадне на небето. \n  \nМестните смятат, че по този начин се убиват шестте най-отрицателни човешки качества: похот, алчност, гняв, гордост, ревност и алкохолна зависимост. \nПреди церемонията младежите, най-често ненавършили 18-годишна възраст, трябва да се молят в продължение на два дни. \nНа нея трябва да присъстват всички членове на семейството на. \nИзпиляването на кучешките зъби символизира и прехода към света на възрастните. \nАко момичето изпили зъбите си преди сватбата, баща й може спокойно да го пусне да отлети от семейното гнездо и да не участва в организирането на тържеството. \nПреди самия ритуал свещеникът казва молитва пред рубинен пръстен, който младият човек трябва да целува. \nХората вярвта, че камъкът притежава огромна сила, способна да спаси човека от злото.  Превод: БЛИЦ \n \n", "date": "2017.08.07", "title": "Всяко дете в Индонезия трябва да мине през този странен ритуал, преди да навърши 18 години (СНИМКИ)"}
{"url": "https://www.blitz.bg/svyat/blgarint-ivan-otide-da-raboti-v-germaniya-no-zasne-v-nebeto-stranen-obekt-tochno-predi-lyatna-burya-snimka_news534647.html", "text": "\n„Работя и живея в Германия от почти пет години, а в момента съм в градчето Зьогел, което е близо до Холандия. В свободното си време съм хоби фотограф. Обект на кадъра беше притъмнялото небе и идващия дъжд. Обектът, който е запечатан на кадър, не се виждаше с просто око и нищо не се чуваше освен вятъра и гръмотевиците в далечината. Открих го случайно преди около седмица, когато преглеждах заснетото тогава“, разказва Иван Георгиев. \n„Потърсих в интернет материали измежду гражданска, военна авиация и метео апарати. Не търся сензация, но ми стана любопитно какъв е този обект и бих се радвал, ако някой компетентен по въпроса изкаже мнение“, добавя Иван. \n \n \nИзточник: Флагман \n", "date": "2017.08.07", "title": "Българинът Иван отиде да работи в Германия, но засне в небето странен обект точно преди лятна буря (СНИМКА)"}
{"url": "https://www.blitz.bg/blits-tv/gladni-mechki-bezchinstvat-v-rumniya-video_news534678.html", "text": "Десетки мечки слизат от планините в румънски градове, за да търсят храна, ровейки се из кошчетата за боклук, информират Би Би Си и Евронюз.\nМечките търсят храна и доста често се натъкват на хора. \nМестните хора в окръзите Харгита и Прахова често се оплакват, че далеч по-често срещат мечки в сравнение с преди. wНякои се радват на случващото се, но мечките са непредсказуеми и други хора са обезпокоени, че може да настъпи ужасна трагедия. \nОт началото на 2017 г. повечето от случаите са свързани с нападение на мечки над овце (37 случая), а при останалите случаи са нападали добитък или други животни. \nТази година седем души са хоспитализирани в окръг Харгита след атаки на мечки. Повечето от тях са овчари. Около 60% от кафявите мечки в Европа са в Румъния - около 7000 мечки. 1 400 от тях живеят в планините около Харгита. \nСтотици хора се събраха пред министерството на околната среда в Букурещ през миналия месец с искане да им се позволи да убиват мечки, за да се защитят. Министерството отговор с предложение за избиване на 140 животни при ограничени случаи, макар че кафявите мечки са защитен вид в Румъния.   \n", "date": "2017.08.07", "title": "Гладни мечки безчинстват в Румъния (ВИДЕО)"}
{"url": "https://www.blitz.bg/svyat/arkheolozi-otkrikha-mumiya-na-polyarna-printsesa-ot-taynstveno-pleme-snimki_news534688.html", "text": "\n Недалеч от Полярния кръг археолози откриха древно погребение с 900-годишна мумия на жена. \"Полярната принцеса\" е много добре запазена, учените отбелязват, че нейните ресници, зъби и цялата ѝ глава са в безупречно състояние, съобщава  hu-f.ru. \nАрхелозите са разкопали около 30 гроба в местността Зеленый яр, край Салехард. Само в един от тях е намерена жена, която е умряла на около 35 години. Погребението е от 12 век и останкте ѝ оттогава са във вечната замръзналост.  \nИзследователите са открили мумията в пашкул от мед и кожа, благодарение на който тя се е запазила така добре.  \n\"Полярната принцеса\" е принадлежала към тайна средновековна цивилизация от ловци и рибари. По открити древни чаши учените са установили още, че полярните хора са имали връзка чак с Персия, която е била на около 6000 км. югозападно.   \nАрхеолозите предполагат, че полярната красавица е бил елитарен член на обществото, тъй като тя е единствената жена погребана сред тридесетина мъже. \nРедом с черепа ѝ са намерени няколко пръстена, но липсва тялото на северната красавица. Сега руски и южнокорейски учени си умуват над тази загадка.  Превод: БЛИЦ \n", "date": "2017.08.07", "title": "Археолози откриха мумия на полярна принцеса от тайнствено племе (СНИМКИ)"}
{"url": "https://www.blitz.bg/svyat/15-godishniyat-rashed-ima-svoe-ferarri-no-prevrna-kolata-v-neshcho-svsem-razlichno-snimkivideo_news534699.html", "text": "\n Когато човек е богат, може да прави каквото си поиска. Някои избират да платят хиляди долари за продуктите, създадени от колаборацията между световно известните модни марки Supreme и Louis Vuitton, докато други предпочитат просто да ги поставят върху своя автомобил Ferrari. \n Точно това прави 15-годишният Рашед Белхаса от Дубай, известен още като Money Kicks, който облепява своето Ferrari F12berlinetta с логата на марките Louis Vuitton и Supreme. \n Резултата можете да видите сами. \n Белхаса явно е доста въодушевен да покаже творението си на своите над 650 000 последователи в Instagram, защото за момента това е всичко, което може да прави с колата си. \n \n \nВ Обединените арабски емирства трябва да си навършил 18 години, за да можеш да шофираш законно. \nИма дори и видео с Белхаса, на което се вижда как е облепена колата, като има доста голяма вероятност това да не е одобрено нито от Supreme, нито от Louis Vuitton. \nКогато обаче си богат можеш да правиш почти всичко, което искаш. \nИзточник:  \n", "date": "2017.08.07", "title": "15-годишният Рашед има свое Ferarri, но превърна колата в нещо съвсем различно (СНИМКИ/ВИДЕО)"}
{"url": "https://www.blitz.bg/kriminalni/prestplenie/krasavitsata-kloui-otvlechena-za-seks-robinya-v-milano-progovori-za-uzhasyavashchiya-koshmar-koyto-e-prezhivyala-v-plen-snimkivideo-18_news534609.html", "text": "Събудих се със закопчани с белезници ръце и крака, запушена уста, в чанта. Това разказва 20-годишният британски модел, която беше упоена и отвлечена в Италия. Единият от задържаните за престъплението е поляк. 30-годишният Лукаш Павел Херба възнамерявал да я продаде като секс робиня в интернет.\nОтвлеченото момиче се казва Клоуи. Тя разказва ужасяващи неща около отвличането й, съобщава Нова телевизия, позовавайки се на британски медии.  20-годишното момиче заявява, че докато е била в плен се е страхувала за живота си „секунда след секунда, минута след минута, час след час”. \nПохитителите били свързани с група, известна с името „Черна смърт”. Докато я държали упоена, обявили наддаване за нея в интернет с начална цена от 300 000 евро. Дали срок на модната агенция, за която работи, да я откупят, ако искат да избегнат продажбата й като секс робиня. Самата Клоуи предполага, че е можело да бъде продадена в Близкия изток. \nКлоуи разказва, че в средата на юли отишла на фотосесия в Милано. Адресът обаче се оказал фалшив и тя се озовала в изоставена сграда. Тогава непознат мъж я нападнал. \n„Мъж с черни ръкавици ме изненада отзад, сграбчи ме за врата и ми запуши устата, за да не пищя”, разказва момичето. „Втори мъж с черна маска ме инжектира с нещо в лявата ръка. Мисля, че изгубих съзнание\".  \n„Когато се събудих, осъзнах, че съм в багажника на кола, с белезници на краката и ръцете и лепенка на устата. Бях в чанта и можех да дишам само през малка дупка”, разказва Клоуи.   \nКлоуи била закарана в градче в Италия, близо до френската граница. Там похитителите я държали вързана и я заплашвали, че ще я убият, ако се опита да избяга. По думите й похитителите са били общо четирима. \nКлоуи обаче е млада майка, което оказва се е против правилата на групата „Черна смърт”. \nЗа да се спаси, тя накарала единият си похитител да си мисли, че могат да станат интимни, когато всичко се оправи.   \nПредлагайки я в интернет, в обявата били поместени мерките й и уверение, че е прегледана от доктор и няма полово предавани болести.  \n  \n", "date": "2017.08.07", "title": "Красавицата Клоуи, отвлечена за секс робиня в Милано, проговори за ужасяващия кошмар, който е преживяла в плен (СНИМКИ/ВИДЕО 18+)"}
{"url": "https://www.blitz.bg/intsidenti/khimicheski-zavod-gori-v-kaliforniya_news534623.html", "text": "В Калифорния, близо до град Ридли, е пламнал химически завод. На място са пристигнали пожарни екипи и огнеборците се опитват да потушат пожара.\nОчевидците съобщават за гъст черен дим и взривове, споре местните американски издания. Превод и редакция: БЛИЦ \n", "date": "2017.08.07", "title": "Химически завод гори в Калифорния"}
{"url": "https://www.blitz.bg/intsidenti/uzhas-na-letishcheto-v-toronto-dva-samoleta-se-sblskakha-na-pistata-vizhte-podrobnosti-za-dramatichnata-situatsiya-snimki_news534624.html", "text": "Два самолета, на полската авиокомпания LOT и канадската Air Canada, удариха крилете си на международното летище в Торонто. Инцидентът е станал в събота (05.08.) вечерта, но едва сега излиза информация за инцидента.\nОт полската авиокомпания са съобщили, че самолетът на Air Canada е повредил крилото на полската машина, когато е маневрирал и се е опитвал да застане до него. \nСпоред данните на канадския тв канал CBC, в момента на произшествието на борда на канадския лайнер са се намирали 286 пътници, които са преживели истински ужас и уплаха за живота си. Няма пострадали в резултат на инцидента.  Превод и редакция: БЛИЦ \n \n \n \n", "date": "2017.08.07", "title": "Ужас на летището в Торонто! Два самолета се сблъскаха на пистата, вижте подробности за драматичната ситуация (СНИМКИ)"}
{"url": "https://www.blitz.bg/intsidenti/prirodni-stikhii-vzekha-zhertvi-v-italiya_news534625.html", "text": "Трима души загинаха при инциденти, свързани с природни аномалии, в Северна Италия, пише AFP, цитирана от \"Фокус\". Мъж от Белгия на 41-години, е загинал на летния лагер в долината Трамонтина, след като дърво е паднало върху палатката му.\nДруго дърво, изкоренено от силните ветрове, е паднало по време на фестивал в Марция, убивайки друг човек.  \nВ планинската област Мармолада загива турист, ударен от светкавица.\n", "date": "2017.08.07", "title": "Природни стихии взеха жертви в Италия"}
{"url": "https://www.blitz.bg/zdrave/diagnostika-i-lechenie/zhena-sama-si-diagnostitsira-rak-i-spasi-svoya-zhivot-chrez-bezplatno-prilozhenie-na-smartfona-si-snimki_news534627.html", "text": "46-годишна жителка на английското графство Съмърсет разбрала за страшната диагноза чрез приложение за сканиране на бенките, съобщава The Independent. Програмата показала, че всички бенки на Ники Дудридж са доброкачествени образувания, освен една от тях, отличаваща се по цвят и размер.\nПриложението алармирало с предупреждаващ знак за злокачествена ракова бенка на глезена й с размер колкото половината нокът. \nНики Дудридж, която е и майка на малко момиченце, изпратила снимка на бенката на своя приятелка, която е медицинска сестра, и тя я посъветвала веднага да посети болница и да бъде прегледана. Впоследствие се оказало, че тя има кожен рак, изразен с тумор с размерите на юмрук под бенката.  \n\"Само няколко седмици след като използвах приложението SkinVision app хирурзите отстраниха злокачествения меланом - най-агресивната форма на рака на кожата\", разказва Ники пред изданието. \nЗа щастие операцията се оказала успешна. Според Ники Дудридж, приложението е спасило живота й.  Превод и редакция: БЛИЦ \n", "date": "2017.08.07", "title": "Жена сама си диагностицира рак и спаси своя живот чрез безплатно приложение на смартфона си (СНИМКИ)"}
{"url": "https://www.blitz.bg/svyat/velikobritaniya-mozhe-da-prodlzhi-da-plashcha-na-es-pone-oshche-tri-godini_news534628.html", "text": "Великобритания ще продължи да плаща по дългосрочни програми на Европейския съюз до 2020 година, дори след като осъществи Брекзит, заяви еврокомисарят Гюнтер Йотингер, цитиран от Reuters.\nГюнтер Йотингер каза, че Великобритания е задължена да уважи ангажиментите, които е поела по дългосрочните програми, преди референдума за Брекзит. \n„В резултат, Лондон ще трябва да прехвърля средства към Брюксел поне до 2020 година“, заяви той. \nНапускането на Обединеното кралство ще отвори дупка от финансова дупка от 10 милиарда в ЕС, каза той. \nИзточник: \"Фокус\".\n", "date": "2017.08.07", "title": "Великобритания може да продължи да плаща на ЕС поне още три години"}
{"url": "https://www.blitz.bg/svyat/piyana-uchitelka-se-otdade-na-oralen-seks-ss-svoy-uchenik-v-toaletnata-na-samoleta-snimki_news534562.html", "text": "Британска учителка остана без работа заради любовна афера с 16-годишен ученик. По данни на The Sun, 28-годишната преподавателка Елинор Уилсън е заподозряна, че е правила секс с момчето на борда на самолет.\nЗаедно с цял клас тийнейджъри тя се връщала от екскурзия в Швейцария. На борда на самолета се напила с един от учениците си. \nМалко по-късно двамата се уединили в тоалетната и се отдали на орални ласки. Връзката им продължила няколко месеца, като през това влюбените си разменяли палави SMS-и и снимки. \nЗа любовната им авантюра се разбрало случайно, след като друг ученик от същия клас започнал да шантажира даскалицата с надеждата и той да се намърда в леглото й. \nЕлинор Уилсън отрича обвиненията, но дисциплинарна комисия вече й е отнела правата да работи в училище заради „неподобаващо и непрофесионално поведение и опит да скрие отношенията си с ученик”.  \n \n", "date": "2017.08.07", "title": "Пияна учителка се отдаде на орален секс със свой ученик в тоалетната на самолета (СНИМКИ)"}
{"url": "https://www.blitz.bg/svyat/plenyavashchata-istoriya-na-dvuglavoto-momiche_news534630.html", "text": "Историята на Двуглавото момиче, родено в робство, е наистина изумителна. Тя показва силата на залепените една за друга близначки, които въпреки подигравките се превръщат в прочуто певческо дуо по време на робство.\nСиамските близначки Мили и Кристин Маккой са известни като Близначките от Каролина, Двуглавото момиче или Двуглавия славей. Двете сестри са родени, за да споделят една съдба. Родени в робство, продадени в цирка, те са отвличани не един и два пъти. Въпреки трудностите те не се отказват и сами коват житейския си път. \nСиамски близначки Мили и Кристин Маккой имат нелека съдба. Те стават известни циркови актриси както в САЩ, така и отвъд Океана. Целият им живот е на сцена. Половината време от него те са нечия собственост, а през другата – прочуто певческо дуо, което пее специално за кралица Виктория. \nВсичко започва на 11 юли 1851 г. в Уелчес Крийк, Северна Каролина. Близначките се раждат, свързани една с друга чрез общ гръбначен стълб. Майка им и баща им - Джейкъб и Монемия са роби, което прави децата им автоматично собственост на местния фермер. \nМили и Кристин имат всички необходими органи, две самостоятелни ръце и крака, за да са отделни личности. Въпреки това често се представят като едно цяло и дори близките им ги приемат за един човек. Веднага след раждането те са взети от родителите им и са придадени в цирка. \nБлизначките са продавани многократно. Накрая попадат в ръцете на богатият търговец Джоузеф Смит, който се представя за техен мениджър. Той ги пуска в т.нар. фрийк шоуа или представления за уроди. Интересът към близначките бил огромен, а билетът, за да ги видиш – много скъп. Собственикът им печели много от Двуглавото момиче. Това става и причина за неколкократни отвличания. \nКогато са на три годинки, близначките изчезват безследно. Майка им помага в разследването и те са открити в Англия. За да си ги вземе обратно, семейство Смит взема родителите на момичетата и се мести в Англия. Там завежда дело. \nВ Англия Джейкъб и Монемия се научават да четат и пишат. Освен това усвояват френски и немски. След като през 1863 г. робството е отменено, бившите роби остават да живеят в Англия. \nВтората половина от живота на Мили и Кристин също е на сцена. Вече свободни, те се изявяват като певици. Прозвището им се променя от Двуглавото момиче на Двуглавия славей. \nДвете сиамски близначки, родени в робство, се превръщат в световно известно певческо дуо. Те получават покана да пеят специално за кралица Виктория, както и да бъдат почетни представители на елитен пътуващ цирк. \nМили и Кристин разказват историята си в автобиографията Историята на Близначките от Каролина. Прекарват 30 години на сцена, а след това се пенсионират. Момичетата прекарват остатъка от живота си във фермата, в която са родени. През 1912 г. Мили се разболява от туберкулоза. Тя умира на 12 октомври на 61-годишна възраст. Сестра ѝ я последва само 17 часа по-късно. \nПевческото дуо е погребано в двоен ковчег в небелязан гроб. Останките им са преместени в гробището в Уелчес Крийк през 1969 г. Гробът им може да бъде открит и днес. \nИзточник: sanovnik.bg\n", "date": "2017.08.07", "title": "Пленяващата история на Двуглавото момиче"}
{"url": "https://www.blitz.bg/svyat/samopriznaniyata-na-mladezh-razkrikha-ekstremistkata-mrezha-na-id-v-pakistan_news534631.html", "text": "Признанията на пакистански младеж, който бе заловен мигове преди да се опита да извърши самоубийствен атентат, дадоха на властите ценна информация за екстремистката мрежа, която седи зад скорошното насилие в страната, пише Reuters, цитирана от \"Фокус\".\nПризнанията на младежа, който се казва Усман, описват мрежа от радикални семинари и тренировки, както и тайни съоръжения, където се правят бомби, в Източен Афганистан. \nСтотици хора бяха убити в нападения срещу шиитското малцинство на Пакистан, пораждайки страхове, че страната може да стане арена на религиозно насииле. \nПакистанската полиция смята, че мрежата, за която Усман твърди, че му е помогнала да извърви двете хиляди километра пътешествие от Афганистан, помага на „Ислямска държава“ да разпространява екстремистката си пропаганда в Южна Азия. \nПакистанската мрежа обединява няколко известни джихадисти, които принадлежат на екстремистки групировки, казаха от полицията.  \nВ признанието си, Усман не назовава „Ислямска държава“ директно, но полицията смята, че мрежата, която седи зад пет смъртоносни нападения в страната, е свързана с базираната в Сирия и Ирак групировка. \n„Ислямска държава няма формална структура в Пакистан. Тя работи на франчайз система и именно това е моделът, който е използван в Пакистан“, заяви високопоставеният полицай от Департамента за антитероризъм, Раджа Умер Хатаб. \nМиналата година, младежът е пристигнал в източната афганска провинция Нангархар, където американски и афгански сили за сигурност се бият с местния клон на „Ислямска държава“. \nУсман е родом от пакистанската долина Сват. Той заяви на разследващите, че е бил рекрутиран от брат си. \n„Брат ми, ми каза, че трябва да се присъединя към джихада. Да стана самоубийствен атентатор“, се казва в признанието. Младежът е напуснал дома си, заедно с по-възрастен мъж. Двамата са отишли в афганската провинция Кандахар. Оттам с мотоциклет са стигнали до отдалечения пустинен град Вадх, в южен Белуджистан, където Усман е бил обучаван.\n", "date": "2017.08.07", "title": "Самопризнанията на младеж разкриха екстремистката мрежа на ИД в Пакистан"}
{"url": "https://www.blitz.bg/svyat/ambr-khrd-poluchi-nov-udar-ot-sdbata-sled-razvoda-s-dzhoni-dep-izvesten-miliarder-izdrzha-samo-nyakolko-mesetsa-s-aktrisata-i-y-bi-shuta_news534632.html", "text": "Шефът на Tesla и Space X Илон Мъск е взел решение да приключи своите отношения с актрисата Амбър Хърд, която е и бивша съпруга на Джони Деп. За раздялата на горещата в последните месеци двойка, съобщава \"Дейли Мейл\".\nСпоред данните на изданието, Амбър Хърд е \"опустошена\" от разрива, който се случил преди около седмица. Източник на \"Дейли Мейл\" отбелязва, че Мъск разбрал за някои особености в поведението на приятелката си, които се оказали неприемливи за него.  \n\"Амбър може много добре да манипулира и да бъде егоистична. Илон се върна в Лос Анджелис, докато тя от своя страна \"ближе раните си\" в Австралия\", цитира изданието своя събеседник.   \nНапомняме, че за интимната връзка на актрисата с милиардера стана известно през април тази година. Тогава американските издания съобщаваха, че Мъск даже иска да направи предложение за женитба на Амбър Хърд.  Превод и редакция: БЛИЦ \nАмбър Хърд\n", "date": "2017.08.07", "title": "Амбър Хърд получи нов удар от съдбата след развода с Джони Деп! Известен милиардер издържа само няколко месеца с актрисата и й би шута..."}
{"url": "https://www.blitz.bg/svyat/voenna-operatsiya-sreshchu-al-kayda-e-zapochnala-v-yemen_news534633.html", "text": "Хиляди йеменски войници участват в операция, чиято цел, е да отблъсне „Ал Кайда“ от една от йеменските й твърдини, предава The New York Times, цитиран от \"Фокус\"\nОфанзивата в провинция Шабва започна миналата седмица и включва две хиляди йеменски войници, подкрепени от десетки военни съветници от ОАЕ, както и няколко командоси от спецчастите на САЩ. \nТова е най-голямата военна операция срещу „Ал Кайда“ в Йемен, откакто йеменски войници в бронирани машини, с авиационна поддръжка завзеха ключов пристанищен град през април месец. \nОперацията е последната фаза от кампанията срещу йеменските екстремисти, която започна откакто Доналд Тръмп стана американски президент. Тя показва, че президентът Тръмп възприема стратегията на Барак Обама, да се подкрепят местните съюзници в горещите точки като Йемен, Сомалия и Нигерия, вместо да се изпращат американски военни.\n", "date": "2017.08.07", "title": "Военна операция срещу „Ал Кайда“ е започнала в Йемен"}
{"url": "https://www.blitz.bg/svyat/mlad-mzh-izumi-vsichki-v-metroto-vizhte-kakvo-napravi-sred-ptnitsite-snimki_news534634.html", "text": "Жителят на Сан Франциско Крис Уотърс както обикновено пътувал с метрото до работата си. но каква била изненадата му, когато пътник на съседното място изведнъж извадил купичка и започнал да си приготвя овесена каша. Уотърс, както и другите пътници били страшно удивени от поведението на младия мъж. Очевидецът веднага извадил телефона и снимал необичайната случка. Снимките той публикувал в Туитър, съобщава ABC News.\nЗа учудване на всички, утренните процедури на странния пътник не приключили с кашата. След като приключил със закуската си, той извадил и....безжична самобръсначка и съвсем невъзмутимо започнал да се бръсне.  \n\"Това наистина е най странното и лудо поведение, което съм виждал в метрото\", написал Крис към снимките си. \nВероятно, мъжът се е успал и е бил принуден да завърши сутрешните си процедури по пътя за работа.  Превод и редакция: БЛИЦ \n \n \n \n", "date": "2017.08.07", "title": "Млад мъж изуми всички в метрото, вижте какво направи сред пътниците (СНИМКИ)"}
{"url": "https://www.blitz.bg/intsidenti/nay-malko-30-dushi-postradakha-sled-tornado-v-sashch-video_news534635.html", "text": "30 души най-малко са пострадали заради страховито торнадо преминало през Тълса, щата Оклахома, съобщава The Washington Post, позовавайки се на пресслужбата на болница св. Франциск.\nНа жителите на града им е провървяло, защото рано сутринта повечето от магазините и ресторантите в епицентъра на торнадото са били затворени. По-голямата част от пострадалите са били транспортирани в болницата с личен транспорт.  \nЗаради стихията без електричество са останали 11 хил. души. Засега няма информация за загинали. Превод и редакция: БЛИЦ \n \n \n \n", "date": "2017.08.07", "title": "Най-малко 30 души пострадаха след торнадо в САЩ (ВИДЕО)"}
