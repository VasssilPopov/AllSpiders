{"url": "https://www.blitz.bg/stsena/nyama-da-povyarvate-kakvo-nakara-adel-da-otkazhe-uchastiya_news554612.html", "text": "\n Британската певица Адел е отхвърлила оферта на стойност 1 милион британски лири за две шоута в Близкия изток, за да прекара повече време в градината си, съобщават Контактмюзик. \nИзпълнителката на хита \"Hello\" има слабост към градинарството, откакто временно се оттегли от музикалната индустрия и се отдалечи от светлините на прожекторите. \nМузикантът Гай Себастиан разкри, че 29-годишната мегазвезда пренебрегнала предложение да пее в две шоута, защото била прекалено ангажирана с новото си хоби. \n\"Бях заедно с агента на Адел, когато й бе предложено да получи 1 милион лири, за да пее в две шоута. Агентът й обаче отвърна: \"Тя няма да пее - заета е с градинарство тази седмица. Адел чисти плевели тези дни\", разказа Себастиан.   \nРодената в Лондон знаменитост, която поделя времето си между Лос Анджелис и Великобритания, отхвърли възможността да пее в полувремето на миналогодишния \"Супербоул\", тъй като нямала усещането, че изпълнението й ще има нещо общо с музиката.\n", "date": "2017.10.31", "title": "Няма да повярвате какво накара Адел да откаже участия"}
{"url": "https://www.blitz.bg/kriminalni/nakazanie/romkata-aneliya-ubila-spruga-si-grk-i-drzhala-trupa-mu-vv-frizer-si-go-poluchi_news554581.html", "text": "\n Българка получи доживотен затвор за   е от ромски произход и е от Варна. \nTялото на гръцкия моряк бе намерено във фризер в апартамент в Калитея през януари миналата година. \nГръцки прокурор е окачествил убийството като едно от най-тежките престъпления в страната, уточнява Канал 3. \nСпоред него целта на жената е била да задигне състоянието на съпруга си. \n \n", "date": "2017.10.31", "title": "Ромката Анелия, убила съпруга си грък и държала трупа му във фризер, си го получи"}
{"url": "https://www.blitz.bg/svyat/osuetikha-teroristichen-akt-v-mol-v-istanbul_news554577.html", "text": "Членове на ИДИЛ са били планирали триетапно бомбено нападение в мол в Истанбул, съобщава в. \"Хюриет дейли нюз\", като се позовава на турската полиция за борба с тероризма.\nМащбани операции на турската полиция са довели до разкриване на план на джихадистката групировка за нападение в мол в истанбулския квартал „Байрампаша”, както и на паркинга на търговския център. \nПолицията за борба с тероризма е предприела операция на 27 октомври след две експлозии същия ден в жилища в два истанбулски квартала, последвани от пожари. Двете квартири са се оказали джихадистки клетки. Според съобщение на полицията в жилищата, които са били празни, са били намерени различни материали, използвани за направата на бомби. \nНа 28 октомври полицията е тръгнала по следите на четирима предполагаеми членове на ИДИЛ, свързани с двете експлозии, и е открила колата им на паркинга на мол. Четиримата заподозрени са се опитали да избягат, но полицията е успяла да ги залови. Един от заподозрените е бил прострелян в крака. \nКолата на паркинга се е оказала заредена с експлозиви. Освен това там бил открит и мотор със заложена бомба. От колата и мотора са конфискувани 66 самоделни експлозива с дистанционно управление. При претърсване в сградата на търговския център били намерени четири микровълнови печки, пълни с експлозиви, които били поставени в сейфове. \nСпоред полицията членовете на ИДИЛ купили от различни магазини в мола микровълновите печки. След като поставили в тях експлозови, ги занесли отново в търговския център с претекста, че имат проблеми и искат да ги върнат. Охранителите поставили върнатите микровълнови печки в сейфове. \nЧленовете на ИДИЛ планирали да взривят с дистанционно управление експлозивите печките. Втората част от плана включвала взривяване на експлозовите, поставени в колата и на мотора. Последната фаза предвиждала терористи камикадзе с жилетки с експлозиви да се самовзривят сред множеството. \nПо-рано днес пък стана ясно, че и  . \n", "date": "2017.10.31", "title": "Осуетиха терористичен акт в мол в Истанбул"}
{"url": "https://www.blitz.bg/lyubopitno/unikalno-zhensko-parkirane-vzrivi-mrezhata-video_news554584.html", "text": "\n Поредно нелепо женско паркиране затвърди теориите на всички, които настояват, че дамите са лоши шофьори. \nВъв видеото се вижда как жена се опитва да паркира. Случаен минувач опитва с ръкомахане да й помогне. Тя най-после успява да паркира автомобила си. Секунда по-късно обаче тя дава газ и отнася колата пред нея. \nКъде точно се разиграва случката така и не става ясно. \n  \n", "date": "2017.10.31", "title": "Уникално женско паркиране взриви мрежата (ВИДЕО)"}
{"url": "https://www.blitz.bg/layfstayl/ptuvane/edinstvenite-dve-neshcha-koito-tryabva-da-porchvate-v-samoleta-sa_news554586.html", "text": "\n Храната на самолета е гадна. Това го знаем всички. Можете ли да разгледате две хиляди гурме ястия на 20 хиляди височина, докато тези до вас напират за фастъци и шардоне на всеки пет минути? Според бивш топ готвач, работил за големи авиокомпании, единствените две неща, които трябва да поръчвате на борда на летателните машини са телешко месо и пържен ориз. \n„Дори да го претопляме отново и отново, то си остава вкусно. Пърженият ориз, също като телешкото, запазват своята констистенция и вкус, дори да се претоплят често. Спагетите са лош избор, защото те трябва да се готвят ал денте, за да бъдат вкусни’, обяснява той.  \nГотвачът е изследвал 30 хиляди самолетни ястия, за да стигне до това заключение. \n \n", "date": "2017.10.31", "title": "Единствените ДВЕ неща, които трябва да поръчвате в самолета са..."}
{"url": "https://www.blitz.bg/kriminalni/shok-v-kiev-komandosi-na-poroshenko-arestuvakha-sina-na-arsen-avakov-za-koruptsiya-video_news554590.html", "text": "\n Детективи и командоси от Националното антикорупционно бюро на Украйна, което е пряко подчинено на президента Петро Порошенко, нахлуха днес в апартамента на сина на вътрешния министър Арсен Аваков, извършиха обиск и го изведоха окован в белезници, предават украински и руски медии.  \nВ мрежата се появи и видео от задържането на Александър Аваков. Официалната версия е, че той е арестуван по делото за \"раниците на Аваков\". Това е една афера, свързана с доставките на специални раници за МВР на Украйна. Поръчката е била възложена на предприятия свързани със сина Аваков и така са били нанесени вреди на ведомството за над 14 милиона гривни, информира украинската агенция УНИАН.  \nЗаедно със сина на Аваков е арестуван и бившият зам.-министър на вътрешните работи на Украйна Сергей Чеботаря. Подчиненото на Аваков ведомство излезе с остра декларация, в който се казва, че антикорупционната служба извършва политическа дейност за оказване на натиск.  \nПред съда, в който се гледаше мярката за неотклонение на Александър Аваков, се бяха събрали няколко десетки мъже в камуфлажни дрехи, предвождани от близък сътрудник на Аваков, но до насилие засега не се стигна.  \n \n \n \n", "date": "2017.10.31", "title": "Шок в Киев: Командоси на Порошенко арестуваха сина на Арсен Аваков за корупция (ВИДЕО)"}
{"url": "https://www.blitz.bg/svyat/koya-e-nay-bogatata-kralska-osoba-v-evropa-ne-si-mislete-za-elizabet-ii-snimki_news554558.html", "text": "\n Ханс-Адам II фон унд цу Лихтенщайн е най-богатият принц в Европа, лидер на абсолютна монархия в страна с население от едва 38 000 души. Той не само наследява богатство от епохата на кръстоносните походи, което нараства заедно със славата на Лихтенщайн като данъчен рай. \nТой е собственик на частна банка и има правомощия да разпуска парламента, да назначава съдии и да налага вето на решения на народа, гласувани по време на референдум, пише ВВС. \n Състоянието му се оценява на 4.4 млрд. долара от Индекса на милиардерите на Bloomberg. \nХанс-Адам II, чието княжество се намира между Швейцария и Австрия, притежава земи, замъци, два двореца във Виена, скъпа колекция от картини на ренесансови художници, включително Рембранд и Рубенс, и най-важното – частната банка LGT Group, чиито клиенти са компании и милиардери. \n Стойността на банката се повиши с 64% тази година, прибавяйки 1.7 млрд. долара към личното му състояние. Ханс-Адам II живее в замък, построен на скалист бряг в европейската страна, която носи неговото име. \nОще от много ранна възраст е включен в изграждането на страната и след като завършва икономика и бизнес в университета в Санкт Гален в Швейцария, баща му му възлага да реорганизира семейната империя, за да подобри ефективността при управлението й. \n Ханс-Адам II закрива няколко отдела на банката, които не носят печалби и съсредоточава портфолиото й с клиенти към институции и хора с по-голямо богатство. Той е държавен глава и суверен на Лихтенщайн - една от най-малките страни в света. Не притежава титлата крал, защото Лихтенщайн е княжество, подобно на Монако. \n Ханс-Адам II се жени за графиня Мари Кински фон Виниц унд Тетау, от която има четирима сина. Престолонаследник е принц Алоа, който от 2004 г. беше упълномощен от баща си да взема ежедневни управленски решения, за да се подготви преходът. \n  \n \n \n Лихтенщайн е конституционна монархия, в която държавният суверенитет е поделен между принца и гражданите. Но през 2003 г. 64% от населението гласува за предоставяне на по-широки политически правомощия на Ханс-Адам II на конституционен референдум. \n В резултат на това Лихтенщайн се превърна в единствената абсолютна монархия в Европа. На практика това предостави на принца възможността да номинира и отстранява правителството, което предизвика вълна от критики и страхове от евентуална поява на монархическа диктатура. \n Десет години по-късно се проведе друг референдум за ограничаване на правомощията, включително налагане на вето на резултата от народните вотове, разпускането на парламента, назначаването на съдии. Хората обаче масово гласуваха против ограниченията.  \n Принцът мултимилионер принадлежи към една от най-старите благороднически фамилии в Европа. Един от предшествениците му - Уго Лихтенщайн, е споменат за първи път през 1136 г. По онова време семейните територии се простират в части от днешна Германия, Австрия, Унгария и Чехия. \n Днес обаче земите, които притежава Ханс-Адам II, се намират в Австрия и се оценяват на 100 млн. долара, според Индекса на Bloomberg.  \nТова е твърде малко, в сравнение с притежаваните недвижими имоти от други благороднически семейства, които макар и да не са кралски особи, имат придобити имоти векове по-рано. \n Например, Хю Гросвенър, седмият херцог на Уестминстър, и граф Кадоган са собственици на гигантски терени в Лондон. \n  \n \n \n От години Лихтенщайн е смятан за данъчен рай, въпреки че в последно време страната положи усилия да промени този имидж и да се установи като традиционен финансов център. \nПрез 2000 г. княжеството си навлече много критики, след като в международни доклади бяха посочени пропуските във финансовия контрол и беше отбелязано, че банковата система позволява на престъпни групи от Русия, Италия и Колумбия да перат пари, спечелени от престъпна дейност. \n Организацията за икономическо сътрудничество и развитие (ОИСР) започна да наблюдава финансовите регулации в страната, особено след кризата от 2008 г. \n \n Страните, които бяха засегнати най-сериозно от липсата на приходи, решиха да направят всичко възможно, за да разкрият скритите активи в страните данъчен рай. Заради натиска Лихтенщайн реформира постепенно законите си, като постигна споразумения с много държави. \n Оттогава започна нов етап за малката страна, която пази тайни милионери в историята си и от векове е управлявана от една и съща фамилия. Между планини, реки и замъци изниква кралство като от приказките. \nНо всъщност можем да си го представим като гигантска банка, която управлява гигантски капитали и където думата демокрация не се чува обикновено в разговорите на поданиците. \nИзточник:  \n", "date": "2017.10.31", "title": "Коя е най-богатата кралска особа в Европа, не си мислете за Елизабет II (СНИМКИ)"}
{"url": "https://www.blitz.bg/svyat/khelouin-v-beliya-dom-video_news554589.html", "text": "\nБелият дом влезе в духа на Хелоуин. \nАмериканският президент Доналд Тръмп и първата дама Мелания посрещнаха деца и техните настойници от над 20 училища в Мериленд, за да отбележат празника. Сред гостите бяха и семейства на военни и скаути.  \nПрезидентското семейство раздаваше лакомства на своите гости. \nТиранозавър Рекс, миньони, паяци и дори скелет, с надпис \"Да направим Америка велика отново\" пък бяха сред най-интересните костюми тази година. \n  \n", "date": "2017.10.31", "title": "Хелоуин в Белия дом (ВИДЕО)"}
{"url": "https://www.blitz.bg/layfstayl/vv-vip-bradr-e-strashno-izvnredna-situatsiya-trese-kshchata-video_news554521.html", "text": "Тази вечер във VIP Brother от 21:00 часа ще проследим извънредната ситуация, която Тото, Дани Златков и Шеф Петров създадоха в Къщата по време на живото предаване снощи. Съквартирантите на възраст под 35 години ще влязат в ролята на чавдарчета и ще отговарят на въпроси от учебниците за четвърти клас, а Мегз ще получи шанс отново да се превърне в пълноправен участник в шоуто.\nВ края на живото предаване снощи станахме свидетели на извънредна ситуация в Къщата. Напрежението между Тото, Дани Златков и Шеф Петров ескалира, а тази вечер ще проследим от какво беше породена тази игра на нерви и до къде стигнаха участниците в нея. \nОстри реплики, твърдения за физическо посегателство и моментална намеса на Big Brother ще завладеят Къщата, а дали физическата разправа наистина е факт, или обвиненията са породени в момент на силен афект, предстои да разберем. \nВ дейли епизода на VIP Brother довечера ще видим как всички Съквартиранти на възраст под 35 години ще се превърнат в чавдарчета и ще се върнат в класната стая. Те ще трябва да отговарят на въпроси от учебниците до четвърти клас, а в тази надпревара зрителите ще станат свидетели на неподозирани изненади. В рамките на мисията, Big Brother ще даде шанс на Мегз да се върне в играта като пълноправен участник, но това ще остане тайна за останалите чавдарчета. \nФантомът на Къщата ще трябва да даде повече верни отговори от съучениците си, а дали Каканашева ще покаже необходимите знания, или ще остане със статут Фантом, ще разберем съвсем скоро.Снощи зрителите решиха Алфредо Торес да се раздели с най-известната Къща само на крачка от финалната права на шоуто.   \n", "date": "2017.10.31", "title": "Във \"ВИП Брадър\" е страшно, извънредна ситуация тресе Къщата! (ВИДЕО)"}
{"url": "https://www.blitz.bg/svyat/begletst-puchdemon-sipe-tezhki-obvineniya-sreshchu-madrid-ot-belgiya-na-zhivo_news554504.html", "text": "Правителството на Каталония опита всичко за диалог с Мадрид, но бяхме принудени да провъзгласим независимост. Това заяви отстраненият от власт лидер на Каталония Карлес Пучдемон на пресконференция в Брюксел. Брифингът започна 20-ина минути след обявения час - 13.30.\nПо думите му Каталония е приела план „по мирен преход към независимост, избягвайки насилието”.  \nТой също така отбеляза, че правителството на Каталония ще приеме резултатите от предсрочния вот, който ще се проведе на 21 декември, каквито и да са те. И добави, че Мадрид е длъжен да приеме волята на каталунците, включително и резултатите от изборите. При това той отбеляза, че ако ЕС подкрепи силовите действия на Мадрид, това ще бъде край на идеалите, на които е основана Европа.  \nПучдемон каза още, че не смята да моли Белгия за политическо убежище.  \n  \nПрипомняме, че в началото на тази седмица, когато  прокуратурата на Испания предяви обвинения към Пучдемон, заедно с петима от бившите си министри той отпътува тайно за Брюксел. По информация на Diario, бившият вицепремиерът Ориол Жункерас е съобщил, че Пучдемон е отлетял за Белгия, за да „работи”. \n  \nМеждувременно испанските власти закриха официалния сайт на отстранения от длъжност каталонски лидер. \nКонституционният съд на Испания пък разпореди отмяната на декларацията за независимост на Каталуния, приета едностранно от регионалното правителство в Барселона миналия петък. „На пленарно заседание КС отмени временно декларацията за независимост\", разкрива източникът на агенция\n Пресконференцията на Карлсе Пучдемон в белгийската столица може да гледате  \n \n \n", "date": "2017.10.31", "title": "Беглецът Пучдемон сипе тежки обвинения срещу Мадрид от Белгия (НА ЖИВО)"}
{"url": "https://www.blitz.bg/svyat/national-interest-eto-zashcho-rusnatsite-tryabvalo-da-se-boyat-ot-noviya-amerikanski-bombardirovach-v-21_news554069.html", "text": "На 27 октомври 2015 г. Northrop Grumman получи поръчка за разработка на нов свръхсъвременен бомбардировач B-21 „Raider”. Макар много детайли от проекта все още са обвити в тайна, американското издание The National Interest се опита да направи няколко предварителни извода. (БЛИЦ припомня, че първият „невидим бомбардировач” B-2 Spirit беше възложен пак на Northrop Grumman преди почти 30 г.)\nЧетири месеца по-късно, 26 февруари 2016 г., проектът за самолета беше представен на обществеността. Той получи наименованието В-21, а не В-3, като цифрите „21” показват принадлежността на машината към 21-и век. Названието „Raider” пък е в чест на легендарния рейд „Doolittle Raid” на бомбардировачите В-25 през 1942 г., възглавяван от генерал Джеймс Дулитъл срещу японската армия. \n  \nОфициалното изображение на бомбардировача B-21 Raider има определена прилика с бомбардировача B-2 Spirit. Основните разлики са при броя на чупките в изходящия ръб на крилото и разположението на двигателите. При В-21 соплата на четирите двигатели (сдвоени два по два) за излизащите газове са прикрити, което се отразява добре на радарната и на инфрачервената „незабележимост” на самолета. Впрочем ВВС са склонни да изберат съвременните двигатели F-135, които вече са поставени на F-35. \n  \nСъщо като своя предшественик, B-21 Raider ще бъде тежък стратегически бомбардировач, но може с по-малка максимална полетна маса от 170 тона. ВВС искат в бомбовите сектори на самолета да има две пускови установки револверен тип Advanced Applications Rotary Launcher, побиращи по 8 крилати ракети. \n  \nВ-21 ще бъдат въоръжени с ракети за далечно действие (LRSO) следващо поколение, както и с коригируеми атомни бомби В61-12. Комбинацията ще позволи неутрализиране на противниковата ПВО с крилати ракети още преди влизане в зоната на нейното поражение, а след това да се бомбардира по основната цел, пише The National Interest. \n  \nЗа не ядрени мисии В-21 може да използва крилати ракети JASSM-ER и бомби GBU-31, насочвани по GPS. Бомбардировачът ще може да носи и свръхмощна коректируема противобункерна бомба GBU-57, която  в състояние да прониква на дълбочина до 61 метра или да пробива до 19 метра армиран бетон. \n  \nВ бомбения сектор на бомбардировача ще може да се помества разузнавателно оборудване, системи за управление и свръзка, оръжие за радиоелектронна борба. Така „Raider” е на път да стане първия в света многоцелеви бомбардировач. \n  \nПървият полет на В-21 е планиран за средата на 2020-те години. ВВС възнамеряват да закупят не по-малко от 100 машини, с цел напълно да заменят бомбардировъчния парк на ветераните B-52H и B-1B, обобщава The National Interest. \n  Редакция БЛИЦ \n \n", "date": "2017.10.31", "title": "National Interest: Ето защо руснаците трябвало да се боят от новия американски бомбардировач В-21"}
{"url": "https://www.blitz.bg/svyat/kamikadze-se-vzrivi-kray-avstraliyskoto-posolstvo-v-kabul-ima-mnogo-zhertvi-video_news554517.html", "text": "13 души са загинали, други 13 са ранени при експлозия, избухнала в дипломатически квартал на Кабул. Това съобщава Tolo News, позовавайки се на здравното министерство на Афганистан.\nКамикадзе се е взривило близо до посолството на Австралия. Районът е отцепен от полицията. \nГоляма част от жертвите са дипломатически служители.  Превод: БЛИЦ \n \n", "date": "2017.10.31", "title": "Камикадзе се взриви край австралийското посолство в Кабул, има много жертви (ВИДЕО)"}
{"url": "https://www.blitz.bg/svyat/mvnr-s-izvnredna-informatsiya-ima-li-postradali-blgarski-diplomati-pri-smrtonosniya-vzriv-v-kabul_news554528.html", "text": "Няма загинали или пострадали български граждани при мощния взрив, избухнал в дипломатическия квартал на Кабул по-рано днес. Дипломатическите служители на българското посолство в Афганистан са невредими. Към момента няма данни за нанесени материални щети на сградата на дипломатическата мисия. Това съобщиха от пресцентъра на МВнР.\nПо последна информация се съобщава за 13 загинали и 17 ранени в следствие на експлозията. Други подробности за инцидента не се съобщават. \nЗаместник-министърът на външните работи Георг Георгиев разговаря със служители на посолството на Република България, за да се информира лично за тяхното състояние и обстановката в Кабул след експлозията.   \n", "date": "2017.10.31", "title": "МВнР с извънредна информация има ли пострадали български дипломати при смъртоносния взрив в Кабул!"}
{"url": "https://www.blitz.bg/svyat/kapant-se-zatvarya-irak-podgotvya-goreshcho-posreshchane-na-byagashchite-ot-siriya-teroristi_news554553.html", "text": "Затваря се смъртоносен капан на границата с Ирак за терористите от ИД, съобщи руската ФАН с позоваване на арабски източници. Стана известно, че иракската армия започнала да подготвя на границата със Сирия „горещо посрещане” на джихадистите, търсещи спасение от руската и сирийската авиация в провинция Дейр ез-Зор.\nСега въоръжените сили на Ирак активно привличат специалисти за създаване на гранични инженерни съоръжения, които да задържат натиска на масово отстъпващи терористи на ИД. \n  \nФАН отбелязва, че основната причина за бягството, освен ударите на руската и сирийска авиация, са и активните настъпателни действия на сирийската армия. \n  \nЕдновременно с това иракското командване дало старт за голяма военна операция по прочистване на провинция Анбар. Най-интензивните бойни действия се водят в направление на селищата Рава и Каим. Превод и редакция: БЛИЦ \n \n", "date": "2017.10.31", "title": "Капанът се затваря: Ирак подготвя „горещо посрещане” на бягащите от Сирия терористи"}
{"url": "https://www.blitz.bg/svyat/strelba-kray-amerikanski-universitet-ima-ubit_news554532.html", "text": "\n Един човек е убит при стрелба късно снощи близо до Университета на Юта в Ред Бют Каниън. Това предадоха местните медии, позовавайки се на полицията. \nРъководството на висшето учебно заведение изпратило до студентите и служителите предупреждение да останат по местата си.  \nУниверситетският комплекс останал блокиран и хората нямали разрешение да го напускат часове по-късно. \nПолицията издирва 24-годишен мъж, заподозрян за стрелбата и отказа да съобщи подробности. \n \n", "date": "2017.10.31", "title": "Стрелба край американски университет – има убит"}
{"url": "https://www.blitz.bg/obshtestvo/kultura/vezhdi-rashidov-komisiite-po-kultura-na-evropeyskite-strani-shche-podkrepyat-blgarskoto-evropredsedatelstvo-snimki_news554560.html", "text": "\n Франция подкрепи предложението на Вежди Рашидов председателите на парламентарните комисии по култура на страните членки на ЕС да се срещнат в София в първата половина на 2018 г. по време на българското европредседателство. Това стана днес във френския Сенат по време на срещата на Вежди Рашидов с председателя на Комисията по култура Катрин Морен-Дезайи и с председателя на групата за приятелство с България - сенатор Лоик Ерве. \nНа срещата присъства и българският посланик в Париж Ангел Чолаков. \nКатрин Морен-Дезайи поздрави Рашидов за амбицията му парламентарните комисии по култура на страните-членки да обединят усилия за законодателни инициативи за категорична борба с незаконния трафик на културни ценности, за защита на авторските права и за опазването на културното наследство. „Това е трансевропейска инициатива, която всички заедно трябва да подкрепим“, заяви Катрин Морен-Дезайи. Френските домакини отбелязаха и заслугите на Вежди Рашидов за впечатляващото представяне на българската култура във Франция в последните години, както и за създаването на условия за реципрочни френски културни прояви у нас.\n", "date": "2017.10.31", "title": "Вежди Рашидов: Комисиите по култура на европейските страни ще подкрепят българското европредседателство (СНИМКИ)"}
{"url": "https://www.blitz.bg/stsena/pamela-andersn-i-loshoto-momche-na-baleta-sergey-polunin-lsnakha-goli-na-koritsata-na-spisanie-snimki-18_news554443.html", "text": "Памела Андерсън зарадва почитателите си с гола фотосесия за списание King Kong. В горещите кадри участва и „лошото момче на балета“ Сергей Полунин.\nНа провокативните снимки, дело на фотографа Дейвид Лашапел, 50-годишната звезда от „Спасители на плажа“ позира напълно гола с украинския танцьор, който също се изявява „както майка го е родила“, отбелязва Дарик.  \nГолите снимки не са никак чужди на Памела Андерсън. Блондинката се е снимала за корицата на списание Playboy цели 14 пъти. „Аз съм вечното момиче на Playboy“, признава звездата, като допълва, че работата за изданието е важна част от живота ѝ. \nИ все пак Памела не е просто едно голо момиче, тя е и ревностен защитник на животните. Миналата година актрисата беше обявена за личност на 2016-а от организацията PETA (Хора за етично отношение към животните).  \nПамела Андерсън има и два публикувани романа - през 2004 и 2005 г. И в двата става дума за живота на една звезда. Че за какво ли друго? \n \n", "date": "2017.10.31", "title": "Памела Андерсън и лошото момче на балета Сергей Полунин лъснаха голи на корицата на списание СНИМКИ (18+)"}
{"url": "https://www.blitz.bg/analizi-i-komentari/the-national-interest-kak-vmf-na-sashch-pomaga-na-ruskite-podvodnitsi-da-stanat-oshche-po-smrtonosni_news554415.html", "text": "ВМФ на Русия разработва атомни подводници (АП) от ново поколение и при това върви по стъпките на американския флот, пише военният експерт Дейв Маджумдар в The National Interest.\nВече е известно, че руските подводници пето поколение от проект „Хаски” (Хъски) ще бъдат построени в три варианта: базова многоцелева подводница, удължена АП с крилати ракети (ПАКР) и ракетна подводница със стратегическо назначение (РП СН). Очаква се тяхното построяване да започне през 2020-2021 г. \n  \nРусия се стреми максимално да унифицира всичките 3 версии на „Хаски”. В много аспекти те приличат на американските подводници тип Virginia от времето на „студената война”, когато станало ясно, че експлоатацията на мощните подводници от типа Seawolf е прекалено скъпа, твърди Маджумдар. \n  \nОтначало подводниците тип Virginia са замислени като атомни торпедни подводници (ПАТ),  но с времето се превърнаха в подводници в ПАКР след като бяха снабдени с модулите Virginia Payload Module. Така подводницата с балистични ракети тип Columbia е залегнала в модернизираната конструкция на подводниците от типа Virginia. Това са старите технологии и системи, но поместени в по-голям по размери корпус. \n  \nЕкспертите прогнозират, че проектът „Хаски” ще струва също така скъпо, както и подводниците от типа Virginia. \n  \nКато начало Русия ще построи базова ПАТ (подводница атомна торпедна) с подводно водоизместване 8-9 хил тона и скорост 32-33 възела. Тя ще бъде въоръжена с торпеда и мини, но ще може да изстрелва крилати ракети през торпедните си апарати. Русия иска подводниците да участват и в операции на морския спецназ. Америка също някога е предявявала подобни изисквания към подводниците от типа Virginia, пише Маджумдар. \n  \nПодводниците от проект „Хаски” с крилати и балистични ракети ще бъдат създадени по пътя на добавянето на допълнителен сектор, както е поставен модулът Virginia Payload Module на американската подводница с добавяне на четири торпедни апарата. Всеки от тях ще може да изстрелва по 7 крилати ракети чрез универсални стартови модула тип Multiple all-up-round Canister (MAC), които позволяват на подводницата, снабдена с балистични ракети, да стане носител и на крилати ракети. Идеята е сходна с концепцията на американските атомни подводни крайцери тип Ohio, които по-рано бяха въоръжени с балистични ракети тип Trident II. \n  \nПредполага се, че подводниците от проект „Хаски” с балистични изделия на борда ще превъзхождат по размери ПАТ и ПАКР в същата степен, в която подводниците тип Columbia са по-големи от тип Virginia поради поставянето на новия сектор. \n  \nСпоред мнението на експерти, всички подводници от проект „Хъски” ще имат еднакви системи от сензори и силови установки (блокови паротурбинни установки с водо-водни енергийни реактори, които подводниците ще наследят от РП СН от проект „Борей” и ПАКР от проекта „Ясен”. \n  \nРусия се надява, че експлоатацията на подводници от проект „Хаски” ще й излезе по-евтино в сравнение с подводниците „Ясен”, които притежават отлични характеристики, но са скъпи в обслужването. Разчита се, че благодарение на икономиите за сметка на унифицираната конструкция Русия ще може да построи минимум 16-20 подводници от проекта „Хаски”, като сред тях ще има многоцелеви и въоръжени с крилати ракети (ПАКР). Строителството на отделната подводница ще отнеме 4,5 г. \n  \nПострояването на „Хаски” с балистични ракети ще започне след като е спуснат на вода последният ракетен подводен крайцер със стратегическо назначение (РПКСН) от проекта „Борей”. Новите подводници ще позволят на Русия да обнови ядрените си сили през 2020-те години, ако Москва и Вашингтон не се договорят да съкратят ядрените си въоръжения. \n  \nНякои анализатори, като изследователят от CNA Corporation Майк Кофман, изразяват пред The National Interest недоумение от желанието на Русия да построи ракетни подводници от нов тип с балистични ракети. Според него ПАТ са много по-важни. \n  \nАко проектът „Хаски” бъде реализиран, Русия ще може да обнови част от наследените съветски подводници, но едва ли ще настигне по мощ съветския, счита Кофман. \n  Превод и редакция: БЛИЦ \n \n", "date": "2017.10.31", "title": "The National Interest: Как ВМФ на САЩ „помага” на руските подводници да станат още по-смъртоносни"}
{"url": "https://www.blitz.bg/razvlechenie/nay-dobrata-priyatelka-na-bulkata-reshi-da-razdvizhi-svatbenite-y-snimki-i-sega-vsichki-govoryat-za-neya_news554448.html", "text": "В мрежата всички говорят за нестандартните сватбени снимки на Ребека Фостър и съпруга й. Фотографът, нает за важното събитие, помолил приятелка на младоженката да подържи воала й по време на фотосесията, а тя толкова се вживяла в задачата, че сътворила истински спектакъл, съобщава Huffpost.\nЗа щастие, булката оценила хумора на приятелката си. Единствено женихът бил малко притеснен от случващото се. \n  \n„С нея сме много добри приятелки още от училище. Аз съм от Канада, но сега живея в САЩ, а Ребека – в Англия. Виждаме се рядко, затова решихме да направим нещо запомнящо се в този ден в знак на нашето приятелство”, разказва Шарилин Уестър. \n  \nНеобичайните снимки се превърнаха в истински хит в мрежата благодарение на фотографа, който решил да публикува веселите кадри от тържеството в блога си.  Превод: БЛИЦ \n \n", "date": "2017.10.31", "title": "Най-добрата приятелка на булката реши да раздвижи сватбените й СНИМКИ и сега всички говорят за нея"}
{"url": "https://www.blitz.bg/obshtestvo/rekord-za-khelouin-ne-e-za-vyarvane-kolko-pari-troshat-amerikantsite-za-praznika_news554450.html", "text": "Хелоуин ще постави рекорд тази година. Американците ще похарчат 9,1 млрд. долара за празника.\n Най-много пари ще отидат за костюми - около 3,5 млрд. долара. Близо 3 милиарда ще бъдат разходвани за лакомства. Почти толкова американците ще дадат и за украса на къщите си, предава Нова телевизия. \n Според националната статистика повече от 170 милиона американци отбелязват Хелоуин, което го прави един от най-популярните празници. \n", "date": "2017.10.31", "title": "Рекорд за Хелоуин! Не е за вярване колко пари трошат американците за празника!"}
{"url": "https://www.blitz.bg/analizi-i-komentari/insolentiaecom-metezht-v-kataloniya-mozhe-da-e-taen-zamisl-na-es_news554379.html", "text": "Испания фактически въведе пряко управление в размирната Каталуния. Премиерът на кралството Мариано Рахой действа строго в рамките на приетата през 1978 г. Конституция в частта й за член 155: може временно да се ограничи местното самоуправление, ако то поставя под въпрос териториалната цялост на страната. Възможно е обаче напрежението в страната да е старателно планирано и провокирано, допуска главният редактор на голямото икономическо и независимо интернет-издание Insolentiae.com Шарл Санна.\nТой е добре известен във Франция като теоретик на финансовите пазари и макроикономика. Той е автор на много програмни статии в областта на финансово-икономическата теория с предложения по реформа на съвременната капиталистическа система. В интервю за pravda.ru Шарл Санна разказа защо метежът в Каталуния е изгоден за Брюксел. \n  \nСпоред видния френски икономист, Каталуния има достатъчен потенциал да си осигури регионален суверенитет: тя дава 20% от общия обем на БВП на страната и 33% от експорта, при това има площ едва 6% от Испания. Нейната задлъжнялост е едва 34% от БВП на провинцията от 224 млрд евро, при обща за страната 200%. \n  \nСпоред Шарл Санна, Франция загубила столетия, за да се роди френската нация. Това станало по пътя на изкореняване на регионалната независимост: пожертвани са местни езици и са смазани регионални революционни движения. Подобни процеси станали някога в СССР: изграждането на един народ и общо пространство станало с насилие. \n  \nТакава логика в политиката и в идеологията движи и онези, които образуваха единна Европа. Ако се приеме гледната точка на привържениците на ЕС, мечтаещи за федерална европейска държава, то в името на тази цел хората трябва да бъдат заставени да желаят единна Европа, мир и процъфтяване. В отговор обаче на тази мощна идеологическа преса хората отговарят с обратен процес – те се стремят към регионално самоопределяне. \n  \nЕвропейските идеолози решиха да използват стремежа на хората към регионалност, за да унищожат суверените държави. Сега народите се определят не по национална принадлежност – към Франция или примерно към Германия – а по своята провинция, по своя регион. А над регионите царува Брюксел. Така се размиват границите на националните държави. \n  \nСега вече нашите президенти се превръщат в губернатори като в САЩ. Ние вече имаме европейски паспорти с европейски герб, под който наистина е напечатано отдолу „Френска република”. В един прекрасен ден тези думи ще изчезнат от паспортите и ние ще станем просто европейци. \n  \nИзлиза, че главната цел на Брюксел е безкръвен преход към нова държавна форма на съществуване на Западна Европа – Съединени Европейски Щати, заключава Шарл Санна. \n  Превод и редакция: БЛИЦ \n \n", "date": "2017.10.31", "title": "Insolentiae.com: Метежът в Каталония може да е таен замисъл на ЕС"}
{"url": "https://www.blitz.bg/svyat/sergey-lavrov-zashchiti-rusiya-ot-tezhki-obvineniya_news554474.html", "text": "Министърът на външните работи на Руската федерация Сергей Лавров заяви във вторник, че няма нито едно доказателство за намесата на Москва в президентските избори в САЩ от ноември 2016 г., предава агенция \"Фокус\", позовавайки се на AFP.\n„Обвинени сме в намеса не само в изборите в САЩ, но и в тези на други страни, при това без доказателства\", подчерта Сергей Лавров пред репортери в Москва. \nВ понеделник в САЩ бяха повдигнати първи обвинения в разследването за т.нар. руска афера. Бившият мениджър на предизборния щаб на Доналд Тръмп Пол Манафорт бе уличен в заговор срещу страната си и извършване на редица финансови престъпления. Обвинения бяха предявени и към още двама души, свързани с президентската кампания на Тръмп.\n", "date": "2017.10.31", "title": "Сергей Лавров защити Русия от тежки обвинения!"}
{"url": "https://www.blitz.bg/svyat/national-interest-s-kakvo-izraelskite-f-35-se-otlichavat-ot-vsichki-ostanali-modeli_news554484.html", "text": "За разлика от други страни, имащи на въоръжение F-35, Израел от самото начало модифицира своите самолети за определени задачи. Всъщност всички доставени в Израел изтребители са уникални, пише американското списание The National Interest.\nИзраел подаде заявка за F-35 през септември 2008 г., с които да замени ранните модели на F-16. Тогава се планираше придобиване на нови 25 машини с опция за още 50. \n  \nПървоначалната цена от 200 млн долара за машина шокирала израелтяните, твърди Defense Industry Daily. След като цената падна до 100 млн долара, през октомври 2014 г. израелските ВВС решиха да се възползват от опцията за още 25 броя. \n  \nИзраел обаче настояваше пред производителя Lockheed Martin в изтребителите да бъдат интегрирани нейни технологии. Новият модел е наречен F-35I или „Adir”. Причината е, че Израел живее в състояние на почти перманентен конфликт и иска нейният въздушен флот да е най-модерен в технологичен план. \n  \nВажните изменения засегнали системите за управление, контрол, свръзка и електронното разузнаване на самолета. Всичките тези системи са заменени с по-съвършени израелски аналози. Особено специална е израелската технология C4I, позволяваща обединение на всички налични F-35 в една мрежа, вътре в която ще бъдат разпределени приоритетите за всеки самолет във военната операция. Това е извънредно важно поради „ракетната заплаха” за Израел. Само „Хизбула” има до 150 000 тактически ракети. В една възможна бъдеща война местата за изстрелване на ракетите ще наброяват стотици, затова е много важно умението бързо да се разкриват и унищожават. \n  \nНа F-35I ще бъдат използвани изключително израелски ракети и бомби от разни класове. На първо място са „умните” боеприпаси Spice-1000 и Spice-2000, снабдени с допълнителен пакет за планиране и насочване по сигнал на GPS или по лазерен лъч. Тези бомби са способни самостоятелно да прелетят до 90 км и да поразят целта с точност до 4 метра. \n  \nF-35I също така ще носят най-новите ракети клас „въздух-въздух” с инфрачервена глава за насочване „Python-5”. Ракетата се помества във вътрешни сектори на изтребителя и има далечина на действие 20 км. \n  \nОще една отличителна черта на израелския модел е наличието на допълнителни вътрешни резервоари, което увеличава бойния радиус на изтребителя с 36%. Външните резервоари лишават макар и частично самолета от неговата конструктивна „незабележимост”. \n  \nПървите два F-35I пристигнаха в Израел в края на 2016 г. Още три постъпиха във ВВС през април 2017 г. Останалите 45 самолета ще бъдат доставени в близките 5 г. \n  Превод и редакция: БЛИЦ \n \n", "date": "2017.10.31", "title": "National Interest: С какво израелските F-35 се отличават от всички останали модели"}
{"url": "https://www.blitz.bg/svyat/sled-minuti-puchdemon-shche-progovori-ot-bryuksel-grazhdanskata-gvardiya-na-ispaniya-izvrshva-obiski-v-barselona_news554497.html", "text": "\n Гражданската гвардия на Испания претърси сгради на централни управления на полицията в Каталония, предава AFP, като се позовава на говорител на Мадрид. \n„Провеждаме проверка, свързана с комуникациите на каталонската полиция в деня на референдума – 1 октомври“, заяви за агенцията говорителят на Гражданската гвардия, добавяйки, че наред с други, сред претърсените полицейски управления е това в град Сабадел. \nВ 13.30 часа българско време отстраненият от власт каталонски лидер Карлес Пучдемон ще даде пресконференция от Брюксел, където пристигна в понеделник, предава AFP, цитирана от \"Фокус\". \nВ деня, в който Прокуратурата на Испания предяви обвинения към отстранения от власт каталонски лидер, Карлес Пучдемон отпътува тайно за Брюксел. Съглансно разпространената информация, Пучдемон и още петима от бившите министри на Барселона са напуснали Испания с автомобил. Те са пътували до френския пристанищен град Марсилия, откъдето са се качили на полет за Брюксел. \nСамо ден по-рано белгийският министър по въпросите на убежището и миграцията Тео Франкен направи спорни изявления, които оставиха впечатления, че е възможно предоставянето на убежище на Пучдемон. \n", "date": "2017.10.31", "title": "След минути Пучдемон ще проговори от Брюксел, Гражданската гвардия на Испания извършва обиски в Барселона"}
{"url": "https://www.blitz.bg/svyat/predstoi-izyavlenie-na-karles-puchdemon-pred-mediite-v-bryuksel_news554418.html", "text": "Отстраненият от длъжност лидер на Каталония Карлес Пучдемон ще направи изявление пред международните медии в белгийската столица, съобщи неговият заместник в разпуснатата от правителството на Испания администрация на Каталония Ориол Хункерас в ефира на каталонската телевизия 324.\n„Пучдемон ще обясни сам всичко. Както самият той каза, той всичко ще разкаже и съм уверен, че ще направи това по- добре от мен“, каза Хункерас в отговор на молба да коментира ситуацията с изчезването на Пучдемон от Барселона.  \nИзточник: \"Фокус\" \n", "date": "2017.10.31", "title": "Предстои изявление на Карлес Пучдемон пред медиите в Брюксел"}
{"url": "https://www.blitz.bg/svyat/business-insider-severna-koreya-mozhe-da-unishchozhi-90-ot-amerikantsite-samo-s-edna-bomba_news554148.html", "text": "Северна Корея може да разполага с ядрена бомба, способна да предизвика електромагнитен импулс, който да унищожи 90% от населението на САЩ. За това съобщава Business Insider, позовавайки се на доклад на бившите членове на Комисията по електромагнитно импулсно оръжие към Конгреса Уилям Греъм и Питър Прая.\nДвамата предполагат, че КНДР може да произведе ядрена експлозия над територията на Съединените щати, която ще доведе до високочестотен електромагнитен импулс, който ще изключи електроенергийната система на страната. „В течение на година това ще доведе до смъртта на 90% от населението на САЩ”, пишат авторите на доклада. \n  \nТе посочват, че само преди половин година американското разузнаване се е отнасяло скептично към ядрените възможности на КНДР. Сега обаче САЩ предполагат, че севернокорейските ракети могат да достигнат Денвър и Чикаго, както и всяка една друга точка в страната. Авторите на доклада смятат още, че Северна Корея може да разполага с 60 ядрени заряда. \nЕкспертите на Business Insider обаче смятат, че подобно твърдение е „смехотворно”. „Северна Корея едва ли ще поеме подобни рискове. По-скоро Пхенян ще нанесе удар по някакъв американски град”, пише изданието. \n  \nНапомня се също, че подобни действия не само ще доведат до изключване на енергийната система на САЩ, но и ще унищожат космическите спътници на страни като Китай, Русия и Япония, които, по мнение на Business Insider, ще предприемат ответни действия по отношение на КНДР. \n  Превод: БЛИЦ \n \n", "date": "2017.10.31", "title": "Business Insider: Северна Корея може да унищожи 90% от американците само с една бомба"}
{"url": "https://www.blitz.bg/stsena/farel-uilyams-snima-film-na-uzhasite_news554419.html", "text": "Според Hypebeast, Фарел Уилямс продуцира новия хорър филм на Трейси Оливър - автор на сценария на редица американски комедии като Girls Trip и Barbershop 3. Асистентът на Уилямс ще бъде неговият творчески директор - филмовият продуцент Мими Валдс.\nЗаедно с Оливър и Валдс Фарел решава да запише историята на Даниел Вега \"Survive the Night\" (буквално - \"Оцелей нощта\"), пише Elle. Според историята в нощта на Хелоуин студентите отиват на музикален фестивал в метрото в Ню Йорк и попадат в капан. \nЖанрът на филма е обявен като \"музикален трилър с елементи на ужас\", други детайли се пазят в тайна от създателите.\n", "date": "2017.10.31", "title": "Фарел Уилямс снима филм на ужасите"}
{"url": "https://www.blitz.bg/svyat/prezidentt-na-frantsiya-dade-po-shiroki-pravomoshchiya-na-politsiyata_news554421.html", "text": "Френският президент Еманюел Макрон подписа антитерористичен закон, който отменя действащия режим на извънредна ситуация и дава на полицията повече инструменти в борбата с екстремизма, съобщи ABC News, цитиран от \"Фокус\".\nЗаконът бе приет с преобладаващо мнозинство в парламента по-рано този месец. Той ще влезе в сила във вторник, ден преди да изтече режимът на извънредна ситуация. \nЗаконът дава на правоприлагащите органи по- широки правомощия в извършването на обиски, следенето на религиозни групи и ограничаването на движението на хора, заподозрени във връзки с екстремисти. \nМакрон подчерта, че законът ще позволи на властите да въвеждат зони с извънредни мерки за сигурност на събития, като коледните базари. \nРежимът на извънредна ситуация бе въведен през ноември 2015 г., след като при терористични нападения в Париж загинаха 130 души. Оттогава срокът на действие е бил удължавал шест пъти.\n", "date": "2017.10.31", "title": "Президентът на Франция даде по-широки правомощия на полицията"}
{"url": "https://www.blitz.bg/svyat/naprezhenieto-raste-sheft-na-pentagona-zayavi-che-sashch-mogat-da-nanesat-prevantiven-yadren-udar-bez-razreshenieto-na-kongresa_news554423.html", "text": "Шефът на Пентагона Джеймс Матис призна, че може да си представи ситуация, в която американският лидер Доналд Тръмп може да даде заповед за нанасяне на превантивен ядрен удар без разрешението на Конгреса. Такова изявление направи Матис, докато участваше на заседание свързано с външните работи на Сената на Конгреса на САЩ, посветено на използването на американските военни сили в чужбина.\n\"Ако видим, че те (която и да е страна) се готви за това (нанасяне на ядрен удар по САЩ) и това е неизбежно, то аз мога да си представя такава ситуация. Това не е единственото средство в нашия инструментариум... Аз считам, че контролът от страна на конгреса не следва да се приравнява към оперативното управление\", каза Матис, отговаряйки на въпрос на сенатора-демократ Едуард Марки. \nШефът на Пентагона също така е подчертал, че това решение \"ще бъде разгледано крайно внимателно\" и призова \"да има доверие към настоящата система, която е доказала своята ефективност вече в продължение на десетилетия.  \n\"Не съм казвал, че това ще се случи, ние имаме различни традиционни средства, за да спрем подобно нещо. Той (президентът) е задължен да защитава страната\", заяви Матис, добавяйки, че до момента САЩ \"никога не са се сбъсквали с подобна заплаха\".  Превод и редакция: БЛИЦ \n \n", "date": "2017.10.31", "title": "Напрежението расте! Шефът на Пентагона заяви, че САЩ могат да нанесат превантивен ядрен удар без разрешението на Конгреса"}
{"url": "https://www.blitz.bg/obshtestvo/dnes-svett-praznuva-khelouin_news554424.html", "text": "На 31 октомври светът празнува Хелоуин. По традиция на днешния ден се дълбаят тикви, организират се маскени партита, погаждат се номера, разказват се страшни истории и се гледат филми на ужасите.\nКостюмите за Хелоуин обикновено копират тези на свръхестествени фигури като чудовища, призраци, скелети, вещици и демони. С течение на времето към тях се добавят и костюми на популярни герои от научно-фантастични филми, на известни личности, нинджи и принцеси. \nНякога жителите на Ирландия и Шотландия дълбаели репи и ги превръщали във фенери, които да осветяват пътя на мъртвите души, държани в чистилището, пише Нова телевизия. Но имигрантите в Северна Америка започнали да използват тиквата, която е много по-голяма и по-удобна за дълбаене. \nТрадиционните цветове на Хелоуин са черното и оранжевото. \nПроизходът на празника е свързан с древните келти. Те празнували своята Нова година – Самхайн, в края на октомври, когато прибирали последната си реколта. Вярвали, че в нощта срещу Нова година се отваря границата между мъртвите и живите и сенките на починалите през изминалата година навестяват земята в търсене на живи тела, в които да се вселят. \nа да се предпазят от сенките, хората гасели огъня в огнищата и се опитвали да изглеждат колкото може по-страшно - обличали животински кожи и глави, надявайки се да изплашат привиденията. На духовете оставяли храна, за да се заситят и да не настояват да влизат в дома им. А самите жители се събирали около огньове, които били запалвани от друидите жреци. На тези сбирки се правели предсказания за зимата и се принасяли животни в жертва. В края на събирането всеки взимал въглен от огъня и с него палел огнището в дома си. \nПрез 853 г. сл. Хр. папа Григорий IV утвърдил 31 октомври като ден на Вси Светии, ден за прослава на всички християнски светци и мъченици, който в страните с голямо келтско население естествено съвпаднал и се слял с традиционно съществуващия езически празник. \n", "date": "2017.10.31", "title": "Днес светът празнува Хелоуин"}
{"url": "https://www.blitz.bg/svyat/neochakvano-id-zapochna-moshchno-nastplenie-sreshchu-kyurdite-iztochno-ot-efrat_news554416.html", "text": "Според арабски медии, сирийските ислямисти вчера са нанесли удар и днес продължават настъплението си по територии на източното крайбрежие на Ефрат. Според ливанската агенция AMN, обект на удара са кюрдски подразделения на Сирийските демократични сили (SDF), а ударът е нанесен само на 60 км от град Дейр ез-Зор.\nАгенцията отбелязва, цел на ислямистите е едно от най-големите нефтени находища в страната Ал-Умар, което неотдавна кюрдите овладяха. \n  \nСъобщава се за 6 убити кюрди и множество ранени. \n  \nНа свой ред изданието Amaq, контролирано от джихадистите, публикува снимки от боевете по време на прашна буря. \n  Превод и редакция: БЛИЦ \n \n", "date": "2017.10.31", "title": "Неочаквано: ИД започна мощно настъпление срещу кюрдите източно от Ефрат"}
