{"url": "https://www.blitz.bg/kriminalni/prestplenie/smut-v-spetsializiraniya-sd-socheniyat-za-streletsa-na-mito-ochite-ne-se-poyavi-v-sda_news593839.html", "text": "Делото срещу Божидар Кузманов-Божо Кравата и групата му пак не успя да тръгне. Оказа се, че има недоразумение. Един от задържаните - Георги Иванчев, не се яви на заседанието, което изуми дори останалите присъстващи от групата. „- Къде е Жоро?“  - \"На свобода…“  - „ Това е несериозно“, коментираха те.  - „След последните събития в софийския затвор…“, подхвърли някой друг в залата.  Така и не се разбра защо Георги Иванчев не е в залата.  Прокурорът по делото обяви, че се е смутил от отговора, получен от Министерство на правосъдието и го изчете. А именно: От Главна дирекция Изпълнение (ГДИ) получили справка от затвора в София, която сочила, че във връзка с получена призовка за Георги Иванчев – уведомяват, че нямало данни за престой на същия в затвора в София, поради това от затвора са върнали в цялост невръчената призовка, предназначена за задържания, съобщава \"Флагман\".   В зала номер 5, където се провежда поредното заседание по делото, настъпи смут. Явно това е грешка, но не стана ясно как и защо е допусната.  Обсъди се дори да бъде доведен от затвора Иванчев, който явно е там, но е станала някаква грешка с получаването на неговата призовка.   По-късно бе направена връзка със Съдебна охрана, откъдето отговориха, че може да доведат Георги Иванчев за 1.30 ч. Прокурорът поиска това да бъде сторено за 30 мин.  Иванчев бе обвинен в опит за убийство на известния несебърски бос Митьо Очите няколко дни след стрелбата в слънчевбрягския ресторант 4 You, управляван от Божидар Кузманов Кравата. Три от изстрелите в Митьо Очите са от пистолет \"Макаров\" с изтрити номера, по оръжието бе намерен клетъчен материал от Иванчев.  В залата бяха всички останали обвиняеми – соченият за лидер на организирана престъпна група Божидар Кузманов и участниците в нея Иван Терзийски, Димитър Николов, Данаил Петков, Николай Иванов, Силви Николаев, Радослав Димитров, Тодор Славов и Марчо Марков.  Пострадалият Димитър Желязков-Митьо Очите не се яви на делото. Вместо това той бе изпратил адвокатка.    ", "date": "2018.04.16", "title": "Смут в Специализирания съд! Соченият за стрелеца на Митьо Очите не се появи в съда"}
{"url": "https://www.blitz.bg/kriminalni/prestplenie/izvnredno-eto-kakvo-se-sluchi-s-tsveta-obvinena-za-tragediyata-v-avtobusa-kovcheg-na-trakiya_news593881.html", "text": "Софийският окръжен съд остави в ареста 29-годишната Цвета Таскова, шофирала автомобила, който се удари в автобуса на магистрала „Тракия” миналия петък. Според съда е налице обосновано предположение за авторство на деянието. Може да се направи извод, че Цвета Таскова не е проявила съобразителност. Според съда в момента няма технически доказателства за причината на катастрофата, информира bTV.  „Изказвам личните си съболезнования на всички и не очаквам никой да ме разбере, съжалявам, съжалявам”, бяха последните думи на Цвета Таскова пред съда.  Според обвинението тя не е спазила Закона за движение по пътищата и по непредпазливост се е стигнало до катастрофата, при която загинаха шестима души и бяха ранени над 20.  Защитата обори тази теза и каза, че досега всъщност автотехническа експертиза на колата не е направена.  Била е направена само една експертиза от вещото лице Александър Димитров, който е участвал в огледа на мястото на катастрофата и тя е завършена за 10 минути. В нея е записано, че общ технически оглед показва, че няма течове и от двата автомобила.", "date": "2018.04.16", "title": "Извънредно! Ето какво се случи с Цвета, обвинена за трагедията в автобуса ковчег на \"Тракия\""}
{"url": "https://www.blitz.bg/obshtestvo/shoforkata-prichinila-kasapnitsata-s-shest-zhertvi-na-am-trakiya-se-razplaka-v-sda-i-izrigna-snimki_news593865.html", "text": "Искам да поднеса искрените си съболезнования за загиналите. Не мога да опиша съжалението си. Не очаквам хората да ме разберат, но искрено съжалявам. Искам и вярвам, че ще прецените адекватно. Искам хората, които са в болница, да оздравеят. Тези думи през сълзи произнесе Цвета Таскова, която е шофирала реното, ударило автобуса на магистрала “Тракия” в петък. Тя се обърна с тях към състава на Софийски окръжен съд, който гледа мярката й за неотклонение. Адвокатът й помоли за по-лека мярка за неотклонение, тъй като престъплението, за което е обвинена, е неумишлено, няма опасност да се укрие или да извърши друго престъпление, пише \" \".  Прокуратурата пък настоява Таскова да остане зад решетките, тъй като преди години е била наказана, след като шофирала с 1,1 промила алкохол в кръвта.  От пледоарията на адвоката й стана ясно, че 28-годишната жена, обвинена за трагедията на магистрала \"Тракия\", имала шест години златен талон към шофьорската книжка. Тя се разделила с него, след като била хваната преди две години подпийнала за волана.   Тежащото не повече от 55 кг и висока eдва 150 см момиче беше доведено в съда под засилена охрана от седем служители на министерството на правосъдието. Въоръжените мъже зорко следяха 28-годишната девойка да не избяга от съдебната зала, пише \" \".      Магистратите ще се произнесат в 17,45 часа. ", "date": "2018.04.16", "title": "Шофьорката, причинила касапницата с шест жертви на АМ \"Тракия\", се разплака в съда и изригна... (СНИМКИ)"}
{"url": "https://www.blitz.bg/kriminalni/prestplenie/piyanata-i-drusana-tantsorka-gabriela-koyato-pomete-10-koli-v-plovdiv-go-zagazi-yako-novi-skandalni-snimki-18_news593855.html", "text": "Пловдивската районна прокуратура привлече като обвиняема Габриела М., на 20 г., за три престъпления - за това, че управлявала моторно превозно средство след употреба на алкохол, както и на наркотични вещества и за причиняване по непредпазливост на значителни имуществени вреди при управление на моторно превозно средство – престъпления по чл. 343б ал. 1, чл. 343б ал. 3 и по чл. 343 ал. 1 буква А във връзка с чл. 342 ал. 1 от Наказателния кодекс. В хода на разследването е установено, че на 15 април 2018 г., в гр. Пловдив, около 6 часа сутринта, обвиняемата Габриела М. управлявала джип „БМB Х-5“, по улица „Македония“. Обвиняемата е правоспособен водач на моторно превозно средство, със стаж две години.    Установено е, че преди да се качи на моторното превозно средство обвиняемата употребила алкохол и наркотични вещества – марихуана.  При движение по ул. „Македония“ в гр. Пловдив, тя загубила управление върху автомобила и причинила щети на други паркирани 10 моторни превозни средства, след което изоставила управлявания от нея автомобил на улицата и се прибрала в дома си.  След извършена проверка с техническо средство „Алкотест Дрегер“ било установено наличие на 1,38 промила алкохол в кръвта й, както и наличие на употребени наркотични вещества – марихуана.   С постановление на наблюдаващия прокурор, от 16 април 2018 г., обвиняемата Габриела М. е задържана за срок от 72 часа. По делото e извършен оглед на местопроизшествие и продължават действията по разследването с разпити на свидетели, назначаване на автотехническа експертиза и др.  За престъпленията по чл. 343б ал. 1 и ал. 3 от НК се предвижда наказание от 1 до 3 години лишаване от свобода, както и глоби, а за престъплението по чл.343 ал.1 буква А от НК наказанието е лишаване от свобода до 1 година или пробация.  Разследването по случая продължава.", "date": "2018.04.16", "title": "Пияната и друсана танцьорка Габриела, която помете 10 коли в Пловдив, го загази яко! (НОВИ СКАНДАЛНИ СНИМКИ 18+)"}
{"url": "https://www.blitz.bg/kriminalni/prestplenie/bratt-na-zakopchaniya-khristos-yanulis-razkri-istinskata-prichina-za-zrelishchnite-aresti-v-pomorie-a-sdt-reshi_news593890.html", "text": "Това са деца, те са невинни! Нищо сериозно. Всичко е заради бате Митко. Това заяви Парашкев Янулис в защита на Христос Янулис и Богдан Рупанов. Парашкев е 38-годишен и е брат на един от двамата останали в ареста след петъчния екшън в Поморие. Всъщност той се пада втори шурей на Митьо Очите. Парашкев и Христос, макар и от различни майки, са  братя на Антигона. Тримата имат общ баща - най-обикновен човек от Поморие, чиято фамилия носят. Антигона е жената на Димитър Желязков-Очите, от когото тя има син - 13-годишният Димитър-младши, което пък и дава особено важен статут в средите, в които се движи въпросният контингент, пише \"Флагман\".   За отбелязване е, че Христос и Богдан са на по 23 години, но са добри познайници местния РУП.  Парашкев дойде днес в Съдебната палата в Поморие, за да подкрепи брат си Христос, който заедно с Богдан Рупанов е обвинен в малтретирането на 19-годишния Георги Тодоров.   По-големият брат на съпругата на Митьо Очите – Антигона, се възмущаваше и от лошо поведение на полицаите. „Преди месеци дойдоха в нас с качулки и автомати, но нищо не намериха. Сега нахлуха и застреляха кученцето ми, а баща ми е в болница от притеснение“, разказа Парашкев. Самият той живее на ул.\"Морска\"1, а акцията срещу Христос бе на ул.\"Пирин\". Вероятно за кучето са се грижели  двамата или е възможно претърсване да е имало и на ул.\"Морска\"1.  След спецакцията в Поморие в социалните мрежи се разпространяваха снимки на кафяво куче питбул, за което се твърдеше, че е на Христос. Кучето Лео е било убито при претърсването. Вероятно кучето е проявило агресия към униформените, което е наложило крайната мярка. В противен случай няма обяснение защо са му теглили куршума, ако е било вързано и кротко. Лео е от най-опасните и кръвожадните породи. Няма подробности дали е било пуснато насъскано срещу ченгетата.  Преди минути стана ясно, че шурей на несебърския бос Димитър Желязков – Очите излиза на свобода. Другият арестуван – Богдан Рупанов, остава в ареста.     ", "date": "2018.04.16", "title": "Братът на закопчания Христос Янулис разкри истинската причина за зрелищните арести в Поморие, а съдът реши..."}
{"url": "https://www.blitz.bg/obshtestvo/regioni/uchitelka-na-izmamnika-spas-ot-kocherinovo-vzropta-sreshchu-predstoyashchoto-mu-osvobozhdavane-ot-zatvora-i-predupredi-che_news593867.html", "text": "Една от измамените от добилия известност Спас/Александър от Кочериново – учителката му по музика, е недоволна от предстоящото му излизане на свобода. Радка Тодорова от Благоевград твърди, че мъжът ще продължи с измамите. Спас Василев, каквото истинското му име, се споразумя преди дни с прокуратурата и получи 6 месеца затвор за две от измамите. Той е излежал вече четири месеца и се очаква през май да излезе на свобода. Радка Тодорова е организатор на група от 10 души, които през 2011 г. трябвало да посетят Милано с билети, обещани им от Спас Василев. Оказали се измамени, а Радка Тодорова си потърсила правата като подала жалба. Тя е изумена от твърденията, че измамените, сред които и тя, са получили обезщетение от Спас, пише  .  Миналата година стотици хора се оплакаха, че са били измамени от мъжа, представял се за Александър Николов, с оферти за евтини самолетни билети до различни дестинации. Оказа се, че почти никой не го е виждал, но фейсбук профилът му с фалшиви снимки и самоличност беше изключително популярен и през него той комуникирал с потърпевшите. Използваните от него снимки се оказаха на французина Александър Мартинез, който работи за компанията “Ер Франс”.  ", "date": "2018.04.16", "title": "Учителка на измамника Спас от Кочериново възропта срещу предстоящото му освобождаване от затвора и предупреди, че..."}
{"url": "https://www.blitz.bg/layfstayl/shoubiznes/zueka-i-rachkov-vdignakha-mernika-na-fnki-nyama-da-povyarvate-kakvo-mu-prichinikha-pred-ochite-na-tsyala-blgariya-snimki_news593912.html", "text": "Водещите на култовото шоу за имитации по Нова телевизия „Като две капки вода” Васил Василев-Зуека и Димитър Рачков се изгавриха брутално с един от членовете на журито в предаването – Димитър Ковачев-Фънки. „Тази вечер имитациите ще започнат с Фънки, който ще трябва да влезе в ролята на любимия си колега от шоубизнеса Къци Вапцаров”, обявиха зевзеците в началото на предаването.  Зуека и Рачков се бяха погрижили Фънки да се доближи максимално близо до човека, който ще имитира. Първо го обзаведоха със странна перука, след това изкараха на сцената и Колело на късмета.  Една от асистентките на Къци пък бе Хилда Казасян, която остана много изненадана от „наградите”, които бяха изписани върху колелото: брак с Рачков, СПА с Рачков и уикенд с Рачков.  След кратка излагация Фънки свали перуката и си седна на мястото, за да оцени подобаващо тазвечершните превъплъщения на участниците.    ", "date": "2018.04.16", "title": "Зуека и Рачков вдигнаха мерника на Фънки, няма да повярвате какво му причиниха пред очите на цяла България (СНИМКИ)"}
{"url": "https://www.blitz.bg/layfstayl/shoubiznes/chernata-zlatka-se-promeni-totalno-fenovete-y-ne-mogat-da-ya-poznayat_news593899.html", "text": "„Това Черната Златка ли е или Николета Лозанова?” - такъв въпрос задават любителите на плеймейтска плът, които не могат да разпознаят вече коя – коя е, заради новите подобрения на Димитрова. Черната Златка е изкопирала формата на лицето, скулите, устните на НиЛо, опитите да изкопира носа й, очевидно, продължават. От години се говори, че половинката на Михайлов се е възползвала от услугите на пластичната хирургия за носа, брадичката, скулите и зъбите, но кое от всичко е вярно, не се знае, пише \"Таблоид\".      Мургавата бургазлийката не отстъпва на Лозанова по брой корекции – изпъкнали скули, изпилена брадичка, ботокс, две операции на носа, хилурон в устните, скулите и челото са само част от подобренията й. „Мис Плеймейт” 2009 за първи път легна под ножа малко след спечелването на конкурса на „Плейбой”. Тогава Златка си постави общо 400 кубика силикон в бюста, по 200 във всяка гърда. През септември 2011 г. брюнетката отново се довери на любимия си пластичен хирург д-р Ангел Енчев за ринопластика.     Златка побърза да се оправдае, че не си харесва нослето. Същата година изкусителката оперира и корема, но не по естетически, а по здравословни причини. Не мина много време и секс бомбата отново легна на операционната маса - през юли 2012 отново резна обонятелния си орган. Същата година преживя уголемявана на бюста №2, защото старият вече бил прекалено малък. Така Димитрова се тунингова с по 420 кубика силиконов имплант във всяка „бомба”.     Преди Великден бившата на Благой Иванов – Багата дотърча за поредната, но най-вероятно не и последната интервенция на бюста. „Нов силикон за летния сезон“ написа в социалната мрежа бургазлийката и смени циците си на живо пред петимни за простотии потребители на социалната мрежа. Вече е наблъскала повече от кило подплънки - 1170 кубика и сега се разхожда с цици размер XXL. ", "date": "2018.04.16", "title": "Черната Златка се промени тотално, феновете й не могат да я познаят"}
{"url": "https://www.blitz.bg/obshtestvo/krum-zarkov-shche-popitame-ginka-vrbakova-dokde-e-stignala-sdelkata-za-chez-video_news593709.html", "text": "Парламентарната комисия за проучване на сделката за ЧЕЗ ще поиска информация от кандидат-купувача на „Инерком” Гинка Върбакова докъде е стигнала сделката. Това обяви в ефира на bTV депутатът от БСП и член на комисията Крум Зарков.Очаква се Върбакова да се яви утре пред комисията.  Комисията за ЧЕЗ събра доста информация. Разбра се например, че когато правителството в края на февруари каза, че за първи път чува за тази сделка, това е било меко казано преувеличено, защото за сделката се е знаело доста преди това. Още през ноември миналата година консултантът по сделката е уведомил една от банките, че те ще бъдат избрани за продавач и самата банка е заявила, че е готова да финансира тази сделка с 80 млн. евро, което беше вторият въпрос – откъде идват парите”, коментира Зарков.. Комисията за ЧЕЗ ще поиска утре информация и от чешката компания за произхода на средствата на купувача", "date": "2018.04.16", "title": "Крум Зарков: Ще попитаме Гинка Върбакова докъде е стигнала сделката за ЧЕЗ (ВИДЕО)"}
{"url": "https://www.blitz.bg/layfstayl/shoubiznes/kalin-velov-vtreshchi-mrezhata-s-chisto-nova-viziya-vizhte-kak-go-podredi-dshcherya-mu-video_news593877.html", "text": "С чисто нова визия се появи в интернет пространството перкусионистът Калин Вельов. Самият той сподели клипче в личния си фейсбук профил, в което дъщеря му Карина, която е почти на 6 години, го събужда с професионален грим. Малката принцеса усърдно маже баща си с фон дьо тен, след като е започнала разкрасяването му още докато спи. Както става ясно от видеото, тя иска да довърши новата визия на сънения си родител с няколко точки и чертички по лицето, както и с едно сърце на бузата, пише \" \".   “Good morning.. and welcome back home:) Тази сутрин Карина реши, че е добре да отида гримиран на работа”, написа шеговито към клипчето си Вельов, който до преди няколко дни беше на турне с Филип Аврамов и представлението „Бог Рок“.     ", "date": "2018.04.16", "title": "Калин Вельов втрещи мрежата с чисто нова визия! Вижте как го подреди дъщеря му (ВИДЕО)"}
{"url": "https://www.blitz.bg/stsena/tzhna-vest-za-aktora-marius-kurkinski-i-negovite-pochitateli_news593879.html", "text": "Обявеното за тази вечер представление „Черното пиле“ – моноспектакъл на Мариус Куркински по Николай Хайтов се отменя, поради заболяване на актьора. Култовият спектакъл, съставен от трите разказа на големия писател: \"Мерак\", \"Пазачът на овесената нива\" и \"Черното пиле“, за който билетите свършиха още преди месец ще се състои на 15 май 2018 г., вторник от 20 часа в ДК „Борис Христов“, съобщава \"Марица\".Не е необходимо презаверяване на билетите.  Зрителите, за които новата дата е неудобна, могат да върнат своите билети да получат парите си до края на април на касата на Маск Арт в Дома на културата. За повече информация тел.: 0894 611 188 и 0895 619 181", "date": "2018.04.16", "title": "Тъжна вест за актьора Мариус Куркински и неговите почитатели"}
{"url": "https://www.blitz.bg/obshtestvo/prikrita-epidemiya-smrtni-sluchai-i-poboy-v-kachulka-direktort-na-doma-progovori-istina-li-e-tova_news593695.html", "text": "Последните седмици са получени множество сигнали за побой, зачестили смъртни случаи, прикрита епидемия от краста и ниска хигиена в Дома за хора с умствена изостаналост в Качулка. Както БЛИЦ съобщи, сигналите идват от служителите на дома. В дома живеят 240 души. Служители твърдят, че скоро имало смъртен случай, при който жена загинала след побой.   \"Има някакви фалшиви камери, трошат им кокалите, бият ги като кучета в ъгъла, за да не се вижда на камерите. Един потребител изчезна и, като го намериха, каза, че са го били\", заяви в ефира на bTV Георги Маринов, бивш директор на Дома в Качулка, сега – социален работник.  Пред камерата се изправи директорът на Дома Злати Стоянов, който заяви: \"Искам да кажа, че през моето управление от 5 години не съм си позволявал да пипна потребител. През този период са текли множество проверки от инспекторат, общинска администрация и всякакви компетентни органи. Имаше обособена стая за човек, който е агресивен и посяга на персонала, но това не е карцер, а обособена стая\".  От община Сливен заявиха: \"Два сигнала за случаи на насилие и за цялостната дейност на Качулка има в периода - 2015-2016. Последните месеци не е имало сигнали\".    ", "date": "2018.04.16", "title": "Прикрита епидемия, смъртни случаи и побой в Качулка? Директорът на дома проговори истина ли е това"}
{"url": "https://www.blitz.bg/kriminalni/prokuraturata-shche-iska-postoyanen-arest-za-28-godishnata-tsveta-zabrkala-smrtonosnoto-mele-na-trakiya_news593691.html", "text": "Прокуратурата ще иска постоянна мярка „Задържане под стража\" за 29-годишната Цвета Таскова, която е обвинена в причиняване на пътно- транспортно поризшествие с повече от двама пострадали, съобщава БНТ. В петък автобус се преобърна в канавка на АМ \" Тракия\", след като беше ударен странично от лек автомобил, управляван от Цвета Таскова.  Жената беше задържана за 72 часа. В нелепия инцидент загинаха 6 души, над 20 бяха настанени в болница. ", "date": "2018.04.16", "title": "Прокуратурата ще иска постоянен арест за 28-годишната Цвета, забъркала смъртоносното меле на \"Тракия\""}
{"url": "https://www.blitz.bg/kriminalni/mirror-shokirashcho-angliyski-grupirovki-prevrshchat-momichentsa-v-seks-robi-gavrite-sa-chudovishchni_news593736.html", "text": "Бившият съветник на британското външно министерство Дженифър Блейк публикува данни за чудовищни престъпления, при които британски банди превръщат деца в секс роби, пише Mirror. Към благотворителната организация, която преди беше ръководена от Дженифър Блейк, се обърнали няколко момичета на възраст между 12 и 13 години, които разказали за ужасните им преживявания. По думите им в бандите във Великобритания има зловеща \"кастова\" система. Децата са разделени на категории, от които зависят техните позиции и отговорности.  Момичетата от \"най-ниската\" група трябва да правят секс с 10 членове на бандата в даден момент. \"Те разказват как мъжете се строявали в редица. Момичето прави секс с един. После преминава към друг и така докато се изредят всичките\", свидетелства Блейк.   След този брутален тест момичетата получават възможност да преминат към следващата стъпка - те задоволяват само основния любовник и няколко от приятелите му. Така те могат да станат \"приятелки\" и да имат най-много привилегии. Тези, които забременеят, биват прогонвани  от бандата. Освен сексуалните си задължения, момичетата трябва да съхраняват наркотици и оръжия за членовете на групата.  Според Дженифър Блейк момичетата са привлечени от \"блясъка\" на гангстерския живот - искат красив живот, скъпи неща, но след това стават жертви на чудовищни престъпления. В допълнение с  униженията, които децата изпитват в бандата, те биват бити, изнасилвани и често убивани от членове на конкурентна банда. Така наскоро в Северен Лондон умря 17-годишно момиче на име Таниша.  Според Дженифър Блейк този проблем е придобил ужасни размери в държавата и изисква намесата на властите. Превод: БЛИЦ    ", "date": "2018.04.16", "title": "Mirror шокиращо: Английски групировки превръщат момиченца в секс роби, гаврите са чудовищни"}
{"url": "https://www.blitz.bg/obshtestvo/semeyni-drami-burgazliya-s-ogranichitelna-zapoved-doblizhi-bivshata-si-i-mu-se-sluchi-sluchka_news593720.html", "text": "Истински екшън се разиграл на фаталния петък 13-ти в района на блок 71 в бургаския жк. „Зорница”. 36-годишна бургазлийка подала сигнал в Пето районно управление, че бившият й съпруг я притеснява и е нарушил ограничителната заповед, наложена му от Бургаския районен съд, а именно да не доближа до нея на по-малко от 100 м. за срок от 18 месеца. За да избегне близък контакт с екслюбимата си, мъжът решил да се отдалечи и пресякъл неправилно зад движещ се на заден ход лек автомобил „Ауди А 8”. 46-годишният В.М бил откаран от екип на „Спешна помощ” до УМБАЛ-Бургас.  Малко по-късно бургазлията бил доведен до районното управление с гипсиран крак, поради скъсани от пътния инцидент коленни връзки. В писмено обяснение посочил защо е нарушил ограничителната си заповед и му съставен протокол за предупреждение.  Поради здравословното му състояние не е задържан. По случая е образувано бързо полицейско производство. ", "date": "2018.04.16", "title": "Семейни драми! Бургазлия с ограничителна заповед доближи бившата си и му се случи случка"}
{"url": "https://www.blitz.bg/obshtestvo/opasen-sluchay-pandizchiya-vv-vratsa-organiziral-byagstvo-chrez-poseshchenie-pri-zbolekar-planiral-da-ubiva_news593724.html", "text": "Лишен от свобода е организирал бягството си от врачанския затвор, но в последния момент това било предотвратено, предаде BulNews. Това е трябвало да стане преди две години, но за него стана известно едва сега, след скандалното бягство на Владимир Пелов и Радослав Колев от централния софийски затвор. Мъжът има присъда от над 20 години, а вътре получил и допълнително още 5 г. През 2016 г. осъденият за убийство К. Т. организирал бягството си чрез посещение при зъболекар. Под стола на медика е щяло да има скрит зареден пистолет. Пъкленият план обаче станал известен на ръководството на врачанския затвор, което предприело мерки и така лишеният от свобода останал зад високите дувари. При разпитите след провала той признал, че бил готов да застреля надзирателя, който в онзи момент е трябвало да го охранява.  От тогава лишеният от свобода е поставен под постоянно наблюдение. ", "date": "2018.04.16", "title": "Опасен случай: Пандизчия във Враца организирал бягство чрез посещение при зъболекар, планирал да убива"}
{"url": "https://www.blitz.bg/obshtestvo/autopsiyata-razkri-istinskata-prichina-za-misterioznata-smrt-na-blagoevgradchanina-pavel_news593790.html", "text": "Преди минути приключи аутопсията на 32 години Павел А., открит мъртъв в квартирата си в Благоевград. Съдебният лекар д-р Яни Златин установи остра сърдечна недостатъчност, като причина за смъртта, предаде struma.com. Както БЛИЦ съобщи, мъжът бе намерен мъртъв в квартирата си в събота около 19,30 часа. Хазяйката му, която живеела на друго място почукала за наема на вратата в наетата от него стая.   Квартирата се намирала в жилищен блок на ул. „Александър Стамболийскии“ в близост до гимназията за изучаване на чужди езици (СОУИЧЕ) в центъра на областния град. Когато отворила вратата тя се натъкнала на ужасяваща гледка и непоносима миризма.  Тялото на младия мъж е било на пода в начален стадий на разлагане, очевидно е починал в дните преди Великден. Пристигналите на място медици и полицаи не са установили следи от насилие.    ", "date": "2018.04.16", "title": "Аутопсията разкри истинската причина за мистериозната смърт на благоевградчанина Павел"}
{"url": "https://www.blitz.bg/kriminalni/prestplenie/progovori-bashchata-na-edin-ot-pomoriytsite-koito-byakha-zakopchani-zaedno-s-shureya-na-mito-ochite_news593823.html", "text": "От медиите научих за ареста, когато бях за риба и щом се прибрах у дома, заварих цялата къща потрошена. Добре, че децата не са били там. Това обяви бащата на единия от задържаните при спецакция в Поморие в петък Богдан Рупанов – Васил. Помориецът, който дойде в съда за мярката за неотклонението на сина си, разказа още, че не вярва Богдан да е извършил подобно нещо. Според него той бил натопен от приятелите си.  „Няма как подобно нещо да е ставало в къщата ми и аз да не разбера. Познавам си детето, няма как да е виновен. Уж са приятели с Христос, но вече не знам. Каза ми, че бил натопен“, заяви възрастният мъж,, цитиран от \"Флагман\". Той сподели още, че в момента синът му е безработен и е изцяло на негова издръжка.  Преди време 23-годишният мъж си изкарвал прехраната като охрана в заведение. Това лято също смятал да започва някаква сезонна работа.  Малтретираният посочил други трима за извършители, но сред тях не бил синът му, твърди още Васил.  Гледането на мярката в Районния съд в Поморие се отложи с 30 минути, туй като Христос Янулис нямаше назначен адвокат. \"Мислех, че семейството ми се е погрижило\", промълви братът на съпругата на Митьо Очите. ", "date": "2018.04.16", "title": "Проговори бащата на един от поморийците, които бяха закопчани заедно с шурея на Митьо Очите"}
{"url": "https://www.blitz.bg/layfstayl/svetski/sled-30-godini-drama-aleks-srchadzhieva-napravi-neshcho-neochakvano-km-bashcha-si_news593849.html", "text": "Алекс Сърчаджиева вече може да се облегне на бащино рамо. Актрисата прости на Йосиф Сърчаджиев болката и обидите му, пише \"Таблоид\".Шансът да се съберат им даде сцената на Сатиричния театър, където работят и двамата. За огромна изненада на всички техни колеги,  Алекс и Йосиф най-редовно пиели кафе във ведомственото барче , обменяли идеи за пиесите, а топ артистът и режисьор дори давал творчески напътствия на наследницата си.  Алекс се приюти в Сатирата миналата година, а баща й е стар кадър за известния столичен театър. След известни перипетии през годините, титанът отново твори на „Стефан Караджа” 26. Сърчаджиев е благодарен за жеста на директора на театъра Калин Сърменов, който го върна на сцената на Сатирата, след като бе прогонен от предишния ръководител проф. Здравко Митков. Преди около две години, подтикнат от тв водещия Светослав Иванов в предаването му, Сърчаджиев уж поиска прошка от екрана, но така и не стана ясно дали адресира молбата си за помирение към дъщеря си. „ ”. Всъщност своенравният актьор години наред отричаше каквато и да е връзка с момичето от извънбрачната си връзка с Пепа Николова. Той не само отказваше да говори за Александра, но дори побесняваше, щом някой си позволеше да се рови в семейната му драма. Дори когато Пепа Николова издъхна, Йосиф Сърчаджиев мина с едно сухо съболезнование към родното си дете. На дъщеря си праща само есемес с текст „ ”. Момичето обаче понесе  най-силният удар , когато актьорът на всеослушание заяви: „ ”.  Връзката на Йосиф Сърчаджиев с Пепа Николова също започва в Сатиричния театър, спомнят си техни колеги. Там пламва силната им страст и когато се ражда Александра, актьорът дори напуска жена си Райна, за да заживее с любимата и дъщеря си. Но щастието им трае кратко, след което ги напуска и се връща при първата си съпруга. Разказват, че се уплашил, защото режисьорката го заплашила, че не се ли върне при нея, ще се самоубие. Сърчаджиев си тръгва, а на щерка си оставя само една фамилия. Двамата любовници водят яростна война, а в свое интервю още докато Николова бе жива, легендата заяви: „ ”.  ", "date": "2018.04.16", "title": "След 30 години драма: Алекс Сърчаджиева направи нещо неочаквано към баща си"}
{"url": "https://www.blitz.bg/layfstayl/svetski/prevrtya-sinoptichkata-nora-shopova-shokira-tova-koeto-gleda-v-doma-si-e-plasheshcho_news593796.html", "text": "Нора Шопова, която преди няколко месеца зае мястото на Деси Банова в екипа на Нова тв, разкри, че има необичаен домашен любимец – гущер. Макар че признава, че не обича екстремните спортове като скачане с бънджи заради страха й от височини, красавицата не би отказала да разнообрази и менюто си с десерт с брашно от щурци, например. „Обичам комфорта и спокойствието, но ги нарушавам, за да вървя напред!“, обясни Шопова пред сп. Grazia.  Въпреки че е завършила право, кариерата й я изпраща в коренно различна посока – модния подиум. Нора е първата българка, била два пъти на корицата на модното списание Vogue, като е работила с агенции от Северна Америка, Европа и Азия. През 2015 г. откритието на „Ивет фешън“ влезе в престижната класация на сп. Forbes „Топ 70 на българските знаменитости\". След като влезе в редиците на Нова тв като синоптик, подкрепата си за Шопова засвидетелства и краля на фолка Азис. „Един истински супер модел, който няма нужда от сензационни заглавия за да привлече вниманието. Нора, за мен Вие сте най-красивият модел, появил се след ерата на супер моделите през 90-те. Вашата скромност и възпитание ме респектират и правят ваш огромен фен!“, написа тогава той.", "date": "2018.04.16", "title": "Превъртя? Синоптичката Нора Шопова шокира, това, което гледа в дома си, е плашещо!"}
{"url": "https://www.blitz.bg/layfstayl/svetski/palava-albena-mikhova-go-udari-na-razvrat_news593577.html", "text": "Комедийната актриса Албена Михова напълно е забравила връзката си с рокаджията Тома. Звездата от „Полицаите на края на града” е решила, че иска да си живее живота и няма време за глупости, пише \"Уикенд\". След като заради музиканта загуби толкова ценни години, сега Албена се е отказала от идеята да създава пак дом с някой мъж, а се е хвърлила по флиртоове.   Празничните дни издадоха, че  блондинката пак е намерила любовта , макар и досега да го е пазила в тайна. Актрисата се появи в компанията на русокос брадат младеж, с когото изглежда доста близка. Макар да не показват твърде много интимности публично за сега, според близки до комедиантката, това е новият мъж в живота на Албена.  , издават нейни колеги.   Михова вече нямала претенции да присъства в обществото с каквото и да е различно от работните си постижения, след историята с Тома, с когото доста показно се събраха и след това разделиха. За това държала на дискретност от страна на партньора си и само отвреме навреме намеквала, че интимният й статус е „ангажирана”.    Покрай Албена никога не са липсвали мераклии, но нейната непокорност и дух ги плашела ужасно. След като бе зарязана след почти 6 години връзка с рокаджията Тома, блондинката завъртя главите на няколко ухажора. Никой от тях обаче не успя да укроти нейната напориста природа и в крайна сметка да остане с нея за повече от няколко месеца. Малко след като музикантът се появи с младо гадже, Албена му натри носа забивайки футболист. И с него обаче комедиантката не откри пълната любовна хармония. Замени го с фитнесджия, после с друг доста млад мъж и така покрай името й се завъртяха доста влюбени мъже.    разкриват близки до актрисата.  Самата Албена от дълги години намеква в свои интервюта, че има съвсем различни планове за бъдещето си от бутането на бебешки колички . Веднъж изгледала сина си, нямала намерение пак да се заробва с нови задължения. Това отхвърляло всякакви възможности да направи семейство с някой по-млад от нея мъж.   Всеки от ухажорите й в един момент започвал да говори, че иска да има наследници, а за актрисата такъв план изобщо не бил изгоден. Тя харесвала работата си, имала намерение да се натовари с нови ангажименти. За това всякакви сериозни отношения никак не били подходящи. Изборът да си остава у дома, за да отглежда наследници напълно противоречал на здравия разум и никой мъж не можело да промени това.  Най-голямата й мечта да има своя собствена актьорска школа вече е реализирана  и там комедиантката разходва енергията си в грижи за деца. Възпитаниците й били като нейни собствени отрочета, при това без да се налага да ги е изгледала от бебешката количка.    Точно това отричане от бебешките задачи обаче, се оказа проблем във връзките й.  Дивата актриса не искала мъж, който да й внесе нови задължения в живота, а да й носи само наслада . Такива обаче били доста по-млади от нея. Повечето й връстници имали нужда точно от жена-съпруга, каквато Албена не желаела да става. Всъщност точно тази роля в живота комедийната звезда избягвала да изпълнява. Липсата на интерес в тази посока я раздели с нейната последна голяма любов Тома Здравков.   Музикантът, с когото се запознаха във „Великолепната шесторка” все пак искал да създаде свое дете и настоявал с Михова да се заемат с тази задача.  Двамата имат  разлика от  повече от 10 години във възрастта си  и за да станат родители не можело да отлагат дълго. Актрисата обаче все си намирала повод да избяга от неудобната тема, та дано по-скоро да го откаже от налудничавата му идея. За това и макар да приела за предателство изневярата му с много по-млада жена, Албена я очаквала.  , издават запознати.  ", "date": "2018.04.16", "title": "Палава! Албена Михова го удари на разврат"}
{"url": "https://www.blitz.bg/layfstayl/skorost/nachelo-na-lada-zastava-sheft-na-rumnskata-dachiya_news593804.html", "text": "Длъжнocттa пpeзидeнт нa нaй-гoлeмия pycĸи aвтoмoбилeн пpoизвoдитeл, вмecтo Hиĸoлa Mop, щe зaeмe oт 1 юни 2018 гoдинa Ив Kapaĸaтзaниc. Toвa cъoбщи днec ocнoвният aĸциoнep в AвтoBAЗ - Аllіаnсе Rоѕtес Аutо ВV, предава Мъни бг. Hиĸoлa Mop oглaви \"AвтoBAЗ\", пpoизвoдитeлят нa пoпyляpнaтa pycĸa мapĸa Лaдa, пpeз мapт 2016 г., зaмecтвaйĸи нa пocтa Бy Aндepcoн, пo чиeтo pъĸoвoдcтвo бe paзpaбoтeнa aĸтyaлният мoдeлнa гaмa \"Becтa\".  Mop щe ce cъcpeдoтoчи въpxy зaдължeниятa cи нa cтapши вицeпpeзидeнт Rеnаult и pъĸoвoдил зa peгиoнa Eвpaзия, a тaĸa cъщo и ĸaтo зaм.-пpeдceдaтeл нa cъвeтa нa диpeĸтopитe нa AвтoBAЗ.   Toй щe пpoдължи дa ĸoнтpoлиpa финaнcoвoтo oздpaвявaнe нa пpeдпpиятиeтo и изпълнeниeтo нa cpeднocpoчнитe плaнoвe нa ĸoмпaниятa.  Зa мoмeнтa Ив Kapaĸaтзaниc ocтaвa гeнepaлeн диpeĸтop нa Rеnаult в Pyмъния ĸaтo oтгoвapя зa цялaтa пpoизвoдcтвeнa и тъpгoвcĸa дeйнocт нa ĸoмпaниятa в cтpaнaтa.  Toй зaeмa cъщo тaĸa длъжнocттa пpeзидeнт и гeнepaлeн диpeĸтop нa Аutоmоbіlе Dасіа ЅА, ĸoятo e нaй-гoлямaтa чacтнa ĸoмпaния в Pyмъния. A мapĸaтa aвтoмoбили Dасіа e eднa oт нaй-бъpзo pacтящитe в Eвpoпa.  Cвoятa ĸapиepa в Rеnаult Ив Kapaĸaтзaниc e зaпoчнaл пpeз 1992 гoдинa. Дo идвaнeтo cи в Pyмъния тoй e зaeмaл пoзициятa индycтpиaлeн вицeпpeзидeнт зa Eвpaзия и вицeпpeзидeнт пo вътpeшнoфиpмeнитe дocтaвĸи.  Πpипoмнямe, пpeз aпpил тaзи гoдинa \"Pocтex\" и Rеnаult зaвъpшиxa втopия eтaп oт дoĸaпитaлизaциятa нa AвтoBAЗ. Дeлът нa ocнoвния aĸциoнep xoлaндcĸoтo дpyжecтвo Аllіаnсе Rоѕtес Аutо В.V. - бe yвeличeнa oт 64,6% дo 83,5%. Ceгa в cмeceнoтo xoлaндcĸo дpyжecтвo 61,1% пpинaдлeжaт нa Rеnаult, a 38,9% - нa \"Pocтex\". ", "date": "2018.04.16", "title": "Начело на LADA застава шефът на румънската Дачия"}
{"url": "https://www.blitz.bg/layfstayl/shoubiznes/skandalna-krasavitsa-ot-vip-bradr-e-bremenna-snimki_news593825.html", "text": "Моделът Глория Петкова, която участва във VIP Brother, разкри, че ще става майка. Тя съобщи щастливата новина в личния си профил в Instagram, пише topnovini.bg. Красавицата сподели кадър, на който самата тя постави надпис: „Имам новина за вас“.  Глория е в петия месец.   Красавицата има завидна биография в модните среди. Тя е определяна като един от най-успешните родни модели като у нас, така и по света. ", "date": "2018.04.16", "title": "Скандална красавица от \"ВИП Брадър\" е бременна! (СНИМКИ)"}
{"url": "https://www.blitz.bg/lyubopitno/tipove-partnori-v-lyubovta-spored-nashiya-tip-lichnost_news593816.html", "text": "Неподходящият партньор – всеки поне веднъж в живота си допуска до себе си такава личност. В тези моменти си задаваме въпроса защо той или тя са част от нашия свят. Помислете добре. Оплаквате ли се много? Давате ли на хората възможност да се възползват от вас? Кой съм, какво искам в любовта и какво заслужавам да изживея? Какво мога да дам от себе си в една връзка?  Истината е съвсем проста. Често в любовен план привличаме хора, които се доближават до нашата личност или нагласа за живота към този момент. Вижте най-често срещаните типове личности. Може би ще се разпознаете в някои от тях и това ще ви даде отговор какъв партньор ще привлечете в интимен план, пише az-jenata.bg. Приключенски тип  Този тип хора обичат да прекарват всяка свободна минута от времето си навън, по-често сред природата, забравяйки за динамиката на ежедневието.  Обичат да планират вълнуващи пътувания, търсят предизвикателствата, живеят поемайки постоянно рискове в работата, докато се забавляват, любители са на екстремните спортове. Ако вие се разпознавате в този типаж, много е вероятно и в любовта по-често да привличате подобни партньори. Артистът / креативният  Обичате ли да рисувате, пишете, четете книги, а може би вашата страст е кулинарията или хобито ви е свързано по някакъв начин с креативността? Личността, която можем да наречем артист, вижда света край себе си по различен начин, опитвайки се да създава красиви, нови неща, вдъхновени от нейните мисли и чувства.   Интелектуалецът/философът  В любовта всеки се нуждае от нещо определено. За някои хора от голяма важност е да могат да водят дълбоки, смислени и вълнуващи разговори с любимия човек. Често такива личности имат много широк спектър от познания.  Те също така учат нови неща чрез разговорите, не се страхуват да изразят мнение. Ако вие смятате, че сте зряла, обективна и аналитична личност, почти сигурно е, че в любовта ще привлечете към себе си подобен партньор.  Най-големите лъжи за брака, в които хората вярват Интровертът  Ако предпочитате малките компании от хора, имате нужда от време за себе си, в което да презаредите емоционално, то най-вероятно и в любовта ще привлечете партньор, в чиято личност доминира интровертността.  Разбира се, възможна е връзка между интроверт и екстроверт, но ако вие сте от първия тип, може би ще ви е необходим партньор, с когото да забавите темпото и да се наслаждавате на малките неща в живота. Екстровертът   Ако привлечете този тип човек в любовта, пригответе се за забавление и приключения. Ако вие самите сте екстроверти, много е възможно да привлечете към себе си противоположна личност, която да има нужда от допълване и преоткриване на себе си.    ", "date": "2018.04.16", "title": "Типове партньори в любовта според нашия тип личност"}
{"url": "https://www.blitz.bg/layfstayl/za-damite/tezi-4-tipa-khora-sa-emotsionalni-vampiri-izbyagvayte-gi_news593821.html", "text": "Познавате ли поне една нарцистична личност? Това, което вероятно сте забелязали в нея е, че „носи маска“ и рядко би разкрила истинската си същност. Нарцисите спадат към групата на токсичните личности. Тези, за които казваме, че ограбват нашата положителна енергия. Но освен тях има още 4 типа личности, които е добре да не допускаме в живота си. Вижте кои са, пише az-jenata.bg.Хора, които избягват отговорността  Всеки познава хора, които не желаят да поемат отговорност за своите действия. Те са склонни да обвиняват другите за собствените си грешки. Именно по този начин влияят негативно върху живота ни. Не са склонни да се променят, а и е много лесно да станете жертва на техните проблеми, докато се опитвате да разрешите своите. Саморазрушителните индивиди  Сещате ли се за съседа, колежката, роднината, познатата, която вечно се оплаква от живота, винаги намира начин да поиска вашето съжаление? Този вид личности, които ограбват нашата положителна енергия, при критика, било то и градивна, даване на съвет, почти винаги заемат отбранителна позиция.  Те не се интересуват от това как да разрешат собствените си неволи, очакват друг да го направи. Не на последно място не ги вълнуват и вашите проблеми. Саморазрушителните хора нямат интерес да се развиват като личности, да се променят. Струва ли си такова приятелство или познанство? Постоянно критикуващите  Никой не е перфектен. Но в обкръжението ни винаги има колега, познат, приятел, роднина, който винаги се стреми да отбележи нашите грешки, недостатъци. Има разлика между конструктивната критика и тази, която цели да нарани. Въпреки да се опитваме да неглижираме подобен тип личности, рано или късно тяхната негативна енергия може да повлияе на самочувствието ни. Ревнивците/завистниците  Ревнивци обикновено срещаме в любовта, докато завистниците могат да бъдат от нашия приятелски кръг, роднините, работната среда. Двата типа личности ограбват положителната ни енергия, опитвайки се да сведат до минимум постиженията ни, силните ни страни. Нашето щастие им пречи да развиват себе си.  Ето защо е важно да избягваме хора, които не могат да приемат успехите ни, да се зарадват на тях, а вместо това ни обвиняват за неуспехите си. Любовта също не се нуждае от токсични партньори, които тровят живота ни с ревност.    ", "date": "2018.04.16", "title": "Тези 4 типа хора са емоционални вампири, избягвайте ги!"}
{"url": "https://www.blitz.bg/layfstayl/za-damite/zhena-pravi-banski-kostyumi-ot-zhabi-snimki_news593842.html", "text": "Спомняте ли си приказката, в която един жабок получава целувка от красива девойка и се превръща в принц? Е, забравете я. Към настоящия момент е неактуална. Днес жабите и особено тези в щата Луизиана, са много далече от щастливия финал, пише Вести бг. Защото с наближаването на летния сезон, те са застрашени да се превърнат в... бански костюм.   Нетрадиционната идея е на Фабиана ЛеФльор,  екстравагантната дизайнерка от южния щат Луизиана.     В момента снимките на необичайния модел набират все повече популярност в мрежата.    Както повечето велики идеи, вдъхновението на Фабиана за нетрадиционния бански костюм дошло съвсем внезапно, докато се разхождала.  Тя уловила седем жаби, но за направата на модела са били използвани шест, тъй като обработката на едната от тях не приключила добре.  Бащата на Фабиана, който е ловец я е учил, че нищо от уловения дивеч не бива да се прахосва и изхвърля. \"Когато татко улови елен, той винаги се старае да използва не само месото за храна, но също така и кожата. Понякога дори превръща костите в дръжки за ножове.\" За съжаление по думите на Фабиана, тя не е имала особено богат избор, когато е ловила материала за проекта й.  Дамата споделя, че най-трудната част от създаването на модела било отделянето на кожата на жабите. Все пак , за направата на впечатляващия костюм от две части са използвани шест жаби, а смелата дизайнерка не смята да се ограничава с материала, от който да бъдат направени моделите й.  Ето и банските, които едва ли някога ще бъдат хит сред моделите на \"Виктория Сикрет\"(или в живота), но пък за сметка на това станаха хит в социалните мрежи:         ", "date": "2018.04.16", "title": "Жена прави бански костюми от... жаби (СНИМКИ)"}
{"url": "https://www.blitz.bg/obshtestvo/kriyat-li-se-zadkulisni-interesi-zad-predlozhenieto-na-simeonov-da-spre-reklamite-na-khazartni-igri_news593086.html", "text": "Поредното скандално предложение на вицепремиера Валери Симеонов е напът да лиши държавата от стотици милиони приходи от данъци, научи БЛИЦ. Преди дни националистът се похвали, че през тази седмица ще внесе в парламента законодателни промени за премахването на рекламирането на резултатите от хазартните игри.   Вицепремиерът, обаче пропусна да уточни, че 15% от приходите от хазартните игри се облагат с данък, който влиза директно в държавния бюджет, от който се формират и заплатите на учителите, лекарите, полицаите, всички държавни служители и се изплащат пенсиите. Сметките показват, че данъчните приходи от хазарт са едно от основните пера в бюджета.  В типичния си популистки стил, Симеонов не обели и дума по какъв начин ще бъдат компенсирани евентуалните дупки в хазната от десетките милиони данъци, които се плащат от същите тези хазартни игри, които сега го... дразнели. Може би ще ги запълни като внесе ново предложение за отрязване на пенсии, както бе направил преди няколко месеца с пенсиите на хората с увреждания. Тогава той бе спрян лично от премиера Борисов, след хилядите протести от хората в неравностойно положение.  Със страшна сила остава въпросът - дали зад внезапната му идея не прозират интересите на определен тип хазартни игри, които той умело заобикаля от неговото предложение?   В същото време все повече лекари и граждани се възмущават от скандалното предложение на Симеонов да поиска връщане на тютюнопушенето в заведенията за обществено хранене. По този начин той ще наруши и европейските директиви, с които бе наложено вето върху пушенето на цигари в закусвални, ресторанти и молове.  Очаква се медиците да се обърнат директно към премиера Борисов с искане за спиране на безумното предложение. ", "date": "2018.04.16", "title": "Крият ли се задкулисни интереси зад предложението на Симеонов да спре рекламите на хазартни игри?"}
{"url": "https://www.blitz.bg/stsena/uzhas-narodniyat-artist-na-sssr-yosif-kobzon-vleze-po-speshnost-v-bolnitsa_news593860.html", "text": "Народният артист на СССР и депутат от Държавната Дума Йосиф Кобзон е приет в болница заради проблеми със сърцето. Известният изпълнител е постъпил в една от столичните клиники в понеделник заради нарушение на сърдечния ритъм. Помощник на Кобзон потвърди новината, но заяви, че изпълнителят е в болница за планово изследване. Превод: БЛИЦ", "date": "2018.04.16", "title": "Ужас! Народният артист на СССР Йосиф Кобзон влезе по спешност в болница"}
{"url": "https://www.blitz.bg/obshtestvo/kurioz-sprug-pusna-zhalba-sreshchu-zhena-si-che-ne-mu-izdala-kasov-bon_news593706.html", "text": "Димитър Маргаритов е роден на 31 юли 1975 г. Завършва право в Софийския университет „Св. Климент Охридски“, като през 2000 г. получава юридическа правоспособност. От началото на 2001 г. работи в Министерството на външните работи, първоначално като юрисконсулт, а в периода април 2004 - март 2006 г. е директор на Дирекция „Управление на собствеността“. От средата на 2006 г. до края на 2009 г. е директор на Дирекция „Държавна собственост и инвестиционна политика“ в Министерството на образованието и науката. От октомври 2009 г. е на работа в Министерството на регионалното развитие и благоустройството, където оглавява Дирекция „Обществени поръчки“. В периода от ноември 2011 г. до март 2015 г. работи като експерт и началник на отдел в Държавно предприятие „Ръководство на въздушното движение“. Има специализации и допълнителна квалификация в областта на подготовката на администрацията за ефективно усвояване на средствата от Структурните фондове на ЕС, управлението на системи за осигуряване на информационната сигурност, както и в областта на корпоративните финанси и счетоводните стандарти. С Решение на Министерския съвет No153 от 12 март 2015 г. е определен за председател на Комисията за защита на потребителите.- Г-н Маргаритов, какви са най-честите жалби, които постъпват в Комисия за защита на потребителите?  - През последните години все повече хора се обръщат към нас, подавайки жалби и сигнали. За изминалата 2017 г. те са 23 303, което е респектиращ обем. Често обаче ни търсят и за консултации, без да има претърпяна потребителска неудача, така че ние сме една от най-често търсените институции по отношение на възможност за реакция. Ако се опитаме да направим класация по теми и проблеми, по които най-често ни търсят потребителите, се получава следната картина: около половината от жалбите са за рекламация на дефектни стоки или отказ на търговеца да уважи претенцията на потребителя, че стоката е дала някакъв дефект в рамките на гаранционния период и съответно - да го отстрани.  Сферите, в които най-често се случва това, са електронните съобщителни услуги и комуникационна техника - около 20% от общия брой и 17-18% енергийни и ВиК оператори. По-нататък в класацията са аудио-визуална техника, битови уреди, стоки за бита, облекла, обувки. Това е голямо предизвикателство за нас, защото се стремим да откликнем на всеки един сигнал - да извършим проверка и там, където нещо не е наред, не само да санкционираме нарушителя, но и да направим така, че потребителят да получи справедлива компенсация. Направили сме негативна класация на 10-те най-често срещани нелоялни практики и проблеми. Освен дефектните стоки и областите, в които най-често се срещат, има и други важни теми и проблеми, например фалшивите намаления и промоции, таксуването на повисока от обявената цена, онлайн покупките и не на последно място - бързите кредити, качеството на туристическите продукти, договорите извън търговския обект. Има и нещо ново, което все по-активно навлиза в търговията и засяга потребителите. Това са сделки на принципа на т.нар. споделена икономика - неща, които циркулират в социалните мрежи за предлагане на различни стоки и услуги. - А от какво най-често се оплакват потребителите от Пловдив и областта?  - И тук не правят изключение, както и в национален мащаб, жалбите за рекламации. За Пловдив сме идентифицирали, че повечето жалби са за битова техника - климатици, готварски печки, перални, също и за някои услуги, като изработването на дограма и врати. Имаме и оплаквания срещу фалшиви промоции и намаления, при които липсват наличности, или пък стоките се таксуват на редовните им цени при обявени по-ниски с аргумента, че срокът на дадената промоция е изтекъл. - Посочете най-куриозната жалба, която сте получили?  - От експертна гледна точка имаме неоснователни жалби, но се срещат и хумористични и куриозни. Сещам се за случай, при който съпруг се бе оплакал от съпругата си, която работела в търговски обект, след като той направил покупка, тя не му издала касов бон. Освен куриозния елемент, че това се случва между съпрузи, в казуса е налице и основателната претенция, че при търговска сделка, независимо кой е потребител и търговец, законът изисква издаването на такъв бон. - Има ли механизми за контрол и налагане на санкции при нарушения и нерегламентирана търговия през социалните мрежи, в частност през Фейсбук?  - Това е твърде сериозен и многопластов въпрос. Първо, защото по отношение на онлайн търговците получаваме все повече жалби. Статистиката сочи, че около 30% са българските потребители, които пазаруват в интернет. Търговията чрез социалните мрежи е вид споделяне на информация. Няма обаче конкретна регламентация нито на европейско, нито на национално равнище. Коментирали сме по този въпрос необходимостта от регулация, но няма как да бъде създадена само на национално ниво, тъй като говорим за сериозно трансгранично общуване. Практически никое национално право не би могло да регулира отношенията при този обмен на информация. Доколкото ми е известно, Европейската комисия поде инициатива и на среща с мениджърите на най-големите социални мрежи е бил повдигнат въпросът за това да бъде припозната в известна степен отговорността на социалните мрежи по отношение на търговските съобщения, които някои потребители излъчват. Като изискванията тук са правилата да се доближават до тези в онлайн търговията и възможност за съдебни дела в страната, в която е ситуиран потребителят, ощетен от търговската сделка. Би трябвало администраторите на търговските мрежи да имат ангажимент да оповестяват, когато става въпрос за търговски съобщения с комерсиален елемент. - Прецедент или честа практика е банка да не извърши навреме трансфер на парична сума, от което потребителят търпи допълнителни загуби? Визирам случая с Райфайзенбанк, при който банков служител не е превел по сметка на НАП „наредени“ пари за данъци от клиент.  - Сравнително малък е процентът на жалбите срещу дейността на банковите и небанковите институции. Но там проблемите са по-сериозни като естество заради по-големи финансови загуби, които търпят потребителите. Но такъв тип платежни спорове се решават от помирителна комисия, която функционира към КЗП. При случаите, които приключват с помирително споразумение, са удовлетворени и двете страни по спора. - От началото на тази година КЗП стартира няколко информационни кампании. Какви са очакванията специално от кампанията относно рисковете и възможностите на бързите кредити, от които много хора се опариха?  - Да, тази тема е доста чувствителна, защото хората, които прибягват към този вид кредити, са в крайна нужда. Надяваме се все по-малко да се подвеждат и заблуждават от некоректно представени оферти. Стремим се, преди да се е стигнало до проблема, потребителите да успеят да го идентифицират. Когато говорим за бързи кредити, трябва да се обръща внимание на няколко важни неща. Важното обаче е, преди подписването на договора, да бъде поискан от кредитодателя т.нар. стандартен европейски формуляр. Той съдържа всички важни реквизити на бъдещия договор за кредит. Необходимо е да се впишат, освен сумите, които се получават лихвите, сроковете, всички допълнител-  ни условия, като поръчители и т.н. Но ние търсим възможност да разгръщаме не само информационни кампании по отношение на потребителите, но и към търговците от различни сектори и браншове. В резултат от контролната дейност виждаме, че има нарушения, които не се извършват умишлено, така че действаме и в двете посоки. - Все пак големите битки, които води КЗП, са точно срещу 9 фирми за бързи кредити. На какъв етап са делата срещу тях и може ли да посочите кои са те, с цел да се предпазят потребителите?  - Делата са на различен етап. Не е желателно да се упоменават имена, докато няма решения. Важно е, че сме проверили условията, при които предоставят кредити над 50 дружества, които са получили регистрация в БНБ за такава дейност. При почти всички сме открили някакви проблеми. В масовия случай те се съгласиха да ги отстранят, за да не се стига до съда, с изключение на тези 9. - На фона на многобройните жалби, които се получават в КЗП чрез областните офиси в страната, разполагате ли с достатъчно кадри, които да правят проверки и да отговарят на жалбите?  - Без да се оплаквам, бих казал, че имаме хроничен недостиг на кадри. Разполагаме едва със 100 души за цялата страна. Да не забравяме, че имаме и ежегодна план-програма, по която осъществяваме регулярни и планирани проверки. След отшумяване на Великденските празници насочваме усилията си към предстоящия летен сезон. Целта ни е предварително да обхванем част от обектите, където в предишни периоди сме констатирали проблеми, и да видим дали те са отстранени. Да се гарантира и нормалното посрещане на първите туристи, които започнаха да пристигат. Освен в сферата на туризма, са и кампаниите, които произтичат и от общоевропейския обмен на информация за опасни стоки. Но една оптимизация да разполагаме с повече хора би била добре дошла. Говорим за електронно управление, за свиване на администрацията, така че трябва да се съобразяваме с тенденциите и да държим високо ниво без излишно разточителство.", "date": "2018.04.16", "title": "Куриоз: Съпруг пусна жалба срещу жена си, че не му издала касов бон"}
{"url": "https://www.blitz.bg/ikonomika/gazprom-shche-dostavya-gaz-v-sloveniya_news593811.html", "text": "Руският газов гигант \"Газпром\" и словенската компания Geoplin сключиха средносрочен договор за доставка на природен газ в Словения. Това съобщиха от пресслужбата на руската компания.Договорът предвижда доставки от 600 милиона кубични метра газ годишно. Срокът на договора е от 1 януари 2018 година до 1 януари 2023 година. Предишният договор между \"Газпром\" и Geoplin изтече на 31 декември 2017 година. Превод и редакция: БЛИЦ  ", "date": "2018.04.16", "title": "\"Газпром\" ще доставя газ в Словения"}
{"url": "https://www.blitz.bg/ikonomika/nova-zelandiya-spira-bdeshchite-razreshitelni-za-prouchvane-na-neft-i-gaz_news593808.html", "text": "Нова Зеландия няма да издава нови разрешителни за офшорни проучвания на нефт и газ, заяви премиерът Хасинда Ардерн, съобщи Ройтерс. Това няма да засегне 22-те съществуващи разрешения за проучване, както и последващия добив. Ардерн, чиято минало годишна кампания в предсрочните избори беше силно фокусирана върху предотвратяването на изменението на климата, заяви, че решението е отговорна стъпка и осигурява сигурност за бизнеса и общностите. \"Ние сме световен лидер по важни въпроси за човечеството, като сме ядрени свободни... и сега можем да бъдем водещи в световен мащаб, ставайки въглеродно неутрални\", каза тя на студенти в столицата на страната, Уелингтън.  Интересът към проучването на нефтени находища в Нова Зеландия е понижен през последните години, поради ниските цени на петрола в световен мащаб, като през 2017 г. е издадено само едно разрешение, в сравнение с 10 през 2014 г.  Представителите на бизнеса и регионалните власти заявиха обаче, че са изненадани от решението и се опасяват, че правителството рискува работни места в петролната и газова промишленост в размер на 2,5 млрд. новозенландски долара.  Националният опозиционен говорител по въпросите на енергетиката и ресурсите Джонатан Йънг каза, че решението просто ще премести производството в други части на света, а Нийл Холдом, кмет на главния град в енергийно богатия регион Таранаки, го нарече \"удар в корема\".  Една от основните енергийни компании в страната New Zealand Oil & Gas заяви, че не е била предупредена за промяната. \"Отбелязваме, че решението е внезапна промяна на политиката, за която не са проведени консултации и изглежда е в конфликт с предизборните обещания на правителството\", казва New Zealand Oil & Gas в изявление.  Компанията, чиито акции паднаха до шестмесечно дъно, заяви, че решението няма да окаже незабавно съществено въздействие върху финансовото й състояние, но ще инвестира в проучвателни и производствени активи в други юрисдикции.  Нефтената и газовата индустрия представлява едва 1,4% от икономиката на Нова Зеландия, но фурорът от решението подчерта предизвикателството, пред което е изправена Лейбъристката партия, която има споразумение за подкрепа със Зелената партия.   Докато разрешителните за проучване на сушата ще продължат и съществуващите офшорни разрешителни няма да бъдат засегнати, Ардерн заяви, че решението е относно \"определяне на нашите очаквания за бъдещето\". ", "date": "2018.04.16", "title": "Нова Зеландия спира бъдещите разрешителни за проучване на нефт и газ"}
{"url": "https://www.blitz.bg/analizi-i-komentari/vloomberg-tova-e-slamkata-na-udavnika-na-moskva-sreshchu-us-sanktsiite-padne-li-tya-rusiya-falira_news593827.html", "text": "Πoпyляpнocттa нa pycĸитe oблигaции cpeд чyждecтpaннитe инвecтитopи мoжe дa ги нaпpaви yязвими, aĸo caнĸциитe нa CAЩ нaлoжaт мacoвa paзпpoдaжбa. Mocĸвa oбaчe cмятa, чe тoвa e нaй-дoбpaтa зacтpaxoвĸa зa cтpaнaтa cpeщy бъдeщи нaĸaзaния, пише Мъни бг. \"Moжe би aĸo нaшият пaзap бeшe пo-изoлиpaн, вepoятнocттa oт caнĸции въpxy дъpжaвния дълг би билa пo-виcoĸa. Πocлeднитe cъбития пoтвъpждaвaт, чe e билo пpaвилнo дa ce избepe плaна пpeди няĸoлĸo гoдини дa ce интeгpиpa pycĸият пaзap в мeждyнapoдния\", oбяcни пpeд Вlооmbеrg Koнcтaнтин Bишĸoвcĸи, pъĸoвoдитeл нa oтдeлa пo дългa нa pycĸoтo миниcтepcтвo нa финaнcитe.    Зa мoмeнтa тoвa мнeниe дo гoлямa cтeпeн ce cпoдeля и oт CAЩ. Mиниcтepcтвoтo нa финaнcитe във Baшингтoн пpeпopъчa дa нe ce пpeдпpиeмa т.нap. ядpeнa oпция зa caнĸциoниpaнe нa pycĸитe дъpжaвни цeнни ĸнижa, тъй ĸaтo тoвa би билo твъpдe вpeднo зa aмepиĸaнcĸитe инвecтитopи.  Чyждeнцитe пpитeжaвaxa peĸopднитe 34% oт нeизплaтeния дълг нa Pycия в pyбли, пpeди ĸoлaпcът дa изпpaти oблигaциитe в нaй-лoшaтa им ceдмицa зa пoвeчe oт гoдинa. Инвecтитopитe paзтoвapиxa дългитe пoзиции, oпacявaйĸи ce, чe дoceгaшнитe нaй-тeжĸи caнĸции в CAЩ пpaвят вcичĸи aĸтиви yязвими.    Baшингтoн paзшиpи нaĸaзaниятa, вĸлючвaйĸи мнoжecтвo oлигapcи и фиpми, cвъpзaни c pycĸaтa дъpжaвa, ĸoeтo нaĸapa инвecтитopитe дa ce oтĸaжaт oт aĸциитe нa гoлeми пyблични ĸoмпaнии ĸaтo Unіtеd Со. Ruѕаl. ВlасkRосk, Ѕtоnе Наrbоr Іnvеѕtmеnt Раrtnеrѕ и ЈРМоrgаn Сhаѕе ca тpитe нaй-гoлeми пpитeжaтeля нa pycĸи дълг c инвecтиции нa oбщa cтoйнocт oĸoлo 4.9 млpд. дoлapa, cпopeд дaннитe нa Вlооmbеrg. \"Bcичĸo e възмoжнo\"  \"Зa cъжaлeниe, гeoпoлитичecĸaтa cитyaция в мoмeнтa e тaĸaвa, чe вcичĸo e възмoжнo. He мoжeм дa изĸлючим нищo, нo видяxмe зaĸлючeниятa нa финaнcoвoтo миниcтepcтвo нa CAЩ зa pycĸия дълг, ĸoeтo пoĸaзвa ниcĸa вepoятнocт зa въвeждaнe нa тaĸивa caнĸции\", ĸaзa Bишĸoвcĸи.  Bицeпpeмиepът Apĸaдий Двopĸoвич cмятa, чe CAЩ дeйcтвaт \"иpaциoнaлнo\" и Pycия нaиcтинa тpябвa дa бъдe гoтoвa зa caнĸции въpxy дългa cи. Pycĸитe oблигaции вeчe бяxa пoдлoжeни нa нaтиcĸ, cлeд ĸaтo зaĸoнoпpoeĸт, внeceн в Koнгpeca тoзи мeceц, пpeдлoжи дa ce зaбpaнят cдeлĸитe c дъpжaвния дълг нa Mocĸвa. Πaзapът въpнa няĸoи oт зaгyбитe, cлeд ĸaтo миниcтъpът нa финaнcитe нa CAЩ Cтив Mнyчин зaяви, чe e пpoтив пoдoбeн xoд.  Bъпpeĸи чe вoлaтилнocттa oт минaлaтa ceдмицa бe изocтpeнa oт пpoдaжбитe нa чyждитe инвecтитopи, pycĸoтo миниcтepcтвo нa финaнcитe нe cмятa дa нaлaгa мepĸи зa oгpaничaвaнe нa мeждyнapoднитe aвoapи.  \"Πaзapът ни e oтвopeн и имaмe yдoвoлcтвиeтo дa имaмe тaĸaвa paзнooбpaзнa инвecтитopcĸa бaзa\", oтбeлязa Bишĸoвcĸи. Зaтягaнe нa пpимĸaтa?  Mиниcтepcтвoтo нa финaнcитe нa CAЩ твъpди в cвoй дoĸлaд, чe paзшиpявaнeтo нa caнĸциитe зa нoв pycĸи дъpжaвeн дълг и дepивaти щe дecтaбилизиpa пaзapитe и щe ce paзпpocтpe извън Pycия, oĸaзвaйĸи \"нeгaтивни eфeĸти въpxy глoбaлнитe финaнcoви пaзapи и бизнeca\".  Cпopeд Pичapд Ceгaл, cтapши aнaлизaтop в Маnulіfе Аѕѕеt Маnаgеmеnt в Лoндoн, шaнcoвeтe нa caнĸции нa CAЩ cpeщy pycĸия дълг нaмaлявaт, ocoбeнo cлeд paзвиxpилaтa ce вoлaтилнocт в пocлeднитe дни.  \"Πpaвитeлcтвoтo нa CAЩ oт извecтнo вpeмe пocoчвa, чe нe жeлae тoзи тип нaмeca нa пaзapa. Peaĸциятa нa Pycия e дocтa oгpaничeнa и нaмeĸът зa ĸoнтpacaнĸции e yнил\", зaяви Ceгaл.    ", "date": "2018.04.16", "title": "Вlооmbеrg: Това е \"сламката на удавника\" на Москва срещу US санкциите! Падне ли тя, Русия фалира"}
{"url": "https://www.blitz.bg/layfstayl/shoubiznes/megz-se-napi-zhestoko-v-6-sutrinta-i-prizna-za-nay-golyamata-mka-v-zhivota-si_news593730.html", "text": "Топ дизайнерката Мегз се прибра пияна в 6 сутринта. Амбициозното миньонче разказа на феновете си, че е леко пиинала и че затова ще си позволи да им сподели малко от най-големите болки в живота си, пише Hotarena.net. Това накара феновете й да чакат повече от половин час в 6 часа сутринта, докато красавицата се включи на живо.  Мегз разказа, че се е чувствала като затворничка и е била изключително нещастна.  С това красавицата намекна, че мъж и твърде високи очаквания към нея да е нещо, което тя не е са я подтискали и задушавали. Цитираме дословно думите на Каканашева: “Много от вас ме питат защо през последната година се промених толкова много?  Защо от сериозния, голям имидж на бизнес дама, на Мегз, на многото награди и постижения - защо започнах да се държа на моменти като дете и да ви показвам толкова много от емоциите си? Защо започнах да снимам постоянно и да ви пускам толкова навътре в живота си.   Но за съжаление, знаете ли каква е истината ? Сега на леко, изтрезняващо, пияно мога да ви кажа. Всъщност бях изключително нещастна.  Онзи живот ме караше да се чувствам като затворничка. И в началото беше толкова трудно да ме приемете такава, каквато съм. Но сега мога да кажа, че това е най-голямото и важно нещо, което съм правила за себе си. Просто да си позволя да бъда истинска. Да бъда това, което съм си аз. И ако мога да дам един съвет на пияно.  Той е не губете време да се правите на нещо по-голямо от това, което сте.  Това само ще ви изпълни с неудовлетворение. И няма да ви направи по-богати и големи отколкото сте. Нито ще ви направи по-успешни, нито както обичам да казвам - няма да плати сметките ви. Нищо няма да ви даде. Просто един задушаващ, фалшив имидж, който вие не сте. Просто забавлявайте се, бъдете спонтанни, луди, показвайте емоциите си защото никой никога няма да ви върне това време. И цялото време, което аз загубих никой никога няма да ми го върне”.  ", "date": "2018.04.16", "title": "Мегз се напи жестоко в 6 сутринта и призна за най-голямата мъка в живота си!"}
{"url": "https://www.blitz.bg/lyubopitno/vnimanie-tryabva-da-se-pazite-ot-vrzka-s-takv-chovek-shche-ste-nesvmestimi_news593752.html", "text": "Най-лошата психологическа комбинация от личности за в една връзка се получава в този случай, когато единият партньор е тревожен, а другият е избягващ тип характер, установи ново изследване. Когато единият партньор е тревожно привързан се генерират твърде полярни чувства към връзката и партньора, които могат да варират от едната до другата крайност в рамките на два дни или дори на един ден, пише obekti.bg, позовавайки се на Psy Blog.При другата страна нещата стоят така, че избягващия партньор желае или изпитва необходимост да избегне прекаленото обвързване. Учените от екипа, провел изследването, обясняват механизма на тази психологическа несъвместимост по следния начин: “Хората с тревожно разстройство реагират като се вкопчват в партньора си и се грижат за тях по силен и принудителен начин. Докато избягващите характери реагират като просто избягват връзката”.  “Философията, която действа тук, е популярната максима, че е по-добре да не си имал, отколкото да имаш връзка и да я загубиш. Тези партньори, с подобни разстройства и комбинация, по правило имат и повече проблеми в интимната област”, коментират от екипа. Резултатите от изследването са получени след участието на 211 двойки в Баския регион на Испания. Екипът ги е разделил според различните видове привързаност към партньорите и ги е интервюирал за тяхната сексуална удовлетвореност. Стиловете на привързаност анализират проблема как хората реагират на заплахи и проблеми в личните си взаимоотношения и изобщо в рамката на тяхната връзка.  ", "date": "2018.04.16", "title": "Внимание! Трябва да се пазите от връзка с такъв човек, ще сте несъвместими!"}
{"url": "https://www.blitz.bg/svyat/po-seksi-ot-vsyakoga-koy-promeni-totalno-tyaloto-na-kim-kardashiyan-snimki-18_news593745.html", "text": "Светската лъвица Ким Кардашиян, която продължава да се отпуска и да се наслаждава на живота на плажовете на островите Турс и Кайкос в Атлантическия океан, привлича вниманието на много луксозни издания.Обществото обърна внимание на значителните промени във фигурата на звездата. Голямата трансформация на тялото на Кардашиян се дължи на личната й треньорка Мелиса Алкантара. Както съобщава Mirror, Ким е в най-добрата си форма. Тя активно публикува снимки, с които радва своите абонати. \"Благодаря за всичко на треньоркат си\", пише Кардашиян на своята страница в \"Инстаграм\".  Кардашиян каза, че с голяма трудност се бори срещу целулита. Сега тя се занимава с продължителни тренировки в продължение на 5-6 дни в седмицата. Треньорката на светската лъвица казва, че обръща внимание на всички области на Кардашиян.  Отсега нататък Ким наблюдава внимателно какво яде, събужда се в четири сутринта, разклаща си задните части и прави коремни преси. Както отбелязва Алкантара, Кардашиян се радва на упражненията. Превод: БЛИЦ", "date": "2018.04.16", "title": "По-секси от всякога! Кой промени тотално тялото на Ким Кардашиян (СНИМКИ 18+)"}
{"url": "https://www.blitz.bg/layfstayl/shoubiznes/rayna-postavi-rekord-vsichki-kolezhki-y-zavizhdat_news593758.html", "text": "Фолк певицата Райна постави рекорд в бранша — 25 полета за 30 дни. Изпълнителката буквално не слизаше от самолета по време на пътуването си до САЩ и Канада, където имаше турне, пише \"Телеграф\". Рекордното постижение на пилето на поп фолка е регистрирано като най-забележително за бранша. По време на едномесечната си обиколка Райна е постоянно в движение и веднага след концерт тръгвала към следващата дестинация.  Въпреки натоварения си график, Райна е много далеч от световния рекорд за най-много полети рамките на 1 месец–135 пъти. Той е постигнат от американеца Марк Малкоф за периода от 1 до 30 юни. Заедно с него са пътували съпругата му и представител на Гинес, който е потвърдил върховото постижение.  Райна може и да не е летяла толкова много, но и нейните пътувания не са малко. В момента певицата си почива в родния Сандански и доста време напред е освободила програмата си, за да се възстанови.  Всичките й 12 концерта са включвали 3-часови изпълнения с най-големите й хитове, както и обичани народни песни от нейния репертоар.  „ ”, разкрива още Райна. ", "date": "2018.04.16", "title": "Райна постави рекорд, всички колежки й завиждат"}
{"url": "https://www.blitz.bg/layfstayl/khoroskop/khoroskop-za-16-22-april-nepriyatnosti-zastigat-2-zodii_news593784.html", "text": "Посрещаме новолунието в знака на зодия Овен. Какво ни очаква през тази седмица според зодията, вижте в астрологичната прогноза на астролог Петя Георгиева, пише az-jenata.bg.Овен  На 20.04 в 06:12 ч. Слънцето ще излезе от вашия знак. Може да се каже, че седмицата ви ще е разделена на две части. Ще започне със сравнително силна енергетика, която постепенно ще намалява, за да достигне едно сравнително ниско ниво в края на периода.  Настроението ви ще е твърде нестабилно. Не се учудвайте, ако на моменти се чувствате отпаднали или ви е трудно да се концентрирате. Ситуацията скоро ще се стабилизира, но в този период трябва да внимавате основно за две неща: да не проявявате алчност и да не се конфронтирате с близките си. Телец  След новолунието в знака на Овена Луната ще навлезе във вашия знак. След нея на 20.04 в 06:12 ч. и Слънцето ще навлезе във вашия знак. При подобно разположение бихте могли да насочите усилията си към уреждане на личните отношения и към дейности, които до момента не са ви се получавали. И в двете направления предпоставките за напредък са налични.  Стига да запазите спокойствие и да се въздържате от прояви на егоизъм всичко, с което се захващате ще ви се получава сравнително точно и сравнително бързо. Ще има затруднения, свързани с държавната администрация, така че подготвяйте документите си изрядно, за да не се връщате за едно и също нещо няколко пъти. Близнаци  На 18.04 в 04:46 ч. Сатурн променя движението си в ретроградно и ще намали силата на влияние на Меркурий, управляващата ви планета, което пък ще се отрази негативно върху енергетиката ви. Нищо страшно като се има предвид, че самият Меркурий тогава вече ще е излязъл от ретроградност.  Ако спазвате няколко лесни препоръки ще съумеете да запазите ефективността си. Намалете контактите, особено с хора, които предимно ви губят времето. Избягвайте прекомерните физически натоварвания. Наблюдавайте, анализирайте, спазвайте правилата и се захващайте само с дейности, които са ви ясни. Рак  Ще имате възможност да реализирате поне едно от най-съкровените си желания през тази седмица. Крайните резултати зависят само и единствено от умението ви да работите старателно и целенасочено. Сексапилни сте, енергетиката ви е стабилна, а настроението – ведро.  Възможностите ви не са за пренебрегване и е редно да се възползвате от тях. Не е изключено в средата на седмицата оценката ви за някои факти да се промени в противоположна посока, но ситуацията не бива да ви плаши. Важното е да не прекалявате с претенциите и да се въздържате от прояви на дребнавост. Лъв  Вие много добре знаете, че където и да се появите ви забелязват и впечатлявате околните. През тази седмица ще се натъкнете на затруднения, а условието да се справите е да имате достатъчно добра мотивация. Дефинирайте ясно целите си, действайте разумно, преодолейте страховете и комплексите.  Сега сте в състояние да направите онова, което преди време ви се е струвало непостижимо. Крайните резултати ще ви помогнат да стабилизирате както позициите, така и финансите си. С допълнителните постъпления може да си позволите някои глезотийки, които ви радват. Дева  Ако се натъкнете на някакви затруднения през тази седмица те ще се дължат основно на вредните ви навици във всякакъв аспект. Всичко, което принципно ви пречи за постигане на напредък, създаване на правилна тактика, поддържане на добро физическо и психическо състояние сега ще има още по-силно въздействие.  Ще го преодолеете, ако съчетаете желанията си с волята. Реагирайте на неуспехите спокойно и ги обсъждайте с близките си. Препоръките им може да не ви помогнат веднага, но ще ви подскажат правилното решение. Мислете както за финансовото, така и за здравословното си състояние. Везни  Като цяло периодът ще е спокоен, но на моменти ще се налага да излизате от зоната на личното си удобство. Част от ситуациите ще са нови, в известен смисъл изненадващи и няма да имате готово решение за тях. В такива моменти вероятно ще се почувствате неспокойни, несигурни, ще се повиши адреналинът. Не изпадайте в паника.  Споделяйте тревогите и помнете твърдението на шопа, че „нема начин да нема начин“. Вярвайте на любимия човек, няма да ви подведе, ще прецени фактите много по-обективно от вас и ще ви предложи приложим вариант за действие. Скорпион  На преден план ще излязат трудности, свързани с личните отношения и ще изместят назад всички останали текущи цели. Мислейки за любовните неуредици ще ви е трудно да се концентрирате върху професионалните задължения.  Ще се наложи за пореден път да разместите приоритетите, да се захванете за най-важното, което в случая е свързано с чувствата ви, за да възстановите емоционалния си баланс и да се справите със задълженията си разумно и безпогрешно. Опитайте се да преборите егоизма, да проявите съчувствие спрямо околните и решителност спрямо собствените си недостатъци. Действайте екипно. Стрелец  Ще се чувствате много по-сигурни в себе си през тази седмица, ако работите самостоятелно. Във ваша полза е да намалите контактите, не са изключени сблъсъци, свързани с комуникацията, неразбиране от страна на събеседниците, сериозни различия в мненията, които може да предизвикат дори прекратяване на някои връзки.  Постарайте се да преценявате фактите обективно и да избягвате стереотипните решения. Нестандартните варианти ще са много по-ефективни. Овладейте честолюбието си, избягвайте проявите на високомерие и отстоявайте собствените си интереси, особено когато става дума за пари. Козирог  Желателно е да заложите изцяло на разума си през тази седмица. Създайте си ясен и точен график на работа. Избягвайте спонтанните решения, разчитайте на логиката, а не на фантазията. Всяко излизане извън рамките на правилата ще бъде съпроводено с разочарования. Обмисляйте решенията и приоритетите си по няколко пъти, критично и предпазливо.  Не се ентусиазирайте твърде много от новите си идеи. Ще се окажат неприложими или неефективни. През тази седмица правилната тактика е да действате с познати, проверени методи и да прилагате собствения си опит без да експериментирате. Водолей  Задълженията ви ще са малко повече от обикновено, защото ще се наложи да се върнете към стари проекти. За част от тях ще прецените, че са нужни корекции, за други ще е необходима актуализация или подходящи допълнения, трети ще трябва да обедините с новите.  Едва ли ще успеете да поддържате еднакво ниво на активност, работоспособността ви също ще изглежда като синусоида, но пък за сметка на това ще възприемате фактите в по-широк мащаб и няма да губите време за незначителни подробности. Романтичните отношения също ще са леко пасивни. Не страдайте, може да липсват вълнуващи емоции, но пък няма да имате и повод за остри спорове. Риби  Събитията ще са предсказуеми. Ако имате намерение да промените нещо в рамките на обичайното си ежедневие не бихте се натъкнали на сериозни затруднения. През тази седмица е желателно да мислите предимно за себе си, за собствените си предпочитания, желания, мечти и стремежи.  Може да подредите целите си, като прецените реализацията им за по-дълъг период от време и наличните условия за старт в текущия период. Не забравяйте, че често големият и стабилен напредък се постига с малки крачки. Енергетиката ви е стабилна, изразявайте мнението си без заобикалки.    ", "date": "2018.04.16", "title": "Хороскоп за 16 - 22 април: Неприятности застигат 2 зодии!"}
{"url": "https://www.blitz.bg/svyat/andzhelina-dzholi-izgubi-sznanie-otkarana-e-v-bolnitsa_news593791.html", "text": "Холивудската аткриса Анджелина Джоли е загубила съзнание и е била откарана в болница, съобщава седмичникът NW. Според изданието случката е станала преди месец, но едва сега се е узнало за нея.Близки на актрисата се обадили на Бърза помощ и тя била откарана в болницата.  Лекарите ѝ направили пълни изследвания и я предупредили, че ако не започне да се храни нормално и не спре да нервничи, нищо добро не я чака. 42-годишната Анджелина Джоли, която се раздели с досегашния си съпруг Брад Пит, преживява труден период, допълва изданието.", "date": "2018.04.16", "title": "Анджелина Джоли изгуби съзнание, откарана е в болница"}
{"url": "https://www.blitz.bg/layfstayl/shoubiznes/zhasi-ot-sdelka-ili-ne-khvrli-drekhite-slozhi-ogromna-kapela-i-pokaza-goreshcha-plt-snimki_news593792.html", "text": "Русото изкушение от предаването \"Сделка или не\" - Жаси, не спира ежедневно да показва в колко зашеметяваща физическа форма се намира. Една от любимките на зрителите вече е женена и горда майка на 3 деца. Това обаче не й пречи да има зашеметяващи дълги крака.   На последните снимки красавицата е с шарен бански, под който се виждат уникалните й, с лек загар, крака. Жаси определено събира погледите не само на мъжете, но и на жените, които завиждат на страхотната й фигура.       ", "date": "2018.04.16", "title": "Жаси от \"Сделка или не\" хвърли дрехите, сложи огромна капела и показа гореща плът (СНИМКИ)"}
{"url": "https://www.blitz.bg/lyubopitno/nauka-i-tekhnologii/v-slnchevata-korona-se-otvori-gigantska-dupka-moshchna-geomagnita-burya-g1-ni-vrkhlita-sled-broeni-dni_news593692.html", "text": "Геомагитна буря ще удари Земята тази седмица, съобщава \"Фокс нюз\", цитирана от \"Телеграф\". Американската телевизия се позова на предупреждение, издадено от Националното управление за океанографски и атмосферни изследвания (НОАА) на САЩ. Според тази прогноза ще възникне геомагнитна буря от клас G1. Това ще стане на 18 и 19 април (четвъртък и петък). Явлението се дължи на факта, че в слънчевата корона се е отворила гигантска дупка, през която се излива поток от слънчев вятър към Земята.  Короналните дупки са области, в които температурата и плътността на слънчевата плазма е намаляла няколко десетки пъти.   В резултат на това се образува отвор в магнитното поле на Слънцето, откъдето се излива поток от йонизирани частици. Ако слънчевият вятър е насочен към Земята, той може да предизвика геомагнитни бури. Въздействието на измененията в магнитното поле на Земята върху хората, животните и приборите се оценява по петобалната скала, в която G1 е най-ниската степен.  При нея може да се очакват леки колебания на напрежението в електроенергийната мрежа и едва доловими колебания в спътниковите системи за комуникация. В дните на магнитни бури човек трябва да бъде максимално внимателен към своето здраве.   Промените в магнитното поле може да повлияят на скоростта на реакциите, а също така на работата на сърдечно-съдовата система, което да предизвика сърдечни болки, мигрена, отпадналост и т.н. ", "date": "2018.04.16", "title": "В слънчевата корона се отвори гигантска дупка, мощна геомагнита буря G1 ни връхлита след броени дни!"}
{"url": "https://www.blitz.bg/layfstayl/za-damite/iskate-da-vi-kharesat-naukata-razkri-kak_news593741.html", "text": "Не ви ли се е искало понякога да имате вълшебна пръчица, с която да сбъдвате своите желания? Когато срещнете някого, който ви привлича, не искате да направите и една погрешна стъпка, но как да го спечелите със сигурност, питат \"Мениджър Нюз\" и Business Insider?Запознайте се с няколко прости трика, които доказано работят и можете да използвате:  1. Идете в увеселителен парк.  Организирайте своята среща или заведете някой, с когото планувате романтична връзка, в увеселителен парк. Проучване сочи, че влакчетата на ужасите се пълнят предимно с необвързани. Този трик работи само с потенциалните партньори. Ако вече имате или сте имали романтична връзка с някого, това няма да е толкова впечатляващо за него. 2. Яжте повече зеленчуци и плодове за по-сияйна кожа.  Доказано е, че здравият вид на кожата зависи от количеството зеленчуци и плодове, приети през деня. Още по-хубавото е, че резултатите са мигновени. Участниците в проучването успяват да зачервят бузи и да заздравят своята кожата само с една порция плодове или зеленчуци. А сияйният външен вид действа като магнит за привличане на вниманието. 3. Поддържайте усмивката си ослепително бяла.  Научно доказано е, че белотата на зъбите е сериозен плюс при преценка от пръв поглед. Освен на полезна доза самоуважение, те са признак на здраве и добра генетика, които биха ви помогнали в избора на партньор. Усмивката се краси от това, което се крие зад нея. Така че поддържайте зъбите си бели и не забравяйте да ги показвате по-често, защото никога не знаете кой би се влюбил в усмивката ви. 4. Червеното червило – оръжие за дамите.  Препоръчително е всяка  жена да има поне едно червено червило в козметичния си арсенал. Проучване на университета в Манчестър показва, че устните са най-атрактивната част от тялото на една дама, особено, когато са обагрени в червено. Учените установяват, че един мъж се взира средно около 7 секунди в устни, оцветени в червено. За да направите сравнение, на очите на жената той отделя 0,95 секунди, а на нейната коса - 0,85 секунди. 5. Бъдете спонтанни.  Това е изпитана рецепта, ако търсите бърд флирт. В проучване за еволюцията и човешкото поведение, дипломирани студенти от Университета на Тексас-Остин установяват, че мъжете са най-привличани от жени за една нощ, които изглеждат фриволни и доста освободени под въздействието на няколко коктейла. От друга страна дамите с бърз и бляскав ум са по-малко физически привлекателни, според същото изследване. За щастие, точно обратното е вярно, когато хората търсят дългосрочни партньори. 6. Усмихвайте се!  Усмивката на всеки човек го прави много по-атрактивен за отсрещния пол. Щастието е най-необходимото чувство, предизвикващо положителни емоции. Влиянието на емоционалното изразяване отключва сексуалното привличане. Така че създавайте си повече приятни моменти, които да ви карат да не спирате да се усмихвате! 7. Момчета, мръщете се малко повече!  Леко намръщеният и самоуверен мъж се радва на много повече женско внимание от този, който постоянно се усмихва, доказват учени от университета на Британска Колумбия. Всъщност по-голямата част от анкетираните жени признават, че щастливото лице на мъжа е най-малко привлекателната черта, която може да ги заинтригува. Изследването се базира само на първосигналното физическо привличане, защото обикновено, когато става въпрос за сериозен партньор или съпруг, жените търсят точно такъв тип мъже. Това е добре познатият синдром на дамите да си падат по образа на „лошото момче“. 8. Мъже, отървете се от брадата си!  Жените не толерират небръснати мъже. Това показва неотдавна проучване на Оксфордския вестник. Според него брадатите мъже биват възприемани като по-агресивни, но не и като по-привлекателни. 9. Поемете дълбоко дъх и се отпуснете!  Жените се чувстват по-добре в компанията на мъже, които са спокойни и не са напрегнати, показва проучване на известно американско списание. Хората, които не се поддават на стреса, по принцип предизвикват всеобщо доверие и усещане за стабилност. Умението да реагира в напрегната ситуация е част от генетиката на самия човек, което след време може да се предаде и на неговите деца. Този тип мъже са и по-желаните за сериозни партньори. 10. Играйте твърдо, за да се получат нещата Научно доказано е, че една жена би се заинтригувала много повече от мъж, който не й показва чувствата си, отколкото този, който разкрива своя интерес към нея. Несигурността я прави уязвима и самата неизвестност е предизвикателство за нея. Интересът на дамата се поддържа от недостъпността, която демонстрират първият тип мъже. Явно тръпката, за една жена, да е в позицията на гонещ е много по-интригуваща, отколкото това да може да предвиди всеки следващ ход на своята половинка, колкото и мил да е той.", "date": "2018.04.16", "title": "Искате да ви харесат, науката разкри как!"}
{"url": "https://www.blitz.bg/layfstayl/svetski/razkritie-izpluva-skandalna-tayna-ot-minaloto-na-zlatka-raykova-i-georgi_news593732.html", "text": "Русата Златка отказа за трети път да вдига сватба с ММА боеца Георги Валентинов. Близки до тях разкриха, че спортистът нарочно е паднал на колене в ефир, тъй като предишните му опити били неуспешни и смятал, че пред камерите на \"Като две капки вода\" няма да му откаже, пише \"Телеграф\". Оказа се, че  това далеч не е първото предложение на Георги.  В миналото мачото е получил два отказа от любимата си, която изтъкнала, че един подпис не значи нищо. Думите й обаче предизвикали обратния ефект, и вместо да се разстрои, Валентинов се мотивирал да спретне предложение за чудо и приказ, точно като в мечтите на повечето жени.   Макар да се съгласи да стане законна съпруга на Георги,  Златка ясно отсече в ефир, че не мечтае за голяма и пищна сватба.  Тя подчерта, че емоцията от вечерта й е била достатъчна и основното се е случило на сцената на риалити формата, оттам насетне няма да бърза да организира тържество. Това накара последователите й да се досетят, че  сватба няма да има,  а любимката им ще продължи да живее с Валентинов както досега\". ", "date": "2018.04.16", "title": "Разкритие: Изплува скандална тайна от миналото на Златка Райкова и Георги!"}
{"url": "https://www.blitz.bg/zdrave/eto-koi-predmeti-v-kukhnyata-seriozno-zastrashavat-zdraveto-ni_news593704.html", "text": "Кухнята е едно от най-любимите места за цялото семейство. Но, колкото и странно да звучи, там се крият някои опасности. Това предаде vesti.bg, цитиран от brightside.me. Ето кои са любимите места на бактериите и кои са уредите и предметите, за които да внимаваме.  Кърпите за ръце .  Тъй като ги докодваме много често, е редно да ги сменяме на няколко дни.  Тефлоновите тигани .  Следете за целостта на покритието. Ако то е нарушено, може да произведе токсини при нагряване. Затова ако е одраскано, по-добре си вземете нов.  Машината за месо.  Това е много мощен уред, така че винаги внимавайкте с пръстите и използвайте предпазител.  Цедката на мивката  е едно от най-мръсните места във всяка къща. Винаги я мийте отделно, след като приключите с миенето на съдовете.  Гъбата за миене на чинии  е развъдник за бактерии. За да я почистите, след като измиете можете замалко да я сложете в микровълновата.  Дъската за рязане  е един от предметите, които събират най-много бактерии, затова я почиствайте много старателно.  ", "date": "2018.04.16", "title": "Ето кои предмети в кухнята сериозно застрашават здравето ни"}
{"url": "https://www.blitz.bg/layfstayl/shoubiznes/nyama-da-povyarvate-kakvo-se-sluchva-ss-zdravko-ot-big-bradr-glarust-ot-primorsko-na-pt-da-sbdne-edna-golyama-mechta_news593606.html", "text": "Победителят в първия „Биг Брадър” Здравко Василев е на крачка да сбъдне още една своя мечта. Гларусът от Приморско предприе дълго пътешествие по море, което смята да е подготовка за негова следваща експедиция. С нея риалити шампионът се надява да обиколи света за година и да се запознае с най-отдалечените и малко населявани кътчета на планетата. Още от годините, в които се прочу в Къщата на „Биг Брадър”, Здравко говореше, че някой ден ще се прослави с подобно приключение. Дори тогава брадърът намекваше, че неговата мотивация да участва в шоуто е именно, за да види какво е да си в изолирана среда – едно от условията за всеки пътешественик. Липсата на роднини, любими хора и неочакваните ситуации също били като калявка за духа му при една експедиция, пише \"Уикенд\".   Малцина обаче тогава повярваха на Гларуса от Приморско, че има кураж и постоянство, за да стане истински приключенец. Далеч по-реален изглеждаше сюжета, в който Здравко пътува по света само, за да сравнява жените и да натрупва нови и нови истории за споделяне на по чашка. Дори най-близките му едва ли са се надявали, че той може да се кротне.  Точно 14 години след като се прочу с плейбойския си характер, брадърът е станал нов човек и тези евтини сюжети далеч вече не го привличат. Семеен с две деца, посветен на бизнеса си и съпругата си Христина, Гларуса от Приморско се е обърнал към света на духовното просветление.  Преди година по Великден той приключи първата си продължителна експедиция пеш, с което се убеди, че животът, който иска да води е именно по път.   Тогава Здравко тръгна по стъпките на поклонниците – Камино, маршрутът на пелегрините.Последователите на Христовата вяра го следват от стотици години в търсене на просветление, опрощение и отговори на въпросите за смисъла на живота им. Маршрутът е доста тежък и минава през Северна Испания, а крайната му точка е Сантяго де Компостела. Той започва във Франция, изкачва Пиренеите и върви от изток на запад по тях през цяла Северна Испания, докато стигне до прочутата катедрала „Сантяго де Компостела”, където се твърди, че са погребани останките на свети Яков Зеведеев.   Самият път е около 800 километра, които се извървяват пеша. Вярва се, че пътят върви под проекцията на Млечния път, а по него човек се отърсва от земните си грехове. След като го измине, става едно от любимите деца на Господ и цялата благодат се изсипва върху него.  Това обаче са само малка част от истинските мотиви на Здравко да го последва. Идеята за това посвещаване на религията пламнала в брадъра преди доста години, но мотивацията му била да провери как ще се чувства толкова време далеч от дома си, в тежки условия, сред непознати или напълно изолиран както било в някои от най-стръмните и трудни участъци. Точно такива условия, че и по-лоши го очаквали в бъдещето му на приключенец.   Всичко това, разбира се, си има цена. По Великден Здравко отново бил в морето, далеч от дъщерите си и семейството. За да не изпитва носталгия, дори боядисал яйца на борда на лодката си. Гларуса обаче си обещал веднага щом се прибере от пътешествието си, да компенсира любимите си хора с внимание и подаръци.   „Поредното приключение из хърватските и гръцките острови и пристанища завърши успешно! Едни незабравими 850 мили”, похвали се пред приятелите си часове, след като стъпи на сушата брадърът. ", "date": "2018.04.16", "title": "Няма да повярвате какво се случва със Здравко от „Биг Брадър”! Гларусът от Приморско на път да сбъдне една голяма мечта"}
{"url": "https://www.blitz.bg/zdrave/5-nachina-da-zapazite-intelekta-si_news593511.html", "text": "Благодарение на постиженията на съвременната медицина, хората днес живеят по-дълго. Затова трябва да полагаме повече усилия да запазим мозъка си във форма по-дълго време, пише Мениджър Нюз, позовавайки се на qz.com.Усъвършенстваната технология позволява на изследователите да разберат как работи мозъкът, на какво реагира и дори, как да се преквалифицира. Знаем, че храни с високо съдържание на антиоксиданти, включително боровинки, зеле и ядки, са полезни за мозъка. Знаем, че средиземноморската диета, която до голяма степен се основава на растителни храни и е богата на пълнозърнести храни, риба, плодове и червено вино, може да подобри мозъчната функция. И знаем, че усмивката може да накара мозъка да търси положителни възможности вместо отрицателни.  Но освен това си струва да опитате и тези 5 прости ритуала, които според науката за познанието, ще помогнат на мозъка да произвежда нови клетки, които да образуват нови невронни пътища, да подобряват познавателната способност и да поддържат положителен и остър поглед към света. 1. Поздравете се за малките победи Честотата на успеха е по-важна от неговия мащаб, така че не чакайте големите победи, за да се поздравите, казва директорът на Станфордската лаборатория по мотивационни технологии Би Джей Фог. Вместо това ежедневно отбелязвайте победите пред себе си. Мозъкът не прави разликата в прогреса. Колкото по-успешни се чувстваме, толкова по-сигурно ще постигнем успех. Например, продуктивните сутрешни ритуали могат да се използват, за да се мотивираме през останалата част от деня.  2. Поддържайте физическа активност Според невролога Етиен ван дер Уолт физическата активносте един от най-добрите начини за подобряване на здравето на мозъка. Когато тренираме, нашият сърдечен ритъм се увеличава, кислородът се инжектира в мозъка много по-бързо и новите мозъчни клетки се развиват по-бързо. Колкото повече мозъчни клетки произвеждаме, толкова по-лесно е за тях да взаимодействат помежду си, развивайки нови невронни пътища. В крайна сметка мозъкът ни става по-ефективен и пластичен, което означава по-добро умствено представяне. Изследване, проведено през 2014 г. в Университета на Илинойс, САЩ, установява, че децата, които редовно се упражняват, имат по-високо ниво на \"инхибиране на вниманието\". Това е способността да се блокира ненужна информация и да се съсредоточи вниманието върху насатоящата задачата. В статията се отбелязва, че участниците в проучване са показали подобрени способности да превключват между познавателни задачи. Дори не трябва да се потите много, за да поддържате мозъка в добра форма. Изследване, проведено в университета в Джорджия, САЩ през 2003 г. показва, че 20 минутна тренировка е достатъчна, за да се променят процесите на обработка на информацията и функциите на паметта на мозъка.  3. Тренирайте мускулите на мозъка Мозъкът е мускул и като другите мускули в тялото, ако не се тренира в крайна сметка може да загуби своята ефективност. Това означава, че е много важно да използвате мозъка си и да подкрепяте неговата дейност. Старшият преподавател в Масачузетския технологичен институт Тара Суарт отбелязва, че е особено важно да тренирате областите на мозъка, които не използвате много често. Добрите упражнения включват изучаване на нов език, обучение за свирене на нов инструмент или дори жонглиране. За да подобри когнитивните си умения, писателят Джеймс Алтъчър всеки ден се опитва да измисли нови идеи. Ето какво пише за ежедневната си система: Вземете малък бележник, като на сервитьор. Отидете в местното кафене. Можете да почетете от вдъхновяваща книга 10 или 20 минути. След това започнете да пишете идеи. Ключът е да напишете 10 идеи. Списъкът с идеи е всичко, от което се нуждаете. Няма значение, дали те ще влязат в употреба. Важно е да промените рутината си. Харвардския психолог Шели Карсън, автор на книгата \"Вашият творчески ум» (\"Your Creative Brain\") също смята, че е важно да разбъркате всичко познато с главата надолу. Разсейването от рутината може да бъде важен инструмент на знанието. 4. Седнете изправени Изправената позиция не само увеличава нивата на енергия и подобрява общото настроение, но също така увеличава увереността, както се вижда в проучване от 2013 г., проведено от Харвардския професор Ейми Кади и колегата й Мартен Бос. От чисто познавателна гледна точка безсилната, изгърбена поза може да склони мозъка към чувството за безнадеждност и депресивни мисли. Това явление се корени в нашата биология и се обяснява с начина, по който езикът на тялото \"е тясно свързан с господството в животинското царство\", пише Кади в книгата си \"Присъствие\" (\"Presence\"). Ерик Пепър, професор по психофизиология в университета в Сан Франциско, съветва всеки час да проверяваме позицията си, за да се уверим, че не сме се прегърбилии пред телефон или таблет. Той също така съветва повдигането на малките устройства по-близо до лицето по време на употреба, вместо да се принуждаваме да гледаме надолу и да се навеждаме. 5. Дръжте телефона далеч от главата си през нощта Съществуват много митове и полуистини за това, как един смартфон може да повлияе на мозъка. Независимо от факта, че все още са необходими много изследвания за безжичните устройства, изглежда има връзка между синята светлина, излъчвана от електронните екрани и съня. Според Суорт, старши преподавател в Технологичния институт в Масачузетс, естествената система за почистване на мозъка изисква от 6 до 8 часа сън. Без него мозъкът в крайна сметка се сблъсква с големи натрупвания на амилоид - невротоксини, открити при хора с неврологични заболявания като деменция и болестта на Алцхаймер. Колко далеч трябва да държим мобилните си устройства, за да не ни пречат нощем, не е ясно, но Суорт казва, че е достатъчно да не ги слагаме до главата си.  В крайна сметка, поддържането на здравето на мозъка изисква воля и устойчивост, както при всяка друга част на тялото. Но, както показват проучванията, със сигурност е възможно да държим ума си в хармония с тялото - с малко усилия.  ", "date": "2018.04.16", "title": "5 начина да запазите интелекта си"}
{"url": "https://www.blitz.bg/svyat/seksi-modelka-reshi-da-smeni-tsveta-na-ochite-si-no-neshchata-se-obrkakha-i-zhivott-y-se-obrna-na-180-gradusa-snimkivideo_news593640.html", "text": "32-годишна моделка от Аржентина реши да смени цвета на очите си, но скъпоструващата операция преобърна живота й на 180 градуса, съобщава „Дейли мейл”. След като в кафявите й очи били поставени светлосини силиконови импланти, Надин Бруна частично загубила зрението си и сега вижда като 90-годишна баба. Заради операцията красавицата, която живее в Маями, пътувала до Колумбия, тъй като в САЩ процедурата е забранена. След интервенцията обаче не виждала нищо, а очите й непрестанно били зачервени.  Заради дискомфорта Надин била принудена да се откаже от единствения си източник на доходи – фотосесиите.  Момичето, което има близо 200 000 последователи в „Инстаграм”, е с необратими увреждания на очите и депресия.  \"Преди операцията очите ми бяха напълно здрави, но след нея започнах да виждам размазано, очите постоянно ме сърбяха. Зениците ми повече не могат да се приспособят към светлината. Операцията напълно промени живота ми”, споделя тя.  Два пъти Надин се връщала в Колумбия, за да опита да възстанови увредените си очи, но проведените операции не поправили нещата. Накрая потърсила помощ в медицински център в Маями, където отстранили опасните импланти.  Лекарите предупредили моделката, че непрекъснато ще има проблеми с очите. Надин е загубила 80% от зрението на дясното си око и 50% от това на лявото.       Превод: БЛИЦ    ", "date": "2018.04.16", "title": "Секси моделка реши да смени цвета на очите си, но нещата се объркаха и животът й се обърна на 180 градуса (СНИМКИ/ВИДЕО)"}
{"url": "https://www.blitz.bg/stsena/sestrata-na-aktor-ot-igra-na-tronove-se-okaza-golyama-palavnitsa-razkri-kak-s-bivshiya-solist-na-oasis-pravili-seks-v-samolet_news593612.html", "text": "32-годишната британска певица Лили Алън разкри любопитни подробности от връзката си с бившия солист на Oasis Лиъм Галахър. Пикантериите са намерили място в автобиографията й, която скоро ще се появи на пазара, пише The Sun. От страниците на книгата става ясно, че сестрата на звездата от сериала „Игра на тронове” Алфи Алън (Теон Грейджой) и култовият рок музикант са правили секс на борда на самолет. Действието се развива през 2009 година, малко преди фестивала Fuji Rocks. Самата Лили била „приятно изненадана от случилото се”.  Изданието припомня, че „близката дружба” с Алън едва не е разрушила брака на Галахър. Превод: БЛИЦ       ", "date": "2018.04.16", "title": "Сестрата на актьор от „Игра на тронове” се оказа голяма палавница! Разкри как с бившия солист на Oasis правили секс в самолет"}
{"url": "https://www.blitz.bg/stsena/operirakha-bate-arni-i-vsichki-se-pitat-koy-e-noviyat-terminator_news593871.html", "text": "Вече разбрахме, че Арнолд Шварценегер е добре и се възстановява след операцията, което ни напомня, че през 2019 г. трябва да се появи нов \"Терминатор\". Предвид здравословното състояние на Арнолд, не е ясно дали той ще успее да вземе участие в шестия филм, но очакванията са по-скоро положителни, пише Лайфстайл бг.Междувременно, станаха ясни някои нови попълнения във филма, както и кой ще бъде новият Терминатор.   Неговото име е Габриел Луна. Той е по-познат с участието си в сериалите \"Агентите на ЩИТ\" и Wicked City. Deadline посочва, че другите попълнения, за които стана въпрос, са Наталия Рейес и Диего Бонета. \"Терминатор\" ще бъде режисиран от Тим Милър, а продуцент ще бъде Джеймс Камерън. Новият \"Терминатор\" се очаква да бъде като презареждане на историята, в която Арнолд Шварценегер участва, и да започне оттам, където \"Терминатор 2: Страшният съд\" приключи. Освен гореспоменатите имена, компания на Арнолд ще правят още Макензи Дейвис и Линда Хамилтън.", "date": "2018.04.16", "title": "Оперираха бате Арни и всички се питат: Кой е новият Терминатор?"}
{"url": "https://www.blitz.bg/layfstayl/za-damite/trmp-s-emotsionalno-priznanie-na-mnogo-spetsialen-den-nyamashe-da-sm-mzht-koyto-sm-dnes-ako-tya-ne-beshe-do-men_news593847.html", "text": "Нямаше да съм мъжът, който съм днес, ако тя не беше до мен. Тези мили думи написа американският президент Доналд Тръмп за жена си в e-mail покани, които разпрати до отбрани по повод рождения ден на половинката му Мелания. Той също така нарича жена си своя скала и фундамент, пише Daily mail.Американският президент разкрива, че Мелания е основата на тяхното семейство, а семейството е едно от най-големите житейски удоволствия.  Да служиш като първото семейство на Америка е наистина голяма привилегия, допълва той. Този месец нашето семейство е в очакване на  един много специален ден , присъединете се към нас за отбелязването на рождения ден на първата дама и моята красива, скъпа на сърцето ми и изключителна съпруга Мелания, казва още Тръмп. Тя е  невероятна майка за нашия син , пише президентът и не спира с хвалбите - \"Гордея се с нейните постижения.\"", "date": "2018.04.16", "title": "Тръмп с емоционално признание на много специален ден: Нямаше да съм мъжът, който съм днес, ако тя не беше до мен"}
{"url": "https://www.blitz.bg/obshtestvo/obrazovanie/prosvetnoto-ministerstvo-s-tazi-stpka-vleze-v-21-vi-vek_news593875.html", "text": "Линкове за достъп до електронно четимите учебници на одобрените печатни издания от I до VII клас са публикувани на официалната страница на Министерството на образованието и науката. Съдържанието на електронно четимия учебник е напълно идентично с това на хартиеното издание, съобщиха от МОН.  Възможностите за достъп до електронно четимите учебници са различни - без регистрация, с регистрация, с персонален код за регистрация, предоставен от издателството на всеки ученик, който ползва печатното издание на съответното издателство или с код, посочен след интернет адреса за достъп до съответния учебник.", "date": "2018.04.16", "title": "Просветното министерство с тази стъпка влезе в 21-ви век"}
{"url": "https://www.blitz.bg/svyat/nakrkan-ukrainets-otkradna-g-klasata-na-kuma-na-putin-i-ya-spleska-snimki_news593878.html", "text": "Добре почерпен служител на киевска автомивка открадна и катастрофира с Mercedes-Benz G55, собственост на украинския политик Виктор Медведчук, известен като кум на руския президент Владимир Путин съобщава Еспресо.TV.Всъдеходът бил оставен в автомивката от съпругата на Медведчук - телевизионната водеща Оксана Марченко. Малко по-късно един от миячите решил да се повози на него, но не се справил с управлението. Забавлението приключило след няколко кръстовища, където G-класата се забила в Mercedes-Benz Sprinter, а той на свой ред блъснал Daewoo Lanos. Миячът опитал да избяга от мястото на произшествието, но бил толкова пиян, че залитайки успял да стигне само до уличен стълб наблизо, под който просто седнал и зачакал полицаите. Те установили концентрация от 2 промила алкохол в кръвта му - 10 пъти повече от позволеното в Украйна.", "date": "2018.04.16", "title": "Накъркан украинец открадна G-класата на кума на Путин и я сплеска (СНИМКИ)"}
{"url": "https://www.blitz.bg/layfstayl/za-damite/nyakolko-strakhotni-prichini-da-pusnete-proletta-v-doma-si_news593896.html", "text": "Времето се затопли и гардеробът не е единственото място, което има нужда от промяна. А за да подобрим атмосферата в дома си, трябват не много усилия и мъничко вдъхновение, пише Лайфстал бг.Зеленина   Наистина е толкова лесно - може да купим няколко саксии растения или просто да наберем букет по време на уикенд разходките си сред природата. Ако искаме екзотичен привкус, трябват ни тропически растения, които обаче може да гледаме единствено вътре. От друга страна, и сандъче с мушкато ще свърши работа. Нов текстил Това е сравнително евтин начин да \"ъпгрейднем\" интериора - няколко калъфки за декоративни възглавници с интересни принтове, нова кувертюра за креслото или красиви нови пердета са достатъчни, за да се усети стаята като нова. Мебели за съхранение Едва ли някой ще се изненада, че колкото по-малко предмети са нахвърляни наоколо, толкова по-уютен е домът. Затова е хубаво да инвестираме в красиви мебели за съхранение - ретро ракла, плетени кошове или обемни декоративни кутии ще съберат всичките ни дреболии. Уханието като запазена марка Ароматите влияят подсъзнателно на настроенията, а приятното ухание кара човек да се чувства уютно на мястото, което се намира. Сега е моментът да помислим как да ароматизираме дома - с купа потпури, букетчета сушена лавандула, ароматни свещи или традиционните ароматизатори за въздух от дрогерията. Личен отпечатък Не искаме домът ни да изглежда като от каталог на магазин за мебели - подредено, но безлично пространство. Затова е добре да оставим интериорът да говори за своя обитател - любимите книги са подредени на видимо място, картините и снимките са закачени по стените и т.н. Така, поглеждайки към тях, човек винаги ще има каква история да разкаже.", "date": "2018.04.16", "title": "Няколко страхотни причини да пуснете пролетта в дома си"}
{"url": "https://www.blitz.bg/layfstayl/svetski/deyli-meyl-shokirashcho-khari-i-megan-se-venchavat-a-posle-brz-razvod_news593872.html", "text": "Бракът между британския принц Хари и американската актриса Меган Маркъл няма да е дълготраен, написа лондонският в. Дейли мейл. Според английската писателка Джърмейн Грир новото семейство ще се разведе много скоро след сватбата. \"Маркъл е златотърсачка. Американката иска да се обвърже с династията на Обединеното кралство заради парите и статута на благородничка. На актрисата обаче много скоро всичко това ще й писне и тя ще избяга\", заяви литераторката.  Според Грир Маркъл се е омъжила за предишния си съпруг - продуцента Тревър Енгелсън заради неговото състояние.  \"Много скоро тя реши, че е време за развод и изпрати брачната халка на бившия си мъж по пощата\", разказа писателката пред медията. Маркъл и Хари обявиха за връзката си преди няколко месеца. Очакваната от много хора по света голяма британска кралска сватба е планирана за 19 май.    ", "date": "2018.04.16", "title": "\"Дейли мейл\" шокиращо: Хари и Меган се венчават, а после бърз развод"}
{"url": "https://www.blitz.bg/obshtestvo/trima-pishligari-si-navlyakokha-gneva-na-plovdivchani-zaradi-tazi-snimka_news593919.html", "text": "Трима келеши, барабар с раничките си за училище, се метнаха на задницата на автобус №7, решили очевидно да се превозят по този начин. Шокиращата гледка, разбира се, направи впечатление на пловдивчани, намиращи се в този момент под Бетонния мост, и те ги заснеха. А снимката обиколи интернет, предизвиквайки всевъзможни коментари. Рейсът, от който висят тийнейджърите, все още не е спрял на спирката срещу Автогара-юг, което означава, че тримата глупаци (пак не се извиняваме за квалификацията) са висели по този начин най-малко от Централна гара. Можете да си представите какво означава това, имайки предвид изключително натоварено движение в този възлов за Пловдив участък, пише  .   Хубавото в цялата тази история е, че първо, до този момент не се е появила информация в сводката на МВР за паднали и прегазени младежи, и второ, че няма нито един коментар под тази толкова \"героична\" снимка, който да ръкопляска на тримата и да се радва на чутовното им геройство.  Напротив! В огромната си част коментарите на хората са достатъчно красноречиви за това какво мислят за подобен род глупащини, даже има такива, които пожелаха да ошамарят келешите:  \"Маймуни! Колкото да вкарат човека в затвора, ако се изпуснат от клона!\"  \"Що за идиот трябва да си, че да висиш от рейс!!! Тия акъл нямат.\"  \"Тия на диви кози ли се правят?! А ако някой падне, кво правим тогава? Или лайковете са по-важни?\"  \"Шамари! Само това ще ги оправи такива!\" Родителите да се самосезират, да си познаят отрочетата и...\"  \"Да умреш за един лев, доста глупаво...\" ", "date": "2018.04.16", "title": "Трима пишлигари си навлякоха гнева на пловдивчани заради тази СНИМКА"}
{"url": "https://www.blitz.bg/analizi-i-komentari/plevneliev-privetstva-vzdushnata-ataka-sreshchu-siriya-i-posochi-nay-golyamata-greshka-na-priyatelya-si-obama_news593874.html", "text": "Съюзниците удариха Сирия с пълно право. Когато се използват химически оръжия, трябва да се носи отговорност. Това е превенция. Операцията беше много внимателно изчислена и е ясен сигнал да не се използва повече химическо оръжие, заяви президентът Росен Плевнелиев. „Още докато бях президент, ООН имаше данни за над 20 химически атаки, извършени в Сирия. Ясно е кой има способността, възможността и мотивацията да извършва подобна гавра”, каза още Плевнелиев пред bTV.  „Историята в Сирия има логична обосновка назад в историята. Президентът Обама беше мой много добър приятел. Той не искаше повече Америка да играе ролята на световен полицай, искаше да изтегли войските от Сирия, Афганистан и други горещи точки. Американският данъкоплатец не е готов и не иска да плаща цената на тези конфликти.  Обама тръгна да изтегля Америка още по времето на своя мандат, но направи много важна стратегическа грешка – тръгвайки да изтегля, заяви червени линии. Той каза, че използването на химическо оръжие е червена линия, но когато това се случи, не направи нищо. Тръмп обаче спечели точка, защото го направи.  Когато Обама обяви започването на изтеглянето на САЩ, когато се съгласи с тезата, че имаме нов баланс в политиката, другите започнаха да го използват. Там, където САЩ се изтегли, другите започнаха да се нанасят, Русия направи свои бази в Сирия”, подчерта той.     Плевнелиев не изключи в Сирия да има следващ удар, „ако отново се използва химическо оръжие”.  „Не сме в Трета световна война, нито се намираме във Втора студена война. Днес всичко е различно. Ситуацията, в която се намираме, наричам студен мир. В този студен мир е много по-опасно”, каза още Росен Плевнелиев.    ", "date": "2018.04.16", "title": "Плевнелиев приветства въздушната атака срещу Сирия и посочи най-голямата грешка на приятеля си Обама"}
{"url": "https://www.blitz.bg/svyat/uchenik-razkaza-kak-go-iznasilila-brutalno-53-godishnata-mu-uchitelka-snimki_news593774.html", "text": "53-годишна учителка имала 2-годишна връзка със своя 15-годишен ученик. Интимните отношения между Дебора Лоу и младежът продължили от 2014 до 2016 г., но за тях станало ясно чак през 2017 г. Tогава преподавателката била арестувана, пише DailyStar. Когато полицията започна да разпитва тийнейджъра дали случайно не е бил изнасилен, той заявил, че поради своята млада възраст не могъл да устои сексуално на учителката.  Тогава Лоу помолила момчето да я хване за косата, а след това започнали страстен секс. Учителката одрала с нокти момчето по гърби, като следите от кръв останали дори по леглото. На следващия ден момчето се почувствало неудобно и депресирано, но след това Лоу многократно провокира тийнейджъра да правят секс в продължение на две години.      Девора Лоу бе осъдена за две основания: за съблазняване на непълнолетен и злоупотреба с доверие. Процесът по случая на изнасиления от 53-годишна учителка тийнейджър все още продължава, докато Лоу е в затвора. Превод: БЛИЦ", "date": "2018.04.16", "title": "Ученик разказа как го изнасилила брутално 53-годишната му учителка (СНИМКИ)"}
{"url": "https://www.blitz.bg/politika/ministerski-svet-otgovori-na-izkazvaneto-na-prezidenta-za-siriya_news593862.html", "text": "Позицията за Сирия е позиция на Правителството в рамките на неговите правомощия и отговорности. Това заявиха от Министерския съвет по повод изказването на президента Радев. По-рано днес държавният глава се изказа критично за въздушните удари срещу Сирия и така индиректно се дистанцира от позицията на правителството.     Според него ракетните удари на САЩ, Великобритания и Франция не са постигнали военен или политически ефект. По думите му тази операция е показала, че се пренебрегва дейността на ООН. Радев отбеляза, че ситуацията в Сирия коренно се различава от двете предишни войни в Залива и напомни, че тогава имаше коалиция срещу режимите.", "date": "2018.04.16", "title": "Министерски съвет отговори на изказването на президента за Сирия"}
{"url": "https://www.blitz.bg/svyat/sheft-na-nato-pripomni-na-vsichki-vazhnata-rolya-na-turtsiya-v-aliansa_news593844.html", "text": "Турция прави много за НАТО, тя има ключова роля за Северноатлантическия алианс. Това заяви днес на пресконференция генералният секретар на НАТО Йенс Столтенберг, цитиран от турската телевизия Хабертюрк, предава БТА. Турция е съюзник, който има ключова роля в състава на алианса. Турция има сериозен принос за осигуряването на общата сигурност и във връзка с въпросите, свързани с борбата срещу терористичната групировка \"Ислямска държава\", посочи Столтенберг.  Той посочи, че е обсъдил с турския външен министър Мевлют Чавушоглу операцията \"Маслинова клонка\" в района на сирийския град Африн, както и операцията на САЩ и съюзниците им в Сирия.   Нито един съюзник на НАТО не е пострадал от тероризма толкова много колкото Турция, изтъкна Столтенберг.     ", "date": "2018.04.16", "title": "Шефът на НАТО припомни на всички важната роля на Турция в Алианса"}
{"url": "https://www.blitz.bg/svyat/kiev-nael-kilri-za-likvidirane-na-liderite-na-lnr-i-dnr_news593856.html", "text": "Киев подготвя покушение срещу ръководствата на народните републики в Донбас, съобщи svpressa.ru с позоваване на изявление от пресслужбата на Министерството на националната сигурност в ЛНР. Според данни на министерството, задачата е възложена на частна структура. Недалеч от селището Новопетровка в Бердянския район на Запорожска област е създадена частна база за подготовка на диверсионни терористични групи, съобщили от службите в Луганск.     Според получената информация, обучението на диверсантите по взривно и снайперско дело е ръководено от грузинеца Маруашвили, взел участие в бойните действия в Южна Осетия през 2008 г.     По предварителни данни, частният тренировъчен лагер е създаден по инициатива и със средства на един от деснорадикалните депутати във Върховната рада на Украйна.     Според лугански силоваци, Маруашвили е междинно звено между терористите и украинските спецслужби с цел да се скрият следите от съучастието на държавните органи към терористичната дейност.     БЛИЦ припомня, че след 2014 г. срещу лидерите на ДНР Александър Захарченко и Игор Плотницки (вече бивш) са извършени множество несполучливи покушения. За сметка на това бяха убити Михаил Тостих (Гиви) през 2017 г., Арсен Павлов (Моторола) през 2016 г., Павел Дремов и Алексей Мозговой през 2015 г.    Превод и редакция: БЛИЦ    ", "date": "2018.04.16", "title": "Киев наел килъри за ликвидиране на лидерите на ЛНР и ДНР"}
{"url": "https://www.blitz.bg/obshtestvo/arkheolozi-otkrikha-masivna-antichna-sgrada-v-plovdiv-snimki_news593712.html", "text": "Археологическият екип на Елена Божинова и Камен Станев разкри част от масивна антична сграда, изградена големи каменни блокове по време на разкопките до църквата \"Св. Марина\" в Пловдив. Находката изникна в югоизточната част на терена, съобщава PlovdivTime.bg.„Техниката на изграждане предполага, че трябва да се отнесе към ранноримския период. Все още обаче нямаме сигурен датиращ материал и от нея хващаме съвсем малка част.  Тя се развива изцяло на изток от съвременния булевард и от нея виждаме само няколко квадри. Нейната функция и размери вероятно ще бъдат уточнени при едни бъдещи разкопки, когато се проучва площта под булеварда. Това ще бъде мисията на идните поколения археолози“, заяви Елена Божинова. Според нея се  е случило нещо в този парцел, което е оставило следи – тези големи блокове, които са разградени и влачени отнякъде. Находките показват, че става дума за много значима и представителна сграда. Възможно е да става дума и за постамент. Част от масивните блокове са украсени с флорални мотиви. Археолозите ги откриват в различни зони на обекта, защото са преизползвани при строителство в по-късни епохи. Учените намират и голямо количество монети от всички епохи – между 10 и 30 на ден Недалеч от първото се разкрива още едно здание. Материалът, който откриват археолозите, позволява да се уточни периода на нейното събаряне около края на 10 и началото на 11 век. Вероятно самата сграда е от по-ранен период – античността. Това са работните хипотези, с които археолозите продължават проучванията, за да разкрият още детайли от зоната с масивни каменни сгради. Архитектурните детайли, открити на обекта, могат да бъдат експонирани някъде в обществените пространства, за да могат да им се радват пловдивчани, казва Елена Божинова. Тепърва откритията ще бъдат описани и разучени от специалистите по антична архитектура, защото част от находките са извън контекста на своето време.", "date": "2018.04.16", "title": "Археолози откриха масивна антична сграда в Пловдив (СНИМКИ)"}
{"url": "https://www.blitz.bg/analizi-i-komentari/dzhambazki-makron-se-opitva-da-se-pravi-na-mzh_news593701.html", "text": "Евродепутатите Емил Радев и Ангел Джамбазки коментираха в ефира на Нова телевизия горещата тема за ударите в Сирия и има ли шанс за мир между Запада и Русия. В 21 век атаки с химическо оръжие е абсолютно недопустимо. Трагедията наистина е огромна, коментира Емил Радев.  САЩ, Великобритания и Франция удариха Сирия, за да се отвлече вниманието на хората в трите страни от вътрешнополитическите им проблеми, изрази предположение евродепутатът от ВМРО.  „Макрон се опитва да се прави на мъж. Тереза Мей пък не иска да се говори постоянно за Brexit. Сериозни проблеми има и във Вашингтон”, каза Джамбазки  Той сравни предполагаемата химическа атака в град Дума на 7 април със „сценария за голямата лъжа за химическите оръжия за Саддам Хюсеин”.  Според Джамбазки дори ООН не е заявило ясно одобрение на въздушните атаки  от нощта срещу събота. „Няма резолюция на съвета за сигурността на ООН, което е достатъчно показателно”, коментира още евродепутатът.  Колегата му от ГЕРБ Емил Радев пък изрази мнение, че „задълбочаването на конфликта в Сирия във военен аспект би бил неблагоприятен за всички”. ", "date": "2018.04.16", "title": "Джамбазки: Макрон се опитва да се прави на мъж!"}
{"url": "https://www.blitz.bg/politika/karayancheva-otiva-vv-vashington-shche-iska-otpadane-na-vizite_news593763.html", "text": "Председателят на Народното събрание ще договаря отпадане на американските визи за България при посещението си в Съединените щати. Цвета Караянчева пристигна във Вашингтон в неделя, а днес започва официалната й програма.Караянчева ще участва на форум на Световната банка и ще се срещне с шефа на Камарата на представителите Пол Раян. Той е вторият по влияние републиканец след президента Доналд Тръмп.  Снощи председателят на парламента разговаря с хора от българската общност във Вашингтон. В делегацията участва и председателят на комисията по бюджет в парламента Менда Стоянова. „Смятам да поставя въпроса за американските визи, защото отношенията, които имат България и Америка, са много добри и това предполага, че във визовия режим отношенията трябва да се подобрят в полза за българските граждани. Досега на парламентарно ниво не е поставян въпросът за визите\", заяви Караянчева, предава Нова тв. Решението на въпроса с визите зависи от Конгреса, който е приел закон, според който за да паднат визите за една страна, отказите за тях трябва да са под 3%. За България този процент варира между 9 и 17, разказва Нова тв. Освен за визите, българите във Вашингтон питаха кога ще е готово онлайн гласуването и електронните услуги за български граждани.", "date": "2018.04.16", "title": "Караянчева отива във Вашингтон, ще иска отпадане на визите!"}
{"url": "https://www.blitz.bg/obshtestvo/prezidentt-radev-posochi-zashcho-blgariya-e-nay-bednata-strana-v-es_news593744.html", "text": "Причината за това България да е най-бедната страна в ЕС и с милиони хора, живеещи в бедност, е политическа - неефективната институционална среда. Това каза президентът Румен Радев по време на публична лекция на тема „Социално-икономическо развитие на България – предизвикателства и перспективи“, която се проведе в УНСС по повод откриването на Младежки икономически форум 2018, предаде агенция „Фокус“. „Когато говорим за икономика, трябва да помним, че тя е неразривно свързана с политиката, защото тя не може да се развива, ако държавата не създаде необходимите благоприятни условия. И никоя държава няма да успее, ако няма работеща икономика. Успехът на всяка една политика се измерва с ползите, които тя носи за обществото“, каза още той и посочи, че една политика може да бъде представена за успешна чрез пиар блъфове, но това не може да трае дълго, защото тя трябва да донесе реални ползи, а те се измерват чрез висок жизнен стандарт и качество на живот.  „Първият важен въпрос е – къде сме ние. Ако се сравним с България преди 20-30 г., ще откроим редица успехи – въведена бе демократична конституция, извървян бе пътят към пазарна икономика, бе осъществена приватизация, България бе приета в ЕС и НАТО, законодателството се хармонизира с европейското в редица области, усвоиха се големи по обем европейски средства, привлякоха се чужди инвестиции, разкриха се работещи индустриални зони, разви се инфраструктурата и т.н. България е най-бедната държава в ЕС с милиони хора, живеещи в бедност, с пенсионери, които масово мизерстват с пенсии, които са шокиращо ниски за държава членка на ЕС, с ширеща се битова престъпност и корупция. Можем много да разсъждаваме за причините да стигнем до тук и можем да ги търсим във всички посоки – да речем във варварския начин на приватизация в нашето селско стопанство, в дела на сивата икономика, която спъва лоялната конкуренция, може би в използването на държавния бюджет като инструмент за потушаване на социални недоволства и протести, може би в несъстоялата се деинституционализация на общините, в липсата на доверие в съдебната система и можем да продължаваме така много“, каза още президентът Радев и посочи, че всичко това е в резултата на най-важната причина и тя е политическа – неефективната институционална среда.  „Днес отбелязваме Деня на Конституцията – тя въвежда и отстоява важни идеи и принципи на демокрацията на отговорното управление. Нашата конституция много ясно задава ясното разделение и дължимото сътрудничество на различните институции в държавата. Те трябва да гарантират най-важното, от което се нуждаят хората – защита, предвидимост, сигурност. Без тях няма как да имаме нужната среда, в която да се развива успешната икономика. Българският парламент трябва да я подкрепя. Искрено желая да имаме успешен Парламент, но когато имаме много чести и понякога и хаотични промени в законодателството, това води до нестабилност на българския правен ред и съчетано с лоша степен на прилагане, всичко това действа негативно на българската икономика. Все по-често между две четения се предлагат съществени промени и по този начин се избягва от обществения дебат, обсъждане и оценката за въздействие. Смятам, че частта с общественото обсъждане трябва да бъде изнесена преди всичко. Също така сме свидетели как важни законопроекти, които са всъщност част от управленската програма на Правителството, се внасят от народни представители – такъв подход оставя съмнение за бягство от отговорност“, каза още президентът. ", "date": "2018.04.16", "title": "Президентът Радев посочи защо България е най-бедната страна в ЕС"}
{"url": "https://www.blitz.bg/intsidenti/mzh-s-psikhichni-otkloneniya-vdigna-na-krak-spasitelnite-ekipi-v-chiprovtsi-vodolazi-go-vadikha-ot_news593801.html", "text": "Спасителна акция по спасяването на възрастен мъж, затънал в хвостохранилището в Чипровци, се е провела днес. Извънредната ситуация се е разиграла рано тази сутрин. 63-годишният мъж е бил забелязан да затъва от местни жители, които подали сигнал на телефон 112, съобщава BulNews.bg.  Два спасителни екипа на Гражданската защита, пoжарна и линейка веднага заминали към Чипровци. За щастие до него първи се добрали водолазите, които му спуснали въже. Мъжът се хванал за него и бил издърпан. Възрастният човек  е откаран за преглед в монтанската болница без сериозни наранявания.  Жителите на Чипровци разказват, че мъжът е с психични отклонения и често се случва да го търсят. Преди няколко седмици пък е бил издирван и е намерен в село Еловица. ", "date": "2018.04.16", "title": "Мъж с психични отклонения вдигна на крак спасителните екипи в Чипровци, водолази го вадиха от..."}
{"url": "https://www.blitz.bg/intsidenti/eto-kakvo-ostana-ot-doma-na-dimitrovgradskiya-dyado-koyto-se-ozova-v-bolnitsa-zaradi-novata-si-pechka-snimki_news593812.html", "text": "Сайтът Haskovo.info разпространи снимки, запечатали последиците от инцидента с газова печка в Димитровград. Уредът бил нов и тази сутрин майстори го свързали с газовата бутилка. 84-годишният мъж я включил, когато печката избухнала и изкъртила прозорците на две от стаите.  Възрастният димитровградчанин със сетни сили успял да спре газовата бутилка.  Той е паднал и се е ударил в кръста, като е откаран в болница.  Съседи разказаха, че чули много силен гръм и се изплашили. Причините за инцидента се установяват, но най-вероятно става дума за изтичане на газ.    ", "date": "2018.04.16", "title": "Ето какво остана от дома на димитровградския дядо, който се озова в болница заради новата си печка (СНИМКИ)"}
{"url": "https://www.blitz.bg/lyubopitno/neveroyatno-no-fakt-katadzhiyata-ot-rodopite-ne-vzel-nito-edin-podkup-za-40-godini-sluzhba-snimki_news593579.html", "text": "86-годишният Петър Гогов е най-известният и неподкупен катаджия в Родопите. Той е помагал на ранени в много тежки инциденти и се счита за пионер в нестандартните инициативи. Гогов е пенсионер от 29 години. Той никога не е имал личен автомобил, за да не го обвинят, че краде от държавния бензин. За него Законът за движение по пътищата е като Библия, чиито правила спазва и до днес, разказва bTV.„Винаги пресичам само на пешеходни пътеки, това е закон”, казва той.  Когато се преместил в Ардино през 1956 г. имало само два автомобила – „те магаретата бяха повече отколкото колите”. Но пък хората имали велосипеди и така Гогов решил да учи децата как да ги карат безопасно и след уроците им издавал шофьорски книжки. „Който няма, няма право да излиза на улицата”, спомня си той. През 60-те години бил единственият в България, който раздавал с децата на шофьорите. а гърдите му висят куп значки и ордени, най-ценният от които получава за спасяването на хора при катастрофа с автобус. За близо 40 години като шеф на КАТ не е простил на нито един нарушител, а за честността му в Ардино се носят легенди. „Можеше да съм първия човек в Ардино, първи богаташ, но не исках да взимам. Това, както се казва, е грехота”, споделя Гогов. Макар и на 86 години Петър Гогов и сега е готов да сложи униформата и да вземе палката, но казва, че е разочарован от днешните шофьори и от системата на МВР.", "date": "2018.04.16", "title": "Невероятно, но факт! Катаджията от Родопите не взел нито един подкуп за 40 години служба (СНИМКИ)"}
{"url": "https://www.blitz.bg/svyat/skrbyashcha-mayka-napadna-sektanti-s-chuk-sled-predlozhenie-da-pogovoryat-za-bog-snimki_news593665.html", "text": "44-годишната Кери Мичъл от Кент, Англия, атакува група от петима души, членове на сектата \"Свидетели на Йехова\", които й предложили да поговорят за Бог. Преди атаката, жената съобщила, че нейният син наскоро е умрял и тя скърби. Както съобщава \"Дейли Мейл\", на този ден Кери Мичъл била много пияна - за часове тя изпила две бутилки водка и осем кенчета бира. Когато сектантите се появили на прага й, жената започнала да ругае, а след това започнала да разказва, че синът й наскоро е починал, а освен това и съпругът й се е държал неуважително.  Сектантите не разбрали състоянието на жената и й казали, че й съчувстват. Веднага след това Кери Мичъл им се нахвърлил с юмруци, а след това ги нападнала с чук. За щастие, тя не успяла да нанесе сериозни наранявания на посетителите и жената била разоръжена.  Кери Мичъл е осъдена на осем месеца затвор за атаката и глоба от 200 лири за притесняване на религиозна основа. Също така, жената ще трябва да премине шестмесечна рехабилитация от алкохолна зависимост. Превод и редакция: БЛИЦ", "date": "2018.04.16", "title": "Скърбяща майка нападна сектанти с чук след предложение да поговорят за Бог (СНИМКИ)"}
{"url": "https://www.blitz.bg/layfstayl/skorost/litva-s-danchna-sekira-za-sobstvenitsite-na-stari-avtomobili_news593859.html", "text": "Собствениците на стари коли в Литва ще плащат данък, предаде местното издание Делфи. Кабинетът във Вилнюс представи днес план за радикална реформи в облагането на физическите и юридическите лица в страната. Предвижда се притежателите на стари автомобили и мощни коли да бъдат обзалагани с данъци. Също така хората, които имат повече от един недвижим имот, ще платът задължени да внасят по-високи вноски в бюджета на селището, където е регистрирана собствеността.  Литовското правителство смята да намали данъците за иновативни компании и да даде възможност служители и работодатели да получават обратно част от внесените плащания в хазната.  Кабинетът на балтийската държава планира и мерки по излизането на сивата икономика на светло. Предвижда се и промяна в пенсионното осигуряване. Нейната цел е да се намалят разликите в парите, получавани от възрастните хора, се посочва още в проекта.    ", "date": "2018.04.16", "title": "Литва с данъчна секира за собствениците на стари автомобили"}
{"url": "https://www.blitz.bg/svyat/germaniya-ne-bila-kanena-za-udara-v-siriya_news593673.html", "text": "Официалният представител на германското правителство Щефен Зайберт заявил, че Съединените щати „не поканиха” Берлин да се присъедини към атаката в Сирия. . „Нямаше запитване за привличане на Германия към военната акция” – заявил Зайберт, добавяйки, че позицията на властите във ФРГ е еднозначна: Берлин поддържа тези, „които са възмутени от новото използване на химическо оръжие от режима на Асад”. /  БЛИЦ    ", "date": "2018.04.16", "title": "Германия не била канена за удара в Сирия"}
{"url": "https://www.blitz.bg/svyat/ribar-razryazal-korema-na-mrtva-akula-i-spasil-stote-y-dechitsa-video_news593680.html", "text": "Австралийски рибар спасил 100 деца акули. Един от уловите му се оказала вече мъртвата 2.4-метрова акула, чийто стомах странно се движел.Мъжът го прерязал и извадил малкитеакули. 56-годишният Матю Орлов смята, че тя е атакувана от друг хищник. \"Аз действах инстинктивно: Никога не съм правил нещо подобно преди, но съм бил риболовец от дълго време и разбрах какво трябва да направя\", каза мъжът.  След проведената операция той пуснал акулите във водата. Превод и редакция: БЛИЦ     ", "date": "2018.04.16", "title": "Рибар разрязал корема на мъртва акула и спасил стоте й дечица (ВИДЕО)"}
{"url": "https://www.blitz.bg/kriminalni/losh-ksmet-vyatrt-iznenada-prestpnitsi-i-izdukha-zagrabenite-pari-video_news593668.html", "text": "В британския град Дройлсдън неизвестни бандити ограбиха туристическата агенция, но самата природа им попречи да се наслаждават на незаконно придобитото богатство. Видеоклипът на инцидента беше публикуван от полицията в окръжния град Манчестър. Както изясняват от полицията, един от престъпниците скрил откраднатите пари в панталоните си и се опитвал да избяга. Поради силния порив на вятъра, банкнотите паднали и се разлетяли по улицата. Това изненадало обирджията: първо замръзнал на мястото си, после започнал да сигнализира нещо на своя съучастник. Двамата се опитали да съберат пари, но след като осъзнаха безплодността на усилията си, решиха да изчезнат.  Според полицията нападателите се отдалечили със сребриста кола. Престъплението е станало на 17 март, но престъпниците все още не са открити. Превод и редакция: БЛИЦ     ", "date": "2018.04.16", "title": "Лош късмет: Вятърът изненада престъпници и издуха заграбените пари (ВИДЕО)"}
{"url": "https://www.blitz.bg/svyat/kupuvach-na-kshcha-nameri-na-divana-sedyashchata-mumiya-na-bivshiya-sobstvenik_news593677.html", "text": "Един от потенциалните купувачи на къща в северната част на Италия откри в нея мумифицираното тяло на бившия собственик, съобщава от Corriere della sera. Къщата се продавала на търг, след като плащанията за ипотеки и комунални услуги престанали да бъдат плащани. Един от потенциалните купувачи, заедно с представител на съдебната власт, дошъл да огледа сградата и намерил в нея тялото на бившия собственик, седящ на дивана.  Собственикът на къщата 42-годишният Валтер Дал-Джото умира през лятото на 2017 г. Той бил известен с необщителността си. Баща му и брат му живеят в съседен град, но Дал Джото не поддържал връзка с тях. Превод и редакция: БЛИЦ", "date": "2018.04.16", "title": "Купувач на къща намери на дивана седящата мумия на бившия собственик"}
{"url": "https://www.blitz.bg/svyat/iskat-da-razdelyat-na-tri-edin-ot-gigantskite-gradove-v-sveta-snimki_news593666.html", "text": "Сидни има амбициозен план. Ръководството на града с най-голямо население в Австралия оповести, че иска да раздели Сидни на три града като идеята е това да стане след не повече от 20 години. Радикалната идея се съдържа в т.нар. \"Общ план за региона Сидни: метрополис от три града\". Планът беше огласен миналия месец от Комисията за Сидни, правителствена агенция, отговаряща за употребата на земи.  Разделението цели да реши проблеми от рода на сериозното нарастване на броя на населението, свръхвисоките цени на жилищните имоти и все по-натоварения трафик.  Според комисията чрез разделяне на града на три жителите ще имат по-добър достъп до жилища, работни места и услуги като цяло.  “Тризнаците” на Сидни ще се наричат Ийстърн Харбър Сити, Сентръл Ривър Сити и Уестърн Паркланд Сити. Как обаче се разделя многомилионен град на три? История за три града  Населението на Сидни се очаква да се удвои през следващите 40 години - от 4,8 милиона души през 2016-а до 8 милиона към 2056 г. Почти половината от това население обитава района на Ийстърн Харбър, където са световноизвестни забележителности като Бонди Бийч и операта на Сидни, както и летището на Сидни и централния бизнес-район. Така градът е изправен пред огромен проблем - пренаселване на една силно концентрирана зона.  Като създават три града от един, властите се надяват да убедят жителите да живеят на по-разнообразни локации.  Фундаментът на тази стратегия е създаването на \"30-минутни градове\": такива, в които всички жители ще живеят на половин час път до най-близкия районен център. За да стане това възможно ще бъдат въведени различни средства за транспорт, включително нови автомагистрали и железопътни линии. Нещо повече - всеки от трите града на Сидни ще е свързан с другите чрез нови транспортни връзки, което ще превърне Сидни в \"три уникални, но свързани града\".   Планът за разделяне на града. Източник: NSW Government  Това обаче няма как да се случи бързо и да реши мигновено проблемите.  \"Мисля, че за изграждането на железопътните линии и шосетата ще е нужно доста време, защото железопътните линии като начало имат нужда от субсидии\", коментира Глен Сиърл, доцент по градско планиране в университета в Сидни и университета в Куинсланд. Той преди е бил в екипа, отговарящ за политиките на планиране в управата на Нов Южен Уелс.  Но все пак почти няма разногласия по въпроса, че тази работа трябва да бъде свършена.  \"Сидни е град, който никога реално не е инвестирал сериозно в цялостен интегриран градоустройствен план — поне до този момент\", казва Амаду Думбиа, нюйоркчанин, който се е преместил в Сидни преди осем месеца. \"Ако погледнете градския център, той изобилства от високи корпоративни сгради или невероятни сгради от колониалната ера. Но в мига, в който напуснете тези зони, сте изправени пред 'град', който наполовина изглежда като метрополис, наполовина като предградия\", допълва той.  Правителството все още не е оповестило колко средства ще се инвестират в създаване на нов транспорт или откъде ще дойдат те. Сидни такъв, какъвто го познаваме  В момента има \"силно предпочитание\" към Ийстърн Харбър Сити, където се намират емблематични забележителности като операта на Сидни, коментира Сиърл.  \"По-голямата плътност води и до по-голямо оживление в централната зона,\" казва той. \"Също така климатът в източен Сидни е много по-добър от този в Западен Сидни. В източен Сидни има морски бриз през летните жеги”. Но с тази популярност вървят и високите цени на имотите в източен Сидни, допълва той. Донякъде това е заради достъпа до работни места и културни институции.  Средната цена на дом в Сидни е 914 000 долара, докато средната цена за страната е  630 000 долара, по данни от декември 2017 г.  Според новия план, Ийстърн Харбър Сити ще се опре на \"общопризнатата си икономическа сила\", но ще поддържа и двата други града, за да гарантира, че растежът няма да е концентриран единствено в този регион. Нов централен бизнес район?  В Сентръл Ривър Сити, на около 30 км от централния бизнес район на Сидни, се намира предградието Парамата. С население от около 25 800 души, Парамата масово се приема за втори централен бизнес район на Сидни.  \"Ако наистина може да се развие Парамата... много хора в западен Сидни вероятно биха пътували охотно до Парамата, вместо до сегашния централен бизнес район\", казва Питър Фибс, професор по градско и регионално планиране и политики в университета в Сидни.  Според предложението ще бъде сформиран икономически коридор, който преминава през Парамата. Той ще се фокусира върху \"първокласни здравни услуги, образование и изследователски институции, както и финанси, бизнес-услуги и администрация\". Нови железопътни връзки ще подобрят перспективите за растеж в региона. „Аеротрополис”  Вероятно най-важната и интересна част от плана е трансформирането на западен Сидни в аеротрополис — под-регион, където цялостното структуриране, инфраструктура и икономика се концентрират около летище.  Западен Сидни традиционно се свързва с бедност и високи нива на престъпност. Но с планираното откриване на летището в там през 2026-а предстои в този район да бъдат създадени 28 000 работни места. Трите града общо ще създадат 817 000 работни места, предвижда докладът.  Сиърл коментира, че в момента Западен Сидни има негативен имидж - там липсват работни места, културни институции, има много социални жилища. Комисията се опитва да направи нещо по този въпрос.  Според плана населението на района ще се увеличи от 740 000 души през 2016-а до 1.5 млн. към 2056 г. Освобождаването на земи ще позволи строежа на повече жилищни имоти в този регион, който ще е свързан с другите зони чрез вертикална влакова връзка. Не е ли три твърде много?  Разделянето на Сидни на три би решило въпроси като пренаселването и неравностойните икономически и социални възможности в източната част на града.  Но дали такъв план може наистина да бъде реализиран?  \"Мисля, че е добра идея, защото липсата на достъпни жилища реално е принудила хората да напуснат 'града' — дори хора с прилични заплати\", казва Рене Грифин, която е живяла в Сидни в продължение на шест години. \"Или наемате жилище, или ви очаква дълго пътуване — и двете алтернативи не са особено добри, ако имате семейство\".  Грифин допълва, че за нея е \"лесно\", защото тя живее в източната част на града. По думите й, ако искате да участвате активно в живота на Сидни, трябва да сте в тази зона, което означава много дълги пътувания за всички в западните райони.  Сиърл обаче не вярва в идеята за 30-минутните градове. Според него ще има много пътуващи от западен до източен Сидни, а заявените цели за населението и създаването на работни места около 'аеротрополиса' и заобикалящия го икономически коридор са нереалистично високи.  Това не е единственото нещо в проекта, което Сиърл приема със скептицизъм. \"Има нарастване на концентрацията на работни места в централната част на Сидни, които са “базирани на информация работни места” — и тенденциите по света са този тип работни места да са по-централни\", обяснява той.  В Силициевата долина например — калифорнийската Мека на високите технологии, която някога е била извънградски хъб — служителите все повече се пренасят към центъра на съседния Сан Франциско. Според тях желанието за живот и социализиране в центъра на града е една от водещите причини за тази промяна.  \"Идеята, че процесът на централизация на работните места може да се обърне като се предложи добавяне на два нови града, и се заявява, че това със сигурност ще се случи, според мен е нереална\", казва Сиърл.  Все пак говорител на Комисията за Сидни коментира, че от там са решени „да направят всичко по силите си плановете да не останат нереализирани\".  А много жители на Сидни приветстват този план. \"Мисля, че това, което властите правят, е достойно за огромни похвали\", казва доскорошния нюйоркачанин Думбиа. Той е на мнение, че преди тези планове да бъдат приети охотно от всички властите са изправени пред сериозно предизвикателство.  Те ще трябва да променят местните представи какво означава 'Сидни', какво означава да се живее в град и как дългите пътувания до работните места не бива да са ежедневен начин на живот.  Източник: webcafe.bg ", "date": "2018.04.16", "title": "Искат да разделят на три един от гигантските градове в света (СНИМКИ)"}
{"url": "https://www.blitz.bg/obshtestvo/kultura/uchenik-szdava-goli-portreti-s-pomoshchta-na-izkustven-intelekt-snimki_news593678.html", "text": "Идеята за този арт експеримент е на гимназиста от Западна Вирджиния Роби Берет. Той качи няколко хиляди картини, изобразяващи голи хора, в генеративна мрежа (GAN) GAN е комбинация от две невронни мрежи. Едната от тях генерира образци, а другата се опитва да разграничи \"правилните\" модели от \"грешните\".  Компютърът създава десетки сюрреалистични портрети. Повечето от тях далечно приличат на произведенията на Салвадор Дали.  \"Компютърът рисува хора под формата на парчета плът, може би по този начин той ни вижда\", пише Роби в Туитър. Превод и редакция: БЛИЦ", "date": "2018.04.16", "title": "Ученик създава голи портрети с помощта на изкуствен интелект (СНИМКИ)"}
{"url": "https://www.blitz.bg/svyat/setikha-se-britanskite-deputati-pishchyat-nov-referendum-za-brekzit_news593873.html", "text": "Британски депутати, знаменитости и бизнес лидери подеха кампания за свикване на \"народен вот\" за окончателния вариант на споразумението за Брекзит, за да се опитат да предотвратят излизане на Великобритания от Европейския съюз, предаде \"Ройтерс\".Депутати и от управляващата Консервативна партия, и от опозиционната Лейбъристка партия се присъединиха към стотици други хора, които искат \"народен вот\" за Брекзит,    И двете големи партии изключиха втори референдум, след като британците одобриха на референдум през 2016 г. с 52 срещу 48 % излизане на Великобритания от ЕС. Брекзит трябва да стане факт през март догодина. Актьорът Патрик Стюарт, който подкрепя кампанията, заяви, че искат втори шанс да обмислят условията на този развод. Лейбъристът Андрю Адонис коментира, че вотът от преди две години е бил на сляпо. „Никой нямаше представа от последствията“, допълни политикът.", "date": "2018.04.16", "title": "Сетиха се! Британските депутати пищят: Нов референдум за Брекзит!"}
{"url": "https://www.blitz.bg/svyat/v-iztochna-guta-armiyata-se-natknala-na-skriti-teroristi-okhranyavashchi-taen-sklad-s-orzhie_news593822.html", "text": "Неочаквано в град Дума край Дамаск започнал ожесточен бой между сили на Републиканската гвардия и терористи. „Докато бойците разминирали обекти, се натъкнали на склад с американско оръжие и снаряжение. Внезапно като изпод земята изскочили джихадисти” – разказал очевидец.     Твърде вероятно е ислямистите да са планирали да евакуират склада в близките дни, използвайки корупционни връзки, но не успели.     Засега е известно, че в квартал Ал-Рахмани има загинали и ранени.     Вчера, неделя, град Дума окончателно премина под пълния контрол на Сирийската армия след евакуацията на последните автобуси с 3000 джихадисти и техните семейства.  / БЛИЦ       ", "date": "2018.04.16", "title": "В Източна Гута армията се натъкнала на скрити терористи, охраняващи таен склад с оръжие"}
{"url": "https://www.blitz.bg/politika/borisov-sled-sreshchata-s-khashim-tachi-egoizmt-e-fatalen-ne-mozhe-da-ima-cherni-dupki-na-balkanite-video_news593773.html", "text": "„С президента на Република Косово Хашим Тачи обсъдихме европейския път на страните от Западните Балкани и гарантирането на мира и сигурността в региона. И двамата сме единодушни, че проектите за инфраструктурна и дигитална свързаност между шестте балкански страни и Европейския съюз ще ускорят развитието на държавите ни”.Това обяви премиерът Бойко Борисов след срещата си с Хашим Тачи в Прищина, където днес е на визита.  Той за пореден път призова лидерите на полуострова да не проявяват егоизъм, за да могат да запазят мира и да поемат по пътя към Европейския съюз. „Предполагам всички вие виждате напредъка на Косово. И в Сърбия, и в Хърватия винаги казвам – „нашите приятели”. Много се надявам да продължи диалога между Сърбия и Косово. И да може ЕС да приеме държави без проблеми, с политически елит, който може да води народите си към бъдеще без войни. Защото няма друга алтернатива на мира – вие видяхте каква е алтернативата всъщност – война, която върна дори България с години назад. Затова с Вучич трябва да се разберете (обърна се към Тачи). Така както ние с Македония, така и вие с приятелите от Сърбия сте длъжни да решите проблемите си. За да може и ЕС да погледне по друг начин. Забравете егоизма. Егоизмът на една държава може да предизвика катаклизъм”, обяви Борисов. Той е категоричен, че всички страни от Балканите трябва да влязат в ЕС. „Никога не съм харесвал разграничението на Балкани и Западни Балкани. Ние сме едно цяло. Затова егоизмът е фатален. И затова убеждаваме ЕС, че не могат да остават черни дупки. От една страна България, Гърция и Румъния, а от другата Хърватия и Словения. Всичките са в ЕС, а по средата между тях са страни, които не са.  Затова трябва да се приемат целите Балкани. Разбира се има критерии, които да се изпълняват. Не Евросъюза ще се промени към Балканите – Балканите трябва да се променят”, коментира премиерът.  „Турция има своето влияние на Балканите. По същия начин по линията на Православието Русия също има влияние на Балканите. Затова призоваваме да се търси единомислие и единодушие с Турция и Русия”, допълни министър-председателят.  Хашим Тачи от своя страна връчи на Бойко Борисов орден за 10 г. от независимостта на Косово. \"Той е за заслугите на българския народ, за вашето приятелство и нашето общо бъдеще като два приятелски народа и за вашата лична ангажираност за подкрепа на Косово за предстоящата среща на 16-17 май\", обяви Тачи.", "date": "2018.04.16", "title": "Борисов след срещата с Хашим Тачи: Егоизмът е фатален, не може да има черни дупки на Балканите! (ВИДЕО)"}
{"url": "https://www.blitz.bg/svyat/v-sashch-po-greshka-pogrebali-spruga-na-bivsh-prezident_news593747.html", "text": "В САЩ на сайта на телевизия CBS по грешка е публикуван некролог на 92-годишната Барбара Буш - съпруга на бившия президент Джордж Буш- старши. На сайта на изданието е публикуван некролог с надпис „да не се публикува”. След известно време е снет от екран.     Инцидентът станал в неделя след като станало известно, че Барбара Буш след няколко неуспешни хоспитализации решила да не търси повече нови методи за лечение и да прекара останалото й време със семейството си.     По-рано американски медии съобщиха, че Барбара Буш е хоспитализирана за лечение на бронхит през януари 2017 г., след това е лекувана щитовидната й жлеза (болестта на Грейвс). През 2009 г. й е направена операция на сърцето. /  БЛИЦ    ", "date": "2018.04.16", "title": "В САЩ по грешка „погребали” съпруга на бивш президент"}
{"url": "https://www.blitz.bg/svyat/germaniya-bashar-asad-tryabva-da-bde-smenen-v-siriya-no_news593814.html", "text": "Германия продължава да смята, че сирийският президент Башар Асад трябва да бъде сменен в края на преходния мирен процес, но признава реалността, че това е невъзможно в краткосрочен план, заяви днес говорителят на германското правителство, цитиран от Ройтерс, пише БТА. На същата пресконференция говорителката на германското външно министерство каза, че в края на един продължителен мирен процес в разорената от войната страна трябва да бъдат произведени избори, като роля в тях ще играят поддръжниците на Асад, Русия и Иран, както и други участници.   Германия не бе поканена да участва във въздушните удари срещу обекти на сирийското правителство през уикенда. Те бяха извършени от САЩ, Великобритания и Франция в отговор на атаката с химически оръжие, която се приписва на режима на Асад, отбелязва Ройтерс.   ", "date": "2018.04.16", "title": "Германия: Башар Асад трябва да бъде сменен в Сирия, но..."}
{"url": "https://www.blitz.bg/svyat/vnshnite-ministri-na-es-s-edinna-pozitsiya-za-krizata-okolo-siriya_news593893.html", "text": "Сирия, Русия, Иран и Западните Балкани бяха основните теми на Съвета \"Външни работи\", който се проведе днес в Люксембург. България бе представена от заместник-министър председателя и министър на външните работи Екатерина Захариева, съобщиха от Министерството на външните работи. Министрите остро осъдиха използването на химическо оръжие от режима в Сирия. Общо бе мнението, че предприетите от САЩ, Франция и Обединеното кралство ограничени въздушни удари по цели в Сирия, свързани с производство и съхранение на химическо оръжие, имат за цел единствено да предотвратят нови атаки с такива вещества.   Външните министри потвърдиха позицията на ЕС, че не може да има военно решение на конфликта в Сирия. \"Единственото възможно решение на конфликта в Сирия е политическото и ние трябва да работим заедно за възобновяването на процеса от Женева\", каза Захариева пред колегите си. \"ЕС няма да инвестира средства за възстановяване на страната, докато не започне политическият процес. Даваме сигнал, че е крайно време да се изпълняват резолюциите на ООН за плавен политически преход. Всички усилия трябва да се насочат в тази посока\", каза външният министър. В отговор на журналистически въпрос дали според нея Русия е склонна на диалог, министър Захариева заяви, че ЕС ще използва цялото си влияние, за да се постигне решение в рамките на Съвета за сигурност на ООН за възстановяване на съвместния механизъм на ООН и Организацията за забрана на химическото оръжие за разследване, като в този смисъл политическият диалог не е възможен без участието на Русия.  Министър Захариева потвърди участието на България в конференцията за Сирия, която ще се проведе следващата седмица под председателството на ЕС и ООН. Конференцията е конкретен израз на подкрепата за усилията за възстановяване на Женевския процес, както и на волята за набиране на допълнителни средства в подкрепа на сирийския народ и сирийските бежанци в съседните страни. Екатерина Захариева благодари на Франция и на Обединеното кралство за предоставената информация относно осъществената през уикенда операция в Сирия. От името на България тя осъди по най-категоричен начин използването на химически оръжия. \"Режимът трябва да осигури пълен достъп до мисията на Организацията за забрана на химическото оръжие\", заяви тя.  Западните Балкани също бяха сред водещите теми от дневния ред на Съвета. Министрите изразиха загриженост от ескалацията на напрежението между Белград и Прищина, като подчертаха необходимостта от разрешаване на проблемите чрез диалог. Подчертана бе важността на присъединяването на държавите от Западните Балкани към позициите на ЕС по линия на Общата външна политика и политика за сигурност. Министър Екатерина Захариева информира колегите за хода на подготовката на Срещата на върха ЕС-Западни Балкани, която ще се проведе на 17 май в София. Нейната цел е да отправи ясно политическо послание за подкрепа, както и да потвърди европейската перспектива на целия регион. \"Много от министрите изразиха силна подкрепа за приоритета на Българското председателство и заявиха, че темата ще бъде продължена от следващите председателства\", каза Захариева.  Първите дипломати на 28-те обсъдиха също развитието на отношенията с Русия, като потвърдиха позицията на ЕС, че пълното изпълнение на договореностите от Минск остава ключово условие за съществена промяна в отношенията. Външните министри на ЕС потвърдиха подкрепата си за Съвместния план за действие по ядрената програма на Иран. Обсъдени бяха по-нататъшните стъпки на ЕС за продължаване на изпълнението на споразумението от всички страни по него.    ", "date": "2018.04.16", "title": "Външните министри на ЕС с единна позиция за кризата около Сирия"}
{"url": "https://www.blitz.bg/svyat/i-izrael-podpuka-rusiya-ne-ni-se-mesete-v-siriya-ne-priemame-ogranicheniya-kogato-stava-duma-za-sigurnostta-ni_news593898.html", "text": "Израелският военен министър Либерман подчерта, че страната му няма да допусне засилването на Иран по северните си граници. „Израел няма да приеме ограничения за своите \"действия\" в Сирия от Русия или от която и да било друга страна“, каза министърът на отбраната Авигдор Либерман, цитиран от БГНЕС.\"Ние ще запазим пълна свобода на действие и няма да приемем каквито и да било ограничения, когато става дума за защита на нашите интереси в областта на сигурността\", каза Либерман в телевизионно интервю. Той отново обвини основния враг на Израел, Иран, че се опитва да укрепи военните си позиции в съседна Сирия.  \"Няма да толерираме засилването на иранската военна сила в Сирия под формата на военни пристанища и летища и разполагането на оръжия там\", каза Либерман. На 9 април седем ирански военнослужещи бяха сред 14-те убити при въздушния удар срещу базата на ВВС Т4 в Сирия, като Иран и Русия обвиниха Израел за атаката.  Руският президент Владимир Путин призова израелския премиер Бенямин Нетаняху да не предприема никакви действия, които биха могли допълнително да дестабилизират ситуацията в Сирия. Израел се опита да избегне прякото участие в гражданската война в Сирия, но призна за опитите си да ограничи доставките на оръжие за ливанската шиитска групировка \"Хизбула\", която е един от основните му врагове.  „Хизбула“, също като Иран и Русия, подкрепя сирийския президент Башар ал-Асад във войната. Нетаняху изрази \"пълна подкрепа\" за ударите, извършени от САЩ през уикенда срещу Сирия заради предполагаемата употреба на химическо оръжие. ", "date": "2018.04.16", "title": "И Израел подпука Русия: Не ни се месете в Сирия, не приемаме ограничения, когато става дума за сигурността ни"}
{"url": "https://www.blitz.bg/svyat/washington-examiner-trmp-e-bil-besen-na-svoite-svetnitsi-pri-izgonvaneto-na-ruskite-diplomati-vizhte-zashcho_news593920.html", "text": "Президентът на САЩ Доналд Тръмп е изпаднал в ярост, след като Франция и Германия са обявили броя на руските дипломати, които е трябвало да бъдат експулсирани във връзка с отравянето на бившия офицер от ГРУ Сергей Скрипал и дъщеря му Юлия в Солсбъри. По данни на The Washington Post, Тръмп е инструктирал екипа си „да не поемат водеща роля“ по въпроса с експулсирането на руските дипломати. Оказва се, че президентът на САЩ Доналд Тръмп е побеснял, когато е разбрал за плановете да се изгонят 60 руски дипломати (в солидарност с Великобритания по случая Скрипал – бел. ред. ) и е ругал и обиждал помощниците си в Белия Дом за това, че са го заблудили относно мащаба на отговора на собствената му администрация. Това пише американското издание Washington Examiner, като се позовава на информация от други американски медии.   „Имаше клетви, много ругатни“, е разкрил неназован осведомен източник пред The Washington Post, визирайки ситуацията в деня след обявяването на мярката – 26 март.  Само ден преди това, пише американското издание, Тръмп е бил запознат с предложението за изгонване именно на 60 руски дипломати, докато е бил в имението си във Флорида.  Според изданието, американският президент не е искал да експулсира повече дипломати от общия брой руски посланици, които са щели да бъдат изгонени от страните съюзници от Европа.   Броят на изгонените от САЩ дипломати горе-долу е трябвало да е равен на общият брой експулсирани дипломати от европейските съюзници в координираното действие за осъждане на руската агресия на чужда земя, както я определя Washington Examiner. „Трябва да изгоним колкото тях. Не трябва да имаме повече. Просто броят трябва да е същият“, е заявил Тръмп на съветниците си, според анонимния цитат.  Впоследствие е станало ясно, че Франция и Германия ще експулсират само по 4 дипломата всяка. Лондон на свой ред изгони 23 руски дипломати.   Тръмп също е бил ядосан и от разгарящата се медийна кампания, представяща САЩ като страната, заела най-твърда позиция спрямо Русия, в сравнение, например, с Германия и Франция, които изгониха само по четири дипломати. „Не ме интересува общият брой“, е крещял американският държавен глава, според The Washington Post.    ", "date": "2018.04.16", "title": "Washington Examiner: Тръмп е бил бесен на своите съветници при изгонването на руските дипломати, вижте защо"}
{"url": "https://www.blitz.bg/stsena/tzhna-vest-pochina-amerikanska-kinozvezda_news593728.html", "text": "На 74-годишна възраст е починал американският актьор Роналд Лий Ърми, съобщава BBC. Артистът, който стана известен с ролите си във филми като \"Пълно бойно снаряжение\" на Стенли Кубрик и \"Мисисипи в пламъци\" на Алън Паркър, имаше усложнения след прекарана пневмония.  \"Роналд ще липсва много на всички нас\", пише в съобщението на близките на покойния. Ърми е роден през 1944 г. в Канзас.  Той е служил като морски пехотинец в Япония и Виетнам в края на 60-те и началото на 70-те години на ХХ в. След уволнението си от армията Ърми е започнал кариера в света на киното.  Той се появява в епизодична роля в култовата лента на Франсис Форд Копола \"Апокалипсис сега\". Заради участието си във филма на Кубрик Ърми бе отличен със \"Златен глобус\" през 1987 г.    ", "date": "2018.04.16", "title": "Тъжна вест: Почина американска кинозвезда"}
{"url": "https://www.blitz.bg/obshtestvo/regioni/speshno-burgaska-rodilka-bere-dusha-nuzhdae-se-ot-krv-za-da-pregrne-bebeto-si_news593751.html", "text": "Бургаска родилка спешно се нуждае от кръв, за да прегърне отрочето си. 33-годишната Маргарита Драганова е получила усложнения след раждането и в момента лекарите в УМБАЛ „Дева Мария“ се борят за живота й. Бебчето й се появило на бял свят на 14-ти април, в събота. Часове след това тя се е почувствала зле и се е установило, че има вътрешни кръвоизливи.   Кръвният център в Бургас работи до 14:00 ч. и тъй като желаещите да помогнат на Маргарита били десетки, от Центъра по трансфузионна хематология обяснили, че няма как да ги поемат всички до края на работния ден, твърдят близките на Маргарита. ", "date": "2018.04.16", "title": "Спешно! Бургаска родилка бере душа, нуждае се от кръв, за да прегърне бебето си"}
{"url": "https://www.blitz.bg/lyubopitno/prouchvane-na-afis-razkri-kolko-blgari-vyarvat-na-bioproduktite_news593749.html", "text": "20% от българите не вярват на биопродуктите. Въвеждането на термин за качество „планински продукт“ може да обърне тази негативна тенденция. Това сочат данните от проучване на АФИС, проведено в средата на март сред 1038 пълнолетни български граждани, пише БГНЕС.61% от българите категорично подкрепят въвеждането на термина за качество „планински продукт“, други 27% са склонни да възприемат въвеждането на един такъв стандарт. Данните показват още, че жителите на София са в по-голяма степен възприемат положително тази идея, а също така хората с висше образование и по-високи доходи.  85% от запитаните казват, че ако терминът за качество „планински продукт“ се въведе , те по-скоро биха му имали доверие и биха разчитали на качество на един такъв продукт. , обясни Стефан Георгиев от АФИС. На въпрос доколко българите вярват на надписи върху стоки, обозначаващи ги като биопродукти, резултатите сочат, че се доверяват едва 4% от хората, в повечето случаи – 25%, понякога – 52%. Всеки пети не се доверява.  смята Стефан Георгиев.", "date": "2018.04.16", "title": "Проучване на АФИС разкри колко българи вярват на биопродуктите"}
{"url": "https://www.blitz.bg/svyat/koshmar-v-manchestr-kola-gazi-khora-blizo-do-trgovski-tsentr-snimkivideo_news593927.html", "text": "Лек автомобил се вряза в минувачи на паркинг на търговски център в Манчестър, съобщава „Мирър”. По предварителни данни, при инцидента са пострадали шестима души. На мястото работят спасители и полицаи.  Изпратен е и хеликоптер, който да извози пострадалите до болницата.    Шофьорът на колата - мъж на 80 години, е задържан.   Полицията не смята, че инцидентът е свързан с тероризъм.  Обстоятелствата около катастрофата се изясняват. Превод: БЛИЦ    ", "date": "2018.04.16", "title": "Кошмар в Манчестър! Кола гази хора близо до търговски център (СНИМКИ/ВИДЕО)"}
{"url": "https://www.blitz.bg/svyat/trmp-oproverga-ruskite-lzhi-v-siriya-ne-e-svalena-nito-edna-amerikanska-raketa_news593922.html", "text": "Сирия не е свалила нито една ракета в събота. Това е заявил американският президент Доналд Тръмп. Той е направил изявлението на кръгла маса във Флорида, предадоха световните информационни агенции.По думите му, Дамаск не е свалил нито една от стотиците ракети, които САЩ, Великобритания и Франция изстреляха сутринта в събота.   Така той опровергава твърденията на Русия, че Сирия е прихванала поне 71% от ракетите. Това твърдение е било направено от Игор Конашенков, говорител на руското военно министерство. Според него, ПВО на Сирия е показало почти 100-процентова ефективност.  Припомняме, че ударите бяха извършени заради химическата атака по-рано в сирийския град Дума, при която загинаха 50 души, а стотици други бяха ранени.  За нея Западът обвини Дамаск.  Междувременно, от ОЗХО обявиха, че за пореден ден инспекторите им не са допуснати в сирийския град Дума, за да проведат разследване. Сирийски и руски военни са ги спрели от съображения за сигурност. ", "date": "2018.04.16", "title": "Тръмп опроверга руските лъжи: В Сирия не е свалена нито една американска ракета!"}
{"url": "https://www.blitz.bg/stsena/pishchnata-i-seksapilna-modelka-ashli-grem-sbra-pogledite-po-oskden-banski-i-s-turk-na-plazha-snimki-18_news593671.html", "text": "Изминаха два месеца, откакто Ашли Греъм се появи и нагорещи страниците на изданието Sports Illustrated Swimsuit за трети път, а сега феновете могат да видят и пикантни кадри зад кулисите. Изданието, известно с красавиците, снимащи се в него, публикува поредица от фотографии в своя акаунт в Instagram, показваща 30-годишната модна икона с плюс сайз размер, във вихъра на секси движения и пози в серия от оскъдни бански костюми.  Моделката се забавлява на плажа по време на снимките, моделката пръска другите с вода водата и в същото време позира провокативно в пясъка пред камерата.  Серията от снимки включват и селфита на Ашли на снимачната площадка, които накараха феновете да изразят своето възхищение в мрежата. Превод и редакция: БЛИЦ    ", "date": "2018.04.16", "title": "Пищната и сексапилна моделка Ашли Греъм събра погледите по оскъден бански и с туърк на плажа (СНИМКИ 18+)"}
{"url": "https://www.blitz.bg/svyat/tereza-mey-ne-uspya-da-izbegne-parlamentaren-debat-za-britanskoto-uchastie-vv-vzdushnite-udari_news593672.html", "text": "Депутатите ще обсъдят британското участие в въздушните удари срещу Сирия, пише британският вестник The Independent, цитиран от \"Фокус\". Премиерът Тереза Мей отстъпи под натиска на депутатите и допусна парламентарен дебат за британското участие във въздушните удари Министрите се надяват предвидената шестчасова дискусия да е достатъчна , за да успокои страстите, след като депутатите бяха пренебрегнати при взимането на решение за въздушните удари, като се надяват избегнат гласуване, което би могло да направи операцията незаконна.  Депутатите от управляващата партия са предупредени да бъдат на разположение за гласуване през следващите два дни. Очаква се Тереза Мей да изложи сериозните си основания да вземе решения за въздушни удари, като се мотивира с националния интерес и необходимостта да бъде наказана употребата на химически оръжия. Дори да се стигне до гласуване аритметиката е в полза на британския премиер, защото се очаква освен депутатите от нейната партия, тя да бъде подкрепена и от между 30 и 50 представители от лейбъристката партия.  ", "date": "2018.04.16", "title": "Тереза Мей не успя да избегне парламентарен дебат за британското участие във въздушните удари"}
{"url": "https://www.blitz.bg/lyubopitno/nauka-i-tekhnologii/ucheni-szdadokha-kompyutren-model-na-povedenieto-na-cherni-dupki_news593670.html", "text": "Международен екип от астрофизици под ръководството на Карл Родригес от Масачузетския технологичен институт създаде компютърен модел на поведението на черни дупки в кълбовидни галактични купове, като бяха взети под внимание ефектите, предсказани от теорията на относителността на Айнщайн, съобщи \"Лента\", цитирана от БНР. Била симулирана еволюцията на 24 купа, които включват между 200 хиляди и два милиона звезди, в разстояние на 12 милиарда години. При това учените отчели влиянието на гравитационните вълни, които възникват при движението на масивни обекти с променливо ускорение.    Резултатите от изследването показали, че космическите тела, които излъчват гравитационни вълни губят енергия и ако принадлежат към една и съща система, се доближават едно до друго. Тъмната дупка излъчва малка гравитационна вълна, докато минава край друг подобен обект, и това допринася за появата на бинарна система. По този начин, две черни дупки, влези във взаимодействие се сливат. ", "date": "2018.04.16", "title": "Учени създадоха компютърен модел на поведението на черни дупки"}
{"url": "https://www.blitz.bg/svyat/deyli-meyl-podgotvya-li-se-otgovor-ruski-voenni-korabi-natovareni-s-voenna-tekhnika-se-nasochvat-km-siriya-snimki_news593675.html", "text": "Два руски военни кораби, натоварени с военни превозни средства и техника, са били забелязани по пътя към Сирия, след като въздушни удари, предвождани от САЩ, заличиха три обекта, подозирани за химическо оръжие. Докато светът очаква реакцията на Владимир Путин на координираните военни действия срещу Сирия, кораб на руските военноморски сили бе забелязан в Босфора на път към руската база Тартус на северното сирийско крайбрежие, пише \"Дейли Мейл\". Морският съд е натоварен с танкове, военни камиони \"Камаз\", линейки и радари \"Пелена-1\".  Друг руски военен кораб - \"Александър Ткаченко\" също бе сниман как плава към Тартус, превозващ високоскоростни патрулни лодки, лодка BMK-T, използвана за изграждане на временни мостове  и няколко камиони. Фотографиите бяха публикувани в социалната мрежа от военния наблюдател Йорук Ишик.  Руските военни кораби се приближават към Сирия в момент, в който САЩ обявиха, че ще има нови икономически санкции за Русия в отговор на продължаващата подкрепа на Москва за режима на Асад в Сирия. Превод и редакция: БЛИЦ    ", "date": "2018.04.16", "title": "\"Дейли мейл\": Подготвя ли се отговор? Руски военни кораби, натоварени с военна техника се насочват към Сирия (СНИМКИ)"}
{"url": "https://www.blitz.bg/svyat/feysbuk-ne-ochakva-grandiozniyat-skandal-s-lichnite-danni-da-se-otrazi-na-prikhodite_news593676.html", "text": "Социалната мрежа Facebook не очаква мащабния скандал с изтичането на лични данни на 87 млн. потребители да се отрази значително на приходите ѝ. Това заяви Каролин Евърсън, вицепрезидент на компанията, отговарящ за глобалните маркетинг решения, пред Wall Street Journal. По-голямата част от потребителите на Facebook не са променили своите настройки за опазване на данните през последните четири седмици, на фона на скандала с Cambridge Analytica, каза Евърсън.  \"Не сме свидетели на големи промени в поведението, хора да казват, че няма да споделят никакви данни с Facebook повече“, коментира още тя.  Същевременно компанията не очаква по-стриктни закони за опазване на потребителската информация, които могат да накарат хората да спрат таргетираните реклами и да свият рекламните приходи на социалната мрежа, допълва тя. „Не очакваме големи промени в нашите общи приходи и нашия бизнес модел“.  Бизнес моделът на Facebook разчита на това, че позволява на компаниите да насочват своите реклами към потребителите, на база на информацията, която хората споделят в социалната мрежа.  Източник: expert.bg ", "date": "2018.04.16", "title": "Фейсбук не очаква грандиозният скандал с личните данни да се отрази на приходите ѝ"}
{"url": "https://www.blitz.bg/svyat/wsj-trmp-e-izbiral-mezhdu-tezi-tri-varianta-na-udar-sreshchu-siriya_news593679.html", "text": "На президента на Съединените щати Доналд Тръмп са предлагани три възможности за \"отговор\" в Сирия. Едната от тях предвиждала удар, засягащ руските въздушни отбранителни съоръжения ПВО в страната, но американският лидер избрал \"умерен вариант\", съобщава Wall Street Journal. Според източника на изданието, първият вариант е свързан с нанасянето на удари срещу обекти, които според Пентагона имали отношение само с химическите оръжия.  Във втория вариант били добавени и други цели - военни командни станции и изследователски центрове от военен характер.  Третият, най-краен, предвиждал евентуално поражение на руските системи за противовъздушна отбрана в Сирия, имал е за цел напълно да унищожи отбранителната способност на въоръжените сили на Сирия, без да се засягат правителствените обекти, твърди изданието.  Както съобщава Wall Street Journal, ръководителят на Пентагона, Джеймс Матис, успял да убеди Тръмп към сдържаност, в резултат на което държавният глава избрал по-умереният вариант. Превод и редакция: БЛИЦ", "date": "2018.04.16", "title": "WSJ: Тръмп е избирал между тези три варианта на удар срещу Сирия"}
{"url": "https://www.blitz.bg/svyat/tova-bivshe-momche-shche-stava-prviyat-trans-angel-v-sveta-na-viktoriya-sikret-snimki_news593681.html", "text": "Моделката и танцьорка от Ню Йорк Лейн Блум е родена като момче. Дискомфорта в мъжкото тяло тя започва да чувства вече в по-съзнателна възраст и след това се решава на операция за промяна на пола. След кардиналните промени тя се почувствала напълно свободна. Блум става транссексуален активист и не се притеснява да говори за това.   Тя става модел и се появява на корицата на популярното списание CNDY Magazine. След това се появява в списание Vogue India.  След тези успехи Лейн решава да стане част от екипа на Victoria's Secret.  \"Ние всички имаме правото да станем част от историята, искаме да бъдем признати от много марки и може би един ден тези марки ще искат да ни представляват\", казва Блум. Превод и редакция: БЛИЦ    ", "date": "2018.04.16", "title": "Това бивше момче ще става първият \"транс-ангел\" в света на \"Виктория сикрет\" (СНИМКИ)"}
{"url": "https://www.blitz.bg/intsidenti/katastrofi/svidetel-po-deloto-khitrino-pred-sda-ot-zdrav-chovek-sega-sm-invalid_news593802.html", "text": "Приключи днешното заседание по делото за експлозията на гара Хитрино през декември 2016 година. Разпитани бяха 12 свидетели с телесни повреди и очевидци. Първи свидетелства Николай Цачев. От здрав човек, сега съм инвалид, каза той и посочи множеството операции, които е претърпял. Все още не е започнало възстановяването на къщата му. Останалите пострадали разказаха за фаталната сутрин. Първо са чули свистене, след това трус, който оприличили на земетресение, а след това взрив.  Всичко гореше и паднах по очи, разказа Райме. Лекарите са извадили 10-сантиметрово стъкло от гърдите й, все още има проблеми със слуха. Николай Димитров, адвокат на пострадалите, заяви: \"За нас е правото, но и задължението да искаме макс имума, който е предвиден в Наказателния кодекс\". Утре ще бъдат разпитани 15 свидетеля, а на заседанията през май вещи лица и представители на фирмата превозвач.  ", "date": "2018.04.16", "title": "Свидетел по делото \"Хитрино\" пред съда: От здрав човек, сега съм инвалид"}
{"url": "https://www.blitz.bg/intsidenti/katastrofi/plovdivski-shofor-pomete-mlado-momiche-na-peshekhodna-pteka_news593858.html", "text": "\"Пежо\" удари младо момиче на пешеходна пътека в Пловдив. Сигналът за инцидента на бул. \"Христо Ботев\" в града по тепетата е подаден в 14.10 часа днес.  21-годишната пешеходка е откарана е в болница за преглед.  Шофьорът на колата е 29 годишен, няма употреба на алкохол. ", "date": "2018.04.16", "title": "Пловдивски шофьор помете младо момиче на пешеходна пътека"}
{"url": "https://www.blitz.bg/svyat/krvavo-mele-v-sikkhski-khram-v-sashch_news593661.html", "text": "Поне шестима души са били намушкани в сикхски храм в американския щат Индиана, съобщава CBS 4. Инцидентът се е случил в неделя, 15 април, в град Грийнууд, около 15 часа местно време. Както е заявил кметът на града, от шестима до 12 души са били хоспитализирани.  Изясняват се обстоятелствата около инцидента. Превод и редакция: БЛИЦ", "date": "2018.04.16", "title": "Кърваво меле в сикхски храм в САЩ"}
{"url": "https://www.blitz.bg/svyat/bivsh-shef-na-britanskite-spetsialni-chasti-asad-ne-se-nuzhdae-ot-izpolzvane-na-khimichesko-orzhie-zashchoto-veche-e-spechelil-voynata-snimki_news593663.html", "text": "Бившият началник на специалните части на Великобритания оспори твърдението на Тереза Май, че президентът Асад стои зад химическата атака в Дума. Генерал-майор Джонатан Шоу каза: \"Защо Асад ще използва химическо оръжие в този момент? Той спечели войната. Това не е само моето мнение, то се споделя от командири в американската армия. Няма основание за намесата на Асад\".  \"Той накара бунтовниците да напуснат окупираните от тях земи и отново си възвърна територията. Тогава защо ще се занимава и ще се въвлича в това да ги обгазява?  Генерал-майор Джонатан Шоу  Говорейки пред The Mail on Sunday, бившият командир на SAS и парашутния полк добавя: \"Джихадистите и различните опозиционни групи, които се борят срещу Асад, имат много по-голяма мотивация да започнат атака с химически оръжия и да изглежда като че ли Асад е отговорен\".  \"Тяхната мотивация е, че те искат да запазят това американците да участват във войната - след като Тръмп каза, че САЩ ще напуснат Сирия\".  адмирал Лорд Уест  Възгледите на генерал-майор Джонатан Шоу са близки с тези на адмирал Лорд Уест, бивш началник на Кралския флот, който каза: \"Ако съветвах президента Асад, защо бих му казал в този момент да използва химическо оръжие? Няма никакъв смисъл. Но що се отнася до  джихадските опозиционни групи, то мога да разбера защо биха го направили\".  полковник Хамиш де Бретън-Гордън  Бившият командир, отговорен за химическите оръжия в британската армия, полковник Хамиш де Бретън-Гордън, казва от своя страна: \"В Дума е използвано сложно химично вещество, а не само хлор. Само Асад има способността да произвежда тези вещества в Сирия. Използването на химическо оръжие е неговият стандартен начин на действие\". Превод и редакция: БЛИЦ    ", "date": "2018.04.16", "title": "Бивш шеф на британските специални части: Асад не се нуждае от използване на химическо оръжие, защото вече е спечелил войната (СНИМКИ)"}
{"url": "https://www.blitz.bg/svyat/ruski-deputat-potantsuva-vrkhu-ipad-v-otgovor-na-sanktsiite-sreshchu-stranata-video_news593664.html", "text": "Депутатът от Ярославск Дмитрий Петровский реши да танцува върху iPad в отговор на антируските санкции от страна на САЩ. Видеоклипът, сниман в парламента, бе публикуван в мрежата. Петровский е придружил видеоклипа с коментари: \"В нашата страна е планирана забрана на американските стоки. Ние, депутатите, трябва да дадем пример\".  Според депутата, отсега нататък ще използва китайски устройства.  \"Китайските може да не ги тъпчем\", - пише Петровски.  По-рано, постоянният представител на САЩ в ООН Ники Хейли заяви, че на 16 април САЩ възнамеряват да обявят нови санкции срещу Русия поради ситуацията в Сирия. Превод и редакция: БЛИЦ     ", "date": "2018.04.16", "title": "Руски депутат потанцува върху iPad в отговор на санкциите срещу страната (ВИДЕО)"}
{"url": "https://www.blitz.bg/obshtestvo/regioni/motorist-zagina-kray-gabrovo_news593788.html", "text": "Мъж е загинал при катастрофа на пътя Шипка – Габрово. Това съобщиха от Областна дирекция на Министерството на вътрешните работи – Габрово. Сигналът за инцидента е подаден в събота около 18.00 часа. По пътя между селото и областния център е възникнало пътнотранспортно произшествие с мотоциклет „Хонда“. Водачът – 56-годишен мъж от Горна Оряховица, при спускане към града, изгубил контрол над мотоциклета и паднал на пътното платно.  Мъжът е загинал. На местопроизшествието е извършен оглед. Причините за инцидента са в процес на изясняване. По случая е образувано досъдебно производство. ", "date": "2018.04.16", "title": "Моторист загина край Габрово!"}
{"url": "https://www.blitz.bg/obshtestvo/regioni/misteriyata-ss-smrtta-na-mladiya-pavel-ot-blagoevgrad-se-zaplita-poyavi-se-prva-versiya-ot-kakvo-e-izdkhnal_news593686.html", "text": "32-годишният благоевградчанин Павел С., който бе открит мъртъв в квартирата си в събота, е получавал безплатно хранителни добавки от собственика на фитнеса, в който тренирал, тъй като му е приятел, пише в. \"Телеграф\". Съседите му предполагат, че той е издъхнал от инфаркт. За депресията му допринесли конфликт с родителите му, заради който излязъл на квартира, както и раздялата с приятелката му, в която бил лудо влюбен.   Около 19,30 часа хазяйката му, която живеела на друго място почукала за наема на вратата в наетата от него стая. Квартирата се намирала в жилищен блок на ул. „Александър Стамболийскии“ в близост до гимназията за изучаване на чужди езици (СОУИЧЕ) в центъра на областния град.  Когато отворила вратата тя се натъкнала на ужасяваща гледка и непоносима миризма. Тялото на младия мъж е било на пода в начален стадий на разлагане, очевидно е починал в дните преди Великден. Пристигналите на място медици и полицаи не са установили следи от насилие.   Пред съседи той споделял, че е безработен, като кандидатствал и чакал документите си, за да замине да работи и живее в чужбина. Опитвал се да се пребори с депресията си, като всеки ден тренирал във фитнес салони. Аутопсията на починалия ще бъде извършена в понеделник.    ", "date": "2018.04.16", "title": "Мистерията със смъртта на младия Павел от Благоевград се заплита! Появи се първа версия от какво е издъхнал!"}
{"url": "https://www.blitz.bg/obshtestvo/andrey-slabakov-podivya-aman-ot-pedrasi-tsigani-i-nepushachi_news593694.html", "text": "Голям скандал се разигра в ефира на Нова телевизия. Режисьорът Андрей Слабаков буквално полудя заради спора трябва ли да се разреши отново пушенето в заведенията. Изказване на вицепремиера Валери Симеонов отново разпали полемиката по темата. Според него не трябва да се приемат закони, които се нарушават непрекъснато.  Слабаков се разгневи от думите на д-р София Ангелова, специалист по белодробни болести, която е твърдо против да се пуши в заведенията.  \"Аман от педераси, рецидивисти, цигани и непушачи. Ядем невиждани боклуци, всичко е ГМО, а вие ми говорите за цигари\", изригна режисьорът, който е известен с това, че е заклет пушач.   Държавите в Европа, където не се пуши в заведенията, се броят на пръсти. У нас тази идея се превърна в нещо несериозно - да се обяснява колко е вредно да се пуши, а да взимаш огромни пари от акцизи.  Ако не пушим в заведението ще бъдем по-здрави ли? Ако съм в зала за пушачи не преча на никого. Това да държим жени на токчета през зимата по улицата ли нормално ли е?\", попита като подивял Андрей Слабаков.  \"Спрете автомобилите и спрете отровните храни, които ви продават\", призова сценаристът.  „Като лекар няма как да съм „за” връщането на пушенето в заведенията. Статистика на Евробарометър от 2014 г. доказа, че след закона за пълната забрана за тютюнопушенето има 3% спад на пушачите в България”, каза от своя страна д-р Ангелова.  По думите й това, че закон не се спазва не означава, че трябва да бъде отменен.       ", "date": "2018.04.16", "title": "Андрей Слабаков подивя: Аман от пед*раси, цигани и непушачи!"}
{"url": "https://www.blitz.bg/obshtestvo/sluzhiteli-na-nap-izlizat-na-protest-v-stolitsata_news593696.html", "text": "Служители на Националната агенция по приходите (НАП) излизат на протест в София. Причината са планираните масови съкращения в системата, предаде bTV.Данъчните ще направят шествие от столичната териториална дирекция на НАП до централното управление с искане за лична среща с изпълнителния директор Галя Димитрова.  Съкращенията предвиждат звеното „Оперативни проверки” да бъде закрито, а договорите на всички близо 300 служители, работещи в него, да бъдат прекратени от 1 май. Решението е в отговор на акцията на специализираната прокуратура в края на март, при която бяха арестувани 20 данъчни служители от същото звено по обвинение за участие в организирана престъпна група и изнудване на търговци.", "date": "2018.04.16", "title": "Служители на НАП излизат на протест в столицата"}
{"url": "https://www.blitz.bg/intsidenti/katastrofi/sled-uzhasa-branshovi-organizatsii-zashchitikha-lipsata-na-mantinela-ot-dvete-strani-na-am-trakiya_news593829.html", "text": "Българска браншова камара \"Пътища\" излиза със Становище във връзка с твърдения в медии, че възможна причина за трагичния инцидент от 13 април с автобуса на фирма \"Юнион Ивкони\" в района на 27-ми километър на АМ \"Тракия\" посока София е липсата на предпазна ограничителна система за пътища - мантинела.\"Автомагистрала \"Тракия\" е изградена и рехабилитирана през годините при стриктно спазване на правилата по действащата и до сега Наредба за проектиране на пътища\" съобщават от камарата.  \"В този участък терена е равнинен и в напречно сечение е изпълнен стандартен пътен профил - пътно платно в нулев профил , стабилизиран банкет и облицован пътен окоп с наклон 1:3. Нормативно, при подобни участъци, проектно не се изисква предпазна ограничителна система (мантинела). Това се отнася както за действащите към момента на строителството и рехабилитацията нормативни документи, така и съгласно последните, изцяло хармонизирани с европейската практика спецификации и стандарти\", обясняват от браншова камара \"Пътища\".  Изразявайки своето съчувствие към близките на загиналите и пострадалите при трагичния инцидент, камарата призовава да бъдат прекратени спекулациите, целящи отклоняване на вниманието от действителните причини за катастрофата и насочването към несъществуващи проблеми в пътната инфраструктура.  Становище публикуват и от българска браншова организация \"Пътна безопасност\". Те обясняват, че \"трасето на тази част от АМ Тракия е изградено през 1978 г. и e рехабилитирано в периода 1997 - 1998 г. Настилката е асфалтова, в добро състояние, липсват повреди и разрушения. По време на катастрофата настилката е била суха и чиста от замърсявания. Има пътна маркировка в добро състояние, положена е през есента на 2017 г. Ситуацията на маркировъчните елементи отговаря на изискванията на Наредба №2 на МРРБ, МВР и МТИТС от 2001 г. за сигнализацията на пътищата с пътна маркировка\". Стоманените предпазни огради са поставени според изискванията на \"Технически правила за приложение на стоманени предпазни огради по Републиканските пътища\". Съгласно изискванията на по-новите \"Технически правила за приложение на ограничителни системи за пътища (ОСП) по Републиканската пътна мрежа\", на мястото на ПТП има предпазна ограда в разделителната ивица. Няма изискване да се поставя ограда от страната на банкета при относително равен крайпътен терен. Те допълват, че в редица медии е дадена гласност на теза, че в нормативните актове има изискване по цялата дължина на автомагистралите да има предпазна ограда от двете страни. Както в Технически правила от 1994 г., така и в действащите към момента Техническите правила от 2010 г., няма такова изискване. Пътно ограничителните системи, които се монтират в Република България,трябва да отговарят на: Организацията коментира, че всяка държава членка на Европейския съюз разработва свои собствени правила, които опредлелят класовете на видовете огради. Приетите в България \"Технически правила за приложение на ограничителни системи за пътища по Републиканската пътна мрежа\", на АПИ от 2010 г. имат за цел да определят критериите за използване на различни видове и конструкции предпазни съоръжения за пътища. Същите са еквиваленти с тези в Германия и много други европейски държави, допълват те. За сравнение във Франция изискванията са доста по-ниски, отколкото от приетите в Германия и България: БДС EN 1317:2 определя следните класове на действие: Работата на компетентните органи е да опредли скоростта, с която се е движил автобуса, неговата маса, дали е имал или не спирачен път, ъгъла на отклонение и т.н. За тази цел все повече европейски страни се използват компютърни симулации за въстановка на пътни инциденти /Белгия, Франция, Германия/, обясняват от българска браншова организация \"Пътна безопасност\".     ", "date": "2018.04.16", "title": "След ужаса: Браншови организации защитиха липсата на мантинела от двете страни на АМ \"Тракия\""}
{"url": "https://www.blitz.bg/intsidenti/identifitsirakha-mrtvata-zhena-v-burgas-ssedi-razkazakha-lyubopitni-podrobnosti-za-neya-snimki_news593854.html", "text": "Стана ясна самоличността на мъртвата жена, която полетя от седмия етаж на блок 47 в жк „Славейков“. Това е 61-годишната Минка Д., пише Флагман.бг. Тя бе разпозната от съпруга си, който пристигна на местопроизшествието веднага след инцидента. Бургазлията буквално се строполи на земята, ужасен от гледката. За да го успокоят, на дойдоха и негови роднини.  Най-вероятно става въпрос за самоубийство, коментираха разследващи. Не е ясно обаче какво е подтикнало жената да вземе фаталното решение. Тя не живеела в бл. 47, а в съседния – 141. Често обаче посещавала бл. 47 заради аптека на партерния етаж, където е била и минути преди смъртта си.  Близките на загиналата са в шок. Не могат да повярват, че Минка е сложила край на живота си. Поведението й по никакъв начин не подсказвало, че иска да се самоубие. Дори напротив – била много спокоен и уравновесен човек. Не е имала и здравословни проблеми. разказаха съседи на Минка. ", "date": "2018.04.16", "title": "Идентифицираха мъртвата жена в Бургас! Съседи разказаха любопитни подробности за нея (СНИМКИ)"}
{"url": "https://www.blitz.bg/obshtestvo/ogromna-drama-zaginaliyat-vv-verizhnoto-mele-v-denya-na-natsionalen-traur-otival-km-polski-trmbesh-za_news593832.html", "text": "69-годишният Петър Кръстев от Петко Каравелово е загиналият във верижна катастрофа в събота сутринта. Кървавото меле е станало малко преди разклона за Полски Сеновец край Раданово. Петър Кръстев отивал в Полски Тръмбеш за лекарства с леката си кола „Опел Кадет”. По същото време трактор се движел в обратна посока, а зад него имало два автомобила. Първият решил да го изпревари и тогава последвал челният удар в колата на Петър Кръстев. Той е загинал на място, а автомобилът е смазан напълно, съобщава \"Борба\".  От другата кола – също \"Опел\", но доста по-нова, има двама ранени – шофьорът от Силистра и пътничка от Свищов. Те са пътували към Велико Търново. 29-годишният шофьор М. Т. е изпробван за алкохол, но пробата е отрицателна. По-възрастната му спътничка е в болница със счупен прешлен, но без опасност за живота. Третият автомобил не е засегнат, а тракторът е успял да избяга, защото никой от очевидците на пътната трагедия не го е видял на мястото. Ранени от третата кола няма.  Веднага районът е бил отцепен за около час, а пожарникари са извадили тялото на загиналия, станал неволна жертва в пътната драма.  В Петко Каравелово помнят Петър Кръстев като механик и председател на Районната потребителна кооперация миналия век. Той има син и дъщеря, която от 10 години работи в Италия. Съпругата му е дългогодишен читалищен деятел. ", "date": "2018.04.16", "title": "Огромна драма: Загиналият във верижното меле в деня на национален траур отивал към Полски Тръмбеш за..."}
{"url": "https://www.blitz.bg/obshtestvo/regioni/klasika-v-zhanra-deputati-pokhapvat-shkembe-chorba-v-pernishko-zavedenie-snimka_news593906.html", "text": "Депутати похапват шкембе чорба в заведение. Уникалният кадър, направен в едно от новите заведения в град Перник, се появи в мрежата. Героите, които се наслаждават на класическото българско ястие, са народните представители от БСП Станислав Владимиров и Любомир Бонев.  Най-вероятно собствениците на заведението са решили да си направят реклама на гърба на прочутите си съграждани и умело са се възползвали от посещението им. Защото депутат и шкембе си е класика в жанра. На това му се вика маркетинг по пернишки!    ", "date": "2018.04.16", "title": "Класика в жанра: Депутати похапват шкембе чорба в пернишко заведение (СНИМКА)"}
{"url": "https://www.blitz.bg/svyat/beliyat-dom-trmp-vse-oshche-iska-da-se-sreshchne-s-putin_news593921.html", "text": "Президентът на САЩ Доналд Тръмп все още иска да се срещне с руския си колега Владимир Путин. Това съобщи прессекретарят на Белия дом Сара Сандърс. „Президентът все още би искал да се срещне с него. Още веднъж, той смята, че за целия свят ще е по-добре, ако те имат добри отношения. Но това ще зависи от действията на Русия”, заяви гласът на Белия дом.  Сандърс каза още, че Вашингтон се надява поведението на Москва да се промени. Превод: БЛИЦ", "date": "2018.04.16", "title": "Белият дом: Тръмп все още иска да се срещне с Путин"}
{"url": "https://www.blitz.bg/obshtestvo/lichnostite-ss-silna-psikhika-pritezhavat-tezi-7-kharakterni-cherti_news593662.html", "text": "Хората със силна психика не са безчувствени роботи. Те обаче възприемат трудностите по различен начин - извличат си уроци от тях и ги използват за мотивация. Ето няколко характерни за тях черти, посочени от LinkedIn. 1. Контролират емоциите си  Негативните емоции предизвикват вашата психическа сила на всяка крачка от пътя. Въпреки че е невъзможно да не чувствате емоции, от вас зависи как ще ги управлявате и държите под контрол. Когато позволите на емоциите да замъглят вашата обективна преценка, лесно може да изгубите решителност и самоувереност. 2. Не спират да се борят, дори когато се чувстват победени  Ако се откажете, когато нещата станат трудни, всеки следващ път става по-лесно да изоставите всичко и да се предадете без борба. От друга страна, ако дадете всичко от себе си, за да преодолеете трудностите, ставате все по-силни със всяко ново предизвикателство. 3. Вярват на своята интуиция  Има тънка линия между това да се доверявате на интуицията си и да бъдете импулсивни. Да вярвате на интуицията си означава да вземете предвид всички възможни гледни точки и да се доверите на способността си да вземете правилното решение, когато фактите не ви предоставят ясен и едностранен отговор. 4. Водят, когато никой не ги следва  Лесно е да давате насоки и да вярвате в себе си, когато имате подкрепата на останалите, но истинското изпитание за психически силните хора идва в запазването на решителност и постоянство, когато никой не вярва в това, което правят. Хората със силна психика вярват в себе си и поддържат курса, докато не спечелят подкрепата на другите. 5. Любезни са с хората, които са груби с тях  Хората със силна психика не позволяват на другите да ги обиждат, но това не означава, че са груби с тях. Вместо това те се държат с грубите хора по същият начин, по който и с всички останали, защото отказват да се поддадат на негативността и да изгубят контрол върху своето емоционално състояние. 6. Винаги поемат отговорност за собствените си действия  Хората са по-склонни да си спомнят как сте разрешили проблема, отколкото как сте го създали. Когато поемате отговорност, дори в случаите, когато може да си намерите извинение и да си измиете ръцете, вие показвате, че се интересувате повече от резултатите, отколкото от вашето его и имидж. 7. Винаги се фокусират върху детайлите   Преглеждането на малките подробности може да бъде най-тежкото изпитание за вашата психика, особено когато сте изморени. Колкото по-трудни са предизвикателствата, толкова по-внимателни и концентрирани стават психически силните хора, особено когато става въпрос за числа и малки детайли.  Източник: expert.bg ", "date": "2018.04.16", "title": "Личностите със силна психика притежават тези 7 характерни черти"}
{"url": "https://www.blitz.bg/obshtestvo/mzh-v-plovdiv-poiska-da-se-prisedini-km-kupon-napadna-domakina-obizhda-i-zaplashva-politsai_news593667.html", "text": "Пловдивчанин преспа в ареста след хулиганска проява в Кършияка. Той отнесе и сериозна глоба, защото освен че нарушавал обществения ред, обиждал и псувал полицаи. Цялата случка се разиграла навръх Великден. Четирима младежи се събрали да празнуват в апартамент в кооперация в пловдивския район „Северен”.  Чувайки музика, двама мъже решили да се самопоканят на купона. Те позвънили на вратата и щом стопанинът отворил, те опитали да влязат и да се включат в забавата.  Тъй като не ги познавал, домакинът ги помолил да си тръгнат и не ги пуснал. Това обаче не спряло един от кандидат-купонджиите. След няколко минути той се върнал, позвънил на вратата  и след като му било отворено, нахлул и седнал на масата, на която празнували младежите. Нарушителят повторно бил помолен да напусне апартамента, след което видимо изнервен и ядосан, си отишъл.  Не след дълго обаче мъжът отново се върнал, но този път с него довел още 6 души, въоръжени с лютив спрей, ножове и палки, които се опитали да влязат в апартамента. Стопанинът и компания се опитали да ги спрат, но преди да успеят да затворят вратата, две момчета от апартамента били напръскани с лютив спрей и бил направен опит да бъдат ударени с палки.   От компанията се притеснили, че ще се стигне до сериозен бой, и веднага повикали полиция. Разбрали, че са повикани органите на реда, агресивните мъже напуснали входа.  Пред блока обаче униформените засекли побойниците и тартора им. Последният обаче без притеснения започнал да псува и вика по полицаите.  „Ще ви **  майката! Не ми пука от никой, даже и от полицията!“, викал агресивният пловдивчанин.  Тогава униформените сложили белезници на ръцете му го завели в III РУП. По пътя към районното управление обаче нарушителят казал на полицейските служители в патрулния автомобил: „Не знаете с кого си имате работа, утре ще бъдете уволнени!“.   Няколко дни по-късно пловдивчанинът се изправи пред пловдивския съд. Магистратите му наложиха глоба в размер на 400 лева за извършване на хулиганска проява.  Източник:   ", "date": "2018.04.16", "title": "Мъж в Пловдив поиска да се присъедини към купон, нападна домакина, обижда и заплашва полицаи"}
{"url": "https://www.blitz.bg/obshtestvo/khlape-ot-blagoevgrad-sbra-ochite-na-opitnite-ribari-s-chudovishcheto-koeto-izvadi-ot-vodite-na-grtsko-ezero-snimka_news593646.html", "text": "13-годишният седмокласник от ПМГ \"Акад. Сергей Корольов\" Иван Тасев, \"изби рибата\" тези дни. От езеро \"Бутковско\" в Гърция Иван извади 25-килограмов сом, който едва не го повлече заедно с въдицата навътре в езерото. Малкият юнак обаче успял да се справи и буквално събрал очите на рибарите наоколо, пише struma.com.  Иван от години придружава баща си Станислав по водоемите в региона и чужбина. Двамата са страшно запалени по този вид спорт. Приятелите им ги наричат \"ловци на чудовища\", тъй като това не е единственият гигант, който Тасеви успяват да уловят.  Седмокласникът едва чака да \"порасне\" и да яхне и голям мотор, след риболова, моторите са негова страст.  ", "date": "2018.04.16", "title": "Хлапе от Благоевград събра очите на опитните рибари с чудовището, което извади от водите на гръцко езеро (СНИМКА)"}
