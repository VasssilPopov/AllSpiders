{"url": "https://www.blitz.bg/svyat/izvnredno-tezhka-katastrofa-mezhdu-dva-vlaka-v-germaniya-ima-mnogo-raneni-snimka_news562786.html", "text": "Тежка катастрофа между два влака е станала тази вечер малко след 20 часа местно време в Северен Рейн Вестфалия, предават местни медии.\nСпоред първоначалните данни поне 50 души са ранени. \nНа място вече са пристигнали спасителни екипи. \nВисящи електрически кабели препречват на спешните екипи да достигнат до пострадалите. \n \n \n", "date": "2017.12.05", "title": "Извънредно! Тежка катастрофа между два влака в Германия, има много ранени! (СНИМКА)"}
{"url": "https://www.blitz.bg/svyat/nova-portsiya-aresti-zaradi-krvaviya-chetvrtk-v-makedonskiya-parlament_news562748.html", "text": "\n Наказателният съд в Скопие определи мярка задържане под стража за трима депутати от Парламентарната група на ВМРО-ДПМНЕ на Никола Груевски - Кръстьо Мукоски, Сашо Василевски и Любен Арнаудов. Тримата веднага бяха задържани в следствения арест в Скопие \"Шутка\", уточнява БГНЕС .  \nСрещу тях е повдигнато обвинение за участие в погрома на парламента на 27 април тази година по време на \"Кървавия четвъртък\". \nТогава бяха пребити над сто души, включително и сегашният премиер Зоран Заев. Други трима депутати от ПГ на ВМРО-ДПМНЕ - Йохан Тарчуловски, Жаклина Пешевска и Люпчо Димовски са с мярка \"домашен арест\". \nШестимата депутати днес бяха разпитани от съда във връзка с погрома на 27 април. \nМиналият петък пък Народното събрание свали депутатския имунитет на шестимата народни представители. \n \n", "date": "2017.12.05", "title": "Нова порция арести заради Кървавия четвъртък в македонския парламент"}
{"url": "https://www.blitz.bg/analizi-i-komentari/bivsh-diplomat-s-pokrtitelen-analiz-za-plasheshchiya-slukh-vitaeshch-v-prostranstvoto-shche-se-prekroyat-li-granitsite-na-balkanite-video_news562702.html", "text": "\n В момента не е възможно каквото и да е териториално преразпределение на Балканите, каквито и слухове да витаят периодично у нас. Това заяви Любомир Кючуков, директор на Института за икономика и международни отношения, след завършилата конференция, посветена на 120 годишнината на организираното Тракийско движение.  \nПрез последните години както динамиката, така и дневният ред на българо-турските отношения като че ли се определят по-скоро от активността на турската страна, продължи той.  \nОсобено през последните 3 години те са доминирани от една единствена тема- за бежанците и мигрантския поток. Мисля, че България може да има малко по-различна позиция. Защото самият проблем не е двустранен, а общоевропейски. И затова трябва да се търсят общоевропейски решения, каза той.  \nАктивността на България се налага да бъде в Брюксел и ЕС да преговаря с Турция, а не обратно- България да се явява своеобразен ретранслатор на турските позиции към ЕС, смята Кючуков.  \nНа второ място, за съжаление, този процес лиши българската външна политика от баланси и възможност за политически маневри. А професионалната експертиза и политическото начало рядко се срещат на територията на външната ни политика, т.е. отношенията между България и Турция бяха лишени от професионална основа с наш адрес. Нека не забравяме, че за един период от време дори съответната дирекция в МВнР – балканската, беше закрита, напомни Кючуков.  \nЕволюцията на процесите в Турция доведоха до постепенно отдръпване от ЕС, същото се отнася и от европейска страна. С отварянето на първата глава от преговорите между ЕС и Турция преди повече от 12 г., вместо да върви процес на сближаване, става обратното- тече процес на раздалечаване, констатира Любомир Кючуков.  \nА България в своята външна политика трябва да направи много ясно разграничение между двете плоскости на съприкосновение: Българска държава-турска държава и турска държава- българско общество. България е заинтересована от максимално позитивно, многопланово развитие на българо-турските междудържавни отношения и нашата страна не може да си позволи намеса на турската държава в нашето общество по линия на етнос или религия, каза бившият дипломат.  \nНе смятам, че в момента е възможно каквото и да е териториално преразпределение на Балканите, каквито и слухове да витаят периодично у нас, категоричен бе Кючуков.  \nНезависимо, че трусовете от следвоенна Югославия продължават в този регион България и Турция са страни-членки на НАТО, двете държави са партньори и не това е реалната опасност. Когато говорим за рискове подразбирам самата идеология на неоосманизма, която предполага влияние чрез т.нар. мека сила, която залага като основен прицел не толкова територии, колкото като отражение върху хората чрез мрежовия принцип, смята той.  \nТук трябва да имаме пред вид, че Турция е важна страна за Европа, сериозен икономически субект и регионален фактор с глобални претенции, добави бившият дипломат.  \nА всичко това дава отпечатък на двустранните отношения- не само с България, но и с Европа и със САЩ. Какъв би трябвало да е най-добрият подход на българските власти към политиката на южната ни съседка? Вече споменах, че българската държава трябва да бъде достатъчно активна към Турция, т.е. България да участва във формирането на дневния ред на двустранните отношения. На второ място- да имаме необходимото самочувствие. Защото турската страна се отнася с уважение към аргументите и позициите, когато са ясно формулирани.  \nИ на трето място, което за мен е ключово- активно развитие на двустранните отношения на междудържавно ниво и недопускане на директно турско влияние върху българското общество, заключи Любомир Кючуков. \nИзточник и видео: БГНЕС \n \n", "date": "2017.12.05", "title": "Бивш дипломат с покъртителен анализ за плашещия слух, витаещ в пространството! Ще се прекроят ли границите на Балканите? (ВИДЕО)"}
{"url": "https://www.blitz.bg/lyubopitno/senzatsionno-otkritie-v-antarktida-sptnikovi-snimki-razkrikha-vkhoda-na-legendarniya-podzemen-svyat-krieshch-se-v-krater-na-kontinenta-video_news562741.html", "text": "Уралският уфолог и виртуален археолог Валентин Дегтарьов направи ново сензационно откритие в Антарктида - неговото любимо място за изследвания. С помощта на спътникови снимки той намери легендарния вход в подземния свят, в който, вероятни, навремето е избягал Хитлер и неговото обркъжение след падането на Третия райх. Това пише Езотеир.\n Антарктида не случайно сериозно е вълнувала нацистките лидери и техните подчинени - германски учени, езотеризи, мистици. Работата е там, че това не просто е ничия земя, както са смятали някои изследователи на дейността на тайните мисии на Третия райх, но и вероятно място за вход в подземния свят, ако се допусне, че такъв съществува.  \n А това съвсем не е трудно, защото в легендите на буквално всички народи по света има знания за тайнствен подземен свят, по-голям от нашия земен. Освен това, всичките сакрални центрове, като Агарти и Шамбала, според твърденията на духовните лидери, се намират под земята. Някои учени дори доста аргументирано доказват в момента, че Земята е куха и в нея напълно може да се е формирал такъв свят, както и нашия, и такава цивилизация, която, за разлика от нашата, не води постоянна борба с природните и космически стихии, по-спокойна, а тоест и по древна, мъдра и могъща.    \n \n   \n Входът в този подземен свят е бил търсен от мнозина, не само от Хитлер, но се смята, че лидерът на Третия райх по някакво чудо е успял все пак да го намери в Антарктида.  \nПреди няколко години из интернет се развъртя сензационна новина от американския виртуален археолог Джоузеф Скипър, който твърдеше, че на спътникови снимки е намерил антарктическия вход към подземното царство. За съжаление, тази находка и до момента не е потвърдена или оборена.  \nНо ето и нова находка, нов вход в подземния свят - сега от руския изследовател от Урал:  \nТова не може да е кратер на вулкан, казва Валентин. Обърнете внимание: повърхността на вътрешната част на откритото от мен планинско образувание е мното стръмна, но няма застинала лава. Ето ги координатите на входа -64.922761°,-59.681511°, вижте сами и си правете изводите. Ако дори имате и най-малкия шанс, отидете там, за да изследвате ...  \nЗа съжаление, този шанс е почти равен на нула. Авантюристите в света са много, талантливите учени също, но световни лидери, като Хитлер, които биха повярвали в кухата Земя и биха се опитали да намерят входа в подземния свят, на практика няма.    Превод и редакция: БЛИЦ \n", "date": "2017.12.05", "title": "Сензационно откритие в Антарктида: Спътникови снимки разкриха входа на легендарния подземен свят, криещ се в кратер на континента (ВИДЕО)"}
{"url": "https://www.blitz.bg/svyat/dadokha-24-chasa-na-saakashvili-za-da-se-predade-video_news562758.html", "text": "Органите на реда възнамеряват след 24 часа да закарат в съда бившия грузински президент Михаил Саакашвили. Това, говорейки в парламента, каза главният прокурор на Украйна Юрий Луценко.\n„След 24 часа органите на реда ще направят всичко необходимо Саакашвили да се изправи пред съда“, каза той. \nГлавният прокурор подчерта, че не става дума за мярка за задържане във вида на денонощен арест. Затова Луценко призова Саакашвили колкото се може по-бързо да се яви в следствието.  \nТой предложи на поддръжниците на Саакашвили да прегледат обнародваните от Главната прокуратура записи и да вземат за себе си правилното решение. Също така, органите на реда на Украйна обявиха, че няма да разпръскват със сила поддръжниците на Саакашвили, които са се събрали пред Радата. „Никакви силови акции с проливане на кръв органите на реда няма да допуснат“, добави Луценко. \n  \nМеждувременно депутатът Игор Мосийчук призова силовите структури на Украйна да смажат МихоМайдана „с всички възможни средства“. „Твърдя, че всичките действия, които е извършил гражданинът Саакашвили, са извършени с пари на Кремъл“, каза той. \nОсвен това, той обвини „някои колеги“ в работа за Русия. По думите му, силоваците „в момента са длъжни да смачкат въстанието с всички възможни средства“. \nМеждувременно Саакашвили заяви, че е бил заплашван от името на Порошенко. По думите на политика, бизнесменът Александър Грановский преди няколко седмици го е заплашил със съдебни процеси и депортация от умето на украинския държавен глава. Това той заяви, говорейки на сцената пред Върховната Рада на Украйна (украинският парламент).  Превод и редакция: БЛИЦ \n", "date": "2017.12.05", "title": "Дадоха 24 часа на Саакашвили, за да се предаде (ВИДЕО)"}
{"url": "https://www.blitz.bg/stsena/samo-dni-sled-golyamata-novina-za-prints-khari-toy-se-prevrna-v-dzheday-snimki_news562718.html", "text": "Принцовете Уилям и Хари посетиха снимачната площадка на „Междузвездни войни: Последните джедаи”. Те се разходиха из декорите и се снимаха с актьорския състав на предстоящия Епизод VIII от сагата, съобщиха от двореца Кенсигтън.\nУилям и Хари не пропуснаха да премерят силите си като джедаи и се биха със светлинни мечове. \nКралските особи се присъстват и на европейската премиера на „Междузвездни войни: Последните джедаи”, която е част от благотворителната инициатива ръководена от Уилям, съпругата му Кейт и принц Хари.\n \n", "date": "2017.12.05", "title": "Само дни след голямата новина за принц Хари той се превърна в джедай (СНИМКИ)"}
{"url": "https://www.blitz.bg/svyat/zadrzhakha-krstnitsata-na-mafiyata-v-sitsiliya-rkovodila-e-silni-mzhe-na-vrkha-na-mafiotskata-piramida-video_news562764.html", "text": "Италианските карабинери арестуваха жената, която е наричана „кръстницата“ на мафията, съобщи „Ла Стампа“, позовавайки се на информация на полицията. Мария Анджела Ди Трапани е сред общо 25 задържани лица в мащабна антимафиотска операция, проведена в Палермо в ранните часове на днешния ден, посочиха от службите.\n „Кръстницата“ на мафията е съпруга на Салвино Мадониа. Арестуваната италианка е ръководела структури на „Коза Ностра“. Италианските медии припомнят, че не е необичайно жените да изземат функциите на съпрузите си, които са арестувани и излежават присъди в затвора. \n Задържаните лица са били част от мафиотските кланове „Резутана“ и „Сан Лоренцо“. Те са обвинени в изнудване и връзки с мафията. Мария Ди Трапани е поела ръководна функция в сицилианската мафия след разместването по високите етажи вследствие на ареста на Тото Риина. „Босът на босовете“ почина през миналия месец на 87-годишна възраст. \n Съпругът на „кръстницата“ на мафията излежава доживотна присъда заради убийство на бизнесмен през 1991 година. Мария Ди Трапани вече прекара седем години в затвора по обвинения, че е изпълнявала заповеди на съпруга си и поръчки, свързани с организираната престъпност. \n След излизането си от затвора през 2015 година, тя незабавно се върна в „Коза Ностра“ и пое решителна роля, посочиха от италианската прокуратура. Арестуваните босове на сицилианската мафия са се доверили на Ди Трапани да управлява кланове, стоящи на върха на мафиотската пирамида. \n \n   \n \n", "date": "2017.12.05", "title": "Задържаха „кръстницата“ на мафията в Сицилия, ръководила е силни мъже на върха на мафиотската пирамида (ВИДЕО)"}
{"url": "https://www.blitz.bg/svyat/nay-dlgo-sluzhiliyat-amerikanski-kongresmen-napravi-neochakvano-izyavlenie-lezheyki-v-bolnitsa_news562752.html", "text": "\n Демократът-ветеран Джон Кониърс обяви, че се оттегля от Камарата на представителите (Конгреса, Долната камара) на САЩ, след повече от пет десетилетия служба в институцията. Това е резултат от серия обвинения срещу него за сексуален тормоз от бивши служители в Конгреса. \n„Оттеглям се днес“, заяви 88-годишният Кониърс пред детройтска радиостанция.  \nТой е първият оттеглил се американски депутат от четирите настоящи законотворци, срещу които бяха предявени обвинения за сексуални посегателства, уточнява Фокус. \nГоворейки от леглото на неназована болница, където лежи заради стреса си, най-дълго прослужилият член на Конгреса продължава да твърди, че обвиненията срещу него, отправени от няколко жени, „не са истина“. \n \n", "date": "2017.12.05", "title": "Най-дълго служилият американски Конгресмен направи неочаквано изявление, лежейки в болница"}
{"url": "https://www.blitz.bg/layfstayl/trite-zodii-koito-sa-tsare-na-iznevyarata-i-nikoga-ne-minavat-bez-neya_news562686.html", "text": "Изневярата има много лица и имена. За едни е предателство, за други не е нищо особено, за трети - нещо необходимо, а за четвърти – абсолютно непростимо. Едва ли зодията може да даде точно определение на характера на един човек, но със сигурност придава определен нюанс на поведението му.\n Ето кои са трите зодии, които изневеряват винаги: Стрелец \nЗлатният медал в изневерите винаги се е държал от Стрелците. Няма мъж Стрелец, който да не е изневерявал. Интересното е, че самите те не си вярват, че са направили нещо такова. Те смятат, че това не е нещо лошо, даже напротив – правото на всеки човек е да бъде щастлив, а те са свършили каквото е нужно, за да се почувстват ощастливени. \n На това се дължи и фактът, че те ще изневерят и после ще забравят така безпаметно за действията си, че искрено ще си вярват, когато ви се кълнят във вечна вярност. Скорпион \nСкорпионът е на второ място. Това е така, защото той приема изневярата като най-долното предателство, което не би простил. Когато се влюби истински, Скорпионът не живее, а гори в любовни терзания и би положил сърцето си в краката на любимата/любимия. Съответно той няма да причини това, от което сам се страхува и презира. \nТогава обаче какво го кара да изневери? Страстта, силното сексуално желание и манията за притежание, което са трите стълба, около които се гради скорпионският живот.  Овен \nПредставителите на зодия Овен заемат третото място. Те са истински мъже на място – страстни и опасни, ще носят една жена на ръце, но ще се постараят да пренесат колкото се може повече от нежния пол. \nНямат скрупули, за да кривнат от правия път, нито пък имат кой знае каква съвест, за да ги гризе след това. \nИзточник: Дарик\n", "date": "2017.12.05", "title": "Трите зодии, които са царе на изневярата и никога не минават без нея"}
{"url": "https://www.blitz.bg/svyat/medsestra-izbyaga-ot-svatbata-si-no-nikoy-ne-se-razsrdi-snimki_news562041.html", "text": "Ясмин Домингес от Мексико зарязала собствената си сватба и както си била облечена в бяла рокля, отишла да види пациент. Снимка на смелата невеста край леглото на пациента буквално взриви социалната мрежа и предизвика възторг сред потребителите.\nМексиканската булка Ясмин Домингес едвам успяла да произнесе брачните си клетви, когато един от пациентите й я помолил спешно да дойде при него, за да му бие инжекция. Момичето се извинило пред новоизпечения си мъж и гостите и отишла да бие инжекцията. \nКакто съобщава Mirror, Ясмин оказала на пациента необходимата помощ и се върнала на празника си.  \nСнимката на невестата, наведена над леглото на болния мъж, бе споделена от десетки хора по целия свят. Потребителите на социалните мрежи изразиха възхищението си от Ясмин. Превод и редакция: БЛИЦ \n", "date": "2017.12.05", "title": "Медсестра избяга от сватбата си, но никой не ѝ се разсърди (СНИМКИ)"}
{"url": "https://www.blitz.bg/obshtestvo/prezidentt-radev-dade-podrobnosti-za-utreshniya-si-polet-s-frenskiya-iztrebitel-rafal_news562683.html", "text": "\n За мен това е сериозен подарък от президента Макрон, той ми го предложи, а на такова предложение няма как да се откаже. Така президентът Румен Радев коментира пред български журналисти утрешния си полет с френския изтребител \"Рафал\", предаде \"Канал 3. \n  \nНа въпрос с кого ще бъде в пилотската кабина, Радев отвърна: \"Те са две кабини - говорим за двуместен учебен самолет, местата са две - един зад друг, управлението е абсолютно взаимозаменяемо, както и оборудването\". \n  \nПрезидентът разказа и за срещите си с представители на големи корпорации. \n  \n\"Добрите новини са тези, че имах срещи с лидерите на големи корпорации, на важни компании, половината от тях вече са на български терен\", сподели Радев. \"Добрите новини са, че те се изказаха ласкаво за възможностите, които предлага България. Ще дам пример с \"Кока-кола\": започна с амбицията за 50 човека, а сега имат 700 човека у нас.\" \n  \nТой изрази оптимизъм за възможностите за двустранното сътрудничество с Франция. \"Франция присъства неизменно като наш партньор за модернизации, готов и за трансфер на технологии. \n  \nЗа нас е важно да покажем, че България е надежден партньор, че бизнесът в България има възможности за развитие.\"\n", "date": "2017.12.05", "title": "Президентът Радев даде подробности за утрешния си полет с френския изтребител \"Рафал\""}
{"url": "https://www.blitz.bg/svyat/pochina-posledniyat-rumnski-kral_news562690.html", "text": "Бившият крал на Румъния – Михай, почина в Швейцария на 96-годишна възраст, предава агенция \"Фокус\", позовавайки се на Reuters.\n Съответната информация бе потвърдена от кралското семейство във вторник, 5 декември. \nКрал Михай, който е последният управлявал Румъния монарх, се оттегли от публичното пространство през 2016 г. заради заболяване. Той бе подложен на редица операции заради левкемия и рак. \nБратовчед на британската кралица Елизабет II, Михай е принуден да абдикира през 1947 г., когато комунистите поемат властта в Румъния. До края на живота си Михай живее в изгнание на Запад.\n Роден е на 25 октомври 1921 г. През 1925 г. бащата на Михай Карол II се отказва от престолонаследничеството и така 4-годишният Михай става наследник на дядо си Фердинанд. След смъртта на последния през 1927 г. малкият крал се възкачва на престола с регенти. Първият период на царуването му продължава до 1930 г. Тогава политици, недоволни от регентството, канят Карол II да се завърне в страната. Карол се възкачва на престола и остава на него 10 години. \n През 1940 г. маршал Йон Антонеску извършва преврат, с който сваля Карол от трона. Тогава 19-годишният Михай отново се възкачва на престола, но няма никаква реална власт. Румъния се включва във Втората световна война на страната на Оста. В първите години от войната страната успява да си завърне загубените чрез споразумения територии Бесарабия и части от Трансилвания. Макар войната да върви успешно в първите години, в периода 1943 - 1944 Румъния изпада в криза, поради огромния износ на нефт за нацистка Германия и хиперинфлацията на леята. \n Кралят, който е против режима на Антонеску, се обединява с опозиционните партии на комунисти, царанисти и либерали. На 23 август 1944 г., след нахлуването на Червената армия в Румъния, опозицията сваля Антонеску от власт. Министър-председател на Румъния става Константин Санетеску, а страната остава окупирана от съветските войски, които до края на годината настъпват в Унгария, Югославия и България. \n Постепенно страната попада под влиянието на СССР, като е установено правителство на комунисти. Строят се преобразува в социалистически, макар конституционно Румъния да остава монархия. В този период държавата е характеризирана като \"социалистическа монархия\", а Михай е наречен \"кралят комсомолец\".  На 6 юли 1945 г. кралят е награден с орден \"Победа\" от съветското правителство, ставайки най-младият негов кавалер и единственият жив до днес. \n В края на 1947 г. правителството на Петру Гроза принуждава Михай да абдикира в полза на обявената Народна република. Кралят се установява в Швейцария, където става летец и работи в авиокомпания. \n През 1992 г., три години след революцията от 1989 г., румънското правителство разрешава на Михай да се върне в страната за великденските празници. Завърналият се крал привлича огромни тълпи от хора, според някои надхвърлящи един милион души. Популярността му обезпокоява президента Йон Илиеску, който забранява достъпа на Михай до Румъния за следващите пет години. През 1997 г., след като Илиеску е победен на изборите предишната година, правителството възстановява румънското гражданство на Михай и отново му разрешава да пребивава в страната. \n През 2005 г. е награден от руския президент Владимир Путин с юбилейния орден \"60 лет Победы\" \n", "date": "2017.12.05", "title": "Почина последният румънски крал!"}
{"url": "https://www.blitz.bg/svyat/evropol-i-fbr-s-mashchabna-aktsiya-razbikha-na-pukh-i-prakh-andromeda_news562722.html", "text": "\n Европол и ФБР разбиха с международна обща акция един от най-дълго просъществувалите ботнети -\"Андромеда\". Това съобщиха от Европол. \nЗловредният софтуер е бил създаден, за да рапространява други вируси. В последните шест месеца са били засегнати по повече от 1 млн. устройства на месец. \n\"Това е пример как международните сили на реда могат да си сътрудничат с индустрията, за да се борят с най-значимите киберпрестъпници и инфраструктурата им за глобално разпространение на зловреден софтуер\", казва Стивън Уилсън от Европейския център за киберпрестъпност на Европол. \nБотнетът \"Андромеда\" е позволявал на киберпрестъпници да овладеят засегнатите компютри и да крадат информация от тях, включително данни за онлайн банкиране и кредитни карти. \nБлагодарение на нея е било възможно да се провеждат и атаки върху други компютърни системи. Операцията е извършена с помощта на частни партньори, сред които Microsoft и Internet Corporation for Assigned Names and Numbers (ICANN). \n \n", "date": "2017.12.05", "title": "Европол и ФБР с мащабна акция! Разбиха на пух и прах \"Андромеда\""}
{"url": "https://www.blitz.bg/svyat/donbas-likvidiran-e-nay-opasniyat-i-opiten-bandit-na-desen-sektor-snimka_news562700.html", "text": "На 4 декември в Донбас е ликвидиран бандита от Доброволческия украински корпус \"Десен сектор\" с позивна \"Казах\". Това се съобщава в профила на националистическата радикална организация в социалните мрежи.\n \"Тежка загуба за едно от най-боеспособните подразделения  на доброволците. Днес, 4 декември, врагът на Украйна отне живота на приятеля ни \"Казаха\" - боец на 1-ва Отделна щурмова рота на Доброволческия украински корпус \"Десен сектор\"\", се казва в съобщението.  \nОт \"Десен сектор\" отбелязаха, че загиналият бандит е роден а Казахстан, впоследствие се е преместил в Украйна. \"От началото на руската агресия в Крим и Донбас приятелят \"Казах\" стана да защитава нашата страна. Той бе най-стария боец на подразделението, пример за много други. Приятелят \"Казах\" имаше огромен боен опит\", подчертават екстремистите.   Превод и редакция: БЛИЦ \n \n \n", "date": "2017.12.05", "title": "Донбас: Ликвидиран е най-опасният и опитен бандит на „Десен сектор“ (СНИМКА)"}
{"url": "https://www.blitz.bg/svyat/ekshnt-v-kiev-prodlzhava-saakashvili-zove-ukraintsite-na-maydana-za-da-se-razpravyat-s-oligarsite-ukrainskiyat-narod-shchyal-da-stane-nay-velikiyat-v-evropa-snimkivideo_news562706.html", "text": "Силоваци задържаха бившия президент на Грузия на покрива на дома му, откъдето той заплашваше да скочи. Специалните части се опитаха да отведат Саакашвили, но поддръжници на политика блокираха пътя на полицейския автомобил и го освободиха.\nБившият президент на Грузия заяви, че не иска никакви длъжности в Украйна, но обеща да си тръгне „само като победител“. \nПо посока на Радата пътуват автомобили на специалните части, предава каналът NewsOne. Демонстрацията продължава с реч на депутата Юрий Деревенко. Исканията са същите -  оставка на Порошенко и главния прокурор на Украйна.   \nАдвокатът на Сакашвили заяви, че срещу политика не са повдигани официални обвинения. Той каза още, че юристите на бившия грузински президент не са могли да получат от прокуратурата достъп до материали по делото му - не са ги били пуснали в сградата. От американското посолство в Киев заявиха, че следят ситуацията с бившия грузински президент.  \nПо-рано от Службата за сигурност на Украйна обявиха, че срещу Саакашвили са повдигнати обвинения в \"съдействие на участници в престъпни организации и укриване на тяхната престъпна дейност\".  Сградата на украинския парламент е под засилена охрана.  \nПолицията предупреди поддръжниците на Саакашвили за провокации. „Полицията предупреждава активно настроените граждани за всякакви провокационни действия. Възможни са провокации по отношение на самите участници в демонстрацията, както и срещу случайни минувачи“, се казва в съобщение на Националната полиция на Украйна.   \nСаакашвили междувременно се появи пред сградата на Радата и произнесе реч. \n \n \n \n \n \n \n \nСаакашвили за пореден път призова киевчани да дойдат на майдана. \"Стига нищета, стига лъжи, стига репресия. Украйна ще бъде най-великата нация на Европа! Вие днес ме спасихте\", каза той от сцената. \"Този марш показа, че народът на Украйна няма никъде да изчезне... Те ускориха процеса и именно в отговор на този марш заведоха срещу мен дело. Луценко подписа указ за събиране на компромати срещу мен и останалите. И след това се стигна до това, че ме обвиниха във връзки с хора в Русия. Саакашвили ли е по-голям враг на Украйна, отколкото Путин\", каза политикът.  \nПо думите на лидера на парламентарната група на \"Самопомощ\" Олег Березюк, силоваците не са искали да арестуват, а да депортират Саакашвили. При това той не е уточни в коя именно страна. По-рано главният прокурор на Украйна Юрий Луценко заяви, че за депортация на политика в момента и дума не може да става. \nПрезидентът на Грузия Георгий Маргвешвили подчерта, че случващото се в Киев е вътрешно дело на Украйна и изрази надежда, че Саакашвили ще е в безопасност.  \nБарикади са издигнати пред стените на Радата (украинският парламент). Поддръжниците на Саакашвили са разпръснали автомобилни гуми и дървени препятствия. Издигната е сцена.  \n \n \n По-рано Саакашвили заяви, че с него \"всичко е наред\". \"Рано или късно ние ще си оправим сметките с олигарсите както в Грузия, така и в Украйна. Тези хора не разбраха с кой си имат работа. Погледнете как ме подкрепят украинците... Продължаваме борбата\", заяви Саакашвили в ефира на телевизия \"Рустави 2\" по телефона.  \nПояви се и видео с освобождаването на Саакашвили от колата на СБУ. \n \n \n \n \n", "date": "2017.12.05", "title": "Екшънът в Киев продължава! Саакашвили зове украинците на майдана, за да се разправят с олигарсите, украинският народ щял да стане най-великият в Европа (СНИМКИ/ВИДЕО)"}
{"url": "https://www.blitz.bg/svyat/rusiya-vorzhi-morskite-si-iztrebiteli-ss-svrkhzvukova-smrt_news562679.html", "text": "Арсеналът на руските палубни изтребители МиГ-29КР/КУБР (едноместни и двуместни) се попълнил с ракети Х-31, съобщи in24.org. Те поразяват не само морски съдове, но и радиолокационни станции. Благодарение на свръхзвуковата скорост Х-31 са практически неуязвими за ПВО и на военен жаргон са получили името „свръхзвукова смърт” (по кодификацията на НАТО са AS-17 Krypton).\nОт щаба на ВМФ разказали за изданието „Известия”, че адаптацията на Х-31 към МиГ-29КР/КУБР вече е завършена. Тази есен ракетите от този тип вече са в състава на въоръжението на самолетите. Пилотите вече са изпълнили програмата за стрелбите. \n  \nПротивокорабната Х-31А е първата в света серийна бойна авиационна ракета, снабдена с комбиниран правопоточен въздушнореактивен двигател. \n  \nПроменливият профил на полета и свръхзвуковата скорост 4М правят Х-31 (по кодификацията на НАТО е AS-17 Krypton) опасно средство за поразяване. При противоракетен маньовър ракетата издържа претоварване до 10 g. \n  \nПротиворадиолокационната Х-31П е създадена за борба с американските ЗРК MIM-104 Patriot, MIM-23 Hawk и MIM-14 Nike-Hercules. \n  \nПротивокорабната Х-31А е предназначена за поразяване на вражески надводни кораби от различен клас 4500 тона – до разрушител включително при изстрелване на две ракети от един борд. При залп от 8 ракети от звено (четири самолета) МиГ-29 могат да бъдат обстрелвани и самолетоносачи. \n  \nДалечината на обсега на Х-31АД достига до 160 км., стартовата маса нараснала до 715 кг, увеличен боен заряд до 110 кг, добавена е инерциална система за насочване. \n  \nМиГ-29КР/КУБР е палубен многоцелеви изтребител поколение 4++. От базовата версия се отличава с повишена антикорозийна защита на планера, наличие на гак (кука за закачане при кацане), сгъващи се криле. Масата при излитане е около 25 тона, а максималната скорост е над 2200 км/час. Бойният товар на модернизирания изтребител е 4,5 тона. \n  Превод и редакция: БЛИЦ \n", "date": "2017.12.05", "title": "Русия въоръжи морските си изтребители със „свръхзвукова смърт”"}
{"url": "https://www.blitz.bg/layfstayl/andrea-i-kubrat-praznuvat-yubiley-pevitsata-veche-ne-iska-podpis-i-svatba-i-napravi-ostro-obrshchenie_news562607.html", "text": "Фолкпевицата Андреа индиректно нападна златотърсачките в България. Без да посочва имена, но пък те са известни на обществеността. Тя заяви, че вече 10 години са заедно с Кубрат Пулев и не ѝ трябва подпис под брачно свидетелство, за да се чувства сигурна и обичана.\n И направи сравнение, че браковете на някои известни жени не са просъществували и три години, като феновете на певицата бързо разпознаха колежката ѝ Мария и плеймейтката Николета Лозанова. \n Според Андреа, златотърсачките слагат на първо място собствените си интереси, а не любовта. И затова семействата им се разпадат. \n „Щастлива съм с работата си и в нея намирам спасение, докато Кубрат тренира в чужбина. Сама се справям с продуцирането си и нито за миг не съжалявам за решението си да напусна „Пайнер“ преди две години“, заяви Андреа в „Папараци“. \n", "date": "2017.12.05", "title": "Андреа и Кубрат празнуват юбилей! Певицата вече не иска подпис и сватба и направи остро обръщение"}
{"url": "https://www.blitz.bg/svyat/teroristite-v-siriya-pak-zapochnakha-vzaimno-da-se-izbivat_news562599.html", "text": "На 4 декември БЛИЦ информира за намерението на главатарите от „Хайят Тахрир ал-Шам” (Джебхат ан-Нусра) да обявят примирие между всички враждуващи страни и за създаването на единен оперативен щаб в провинция Идлиб. За тези, които се борят с тероризма, това беше тревожен знак, тъй като обединяването на всички терористи щеше да засили значително позициите им.\nЗа щастие обаче различните групи не успяха да се споразумеят и конфликтите между тях избухнаха с нова сила, съобщи AMN. В южната част на провинция Идлиб групировката „Хайят Тахрир ал-Шам\" не се разбра с бившите съюзници от „Джунд ал-Малахит\" и те влязоха в престрелка. Отрядите на „Хайят Тахрир ал-Шам\" обкръжили базите на съперниците си в селищата Сахл-ел-Руж и Иблена Джабал ел-Завия”. Те не ограничили с автоматна престрелка и пуснали в ход артилерия и танкове. За съжаление двете страни дали едва по пет жертви. \n  \n„Хайят Тахрир ал-Шам\" в последно време се занимаваше с поглъщането на малки ислямистки групи, заедно с техните финансови потоци и ресурси. Благодарение на тази политика изчезнаха групировките „Джейш ал-Муджахиде”, „Движение Хазма” и „Сирийски революционен фронт”. „Джунд ал-Малахим” също можеше да изчезне, но когато „Хайят Тахрир ал-Шам” започна боевете против „Харакат Ахрар ал-Шам” и „Харакат Нуреддин аз-Зинки”, нейните членове излязоха от обединението. \n  \nНа 3 декември в град Тарамла, намиращ се в южния край на провинция Идлиб, е взривен склад с боеприпаси на групировките „Джейш ал-Насър” от състава на „Свободната сирийска армия”. При взрива загинали 10 ислямисти. На околните сгради са нанесени сериозни щети. Това станало повод за начало на бойни действия. \n  Превод и редакция: БЛИЦ \n  \n \n", "date": "2017.12.05", "title": "Терористите в Сирия пак започнаха взаимно да се избиват"}
{"url": "https://www.blitz.bg/svyat/moshchen-vzriv-izravni-ss-zemyata-legendaren-stadion-v-detroyt-video_news562639.html", "text": "\n Легендарен стадион в Детройт беше разрушен от втори опит. Първото зрелищно взривяване се провали, след като осем от заложените експлозиви не бяха задействани. \nПри втория опит обаче съоръжението с 80 000 места рухна. \nСтадионът, който преди 42 години се сдоби с ултрамодерен покрив, не се използва вече и е в тежест на местните власти.  \n  \n", "date": "2017.12.05", "title": "Мощен взрив изравни със земята легендарен стадион в \"Детройт\" (ВИДЕО)"}
{"url": "https://www.blitz.bg/analizi-i-komentari/zhirinovski-stranite-koito-razpolagat-amerikanskite-sistemi-za-protivoraketna-otbrana-shche-bdat-unishchozheni-v-sluchay-na-voyna-v-evropa_news562598.html", "text": "В интервю за латвийското издание \"Спутник\" кандидатът за президент на Русия и лидер на Либералдемократическата партия Владимир Жириновски заяви, че в случай на война балтийските държави ще попаднат в рискова зона; но има изход: да се изтеглят войските на НАТО и да се получи неутрален статут.\nСпоред думите на Жириновски \"тези държави, които приемат американските системи за противоракетна отбрана\" в случай на голяма европейска война, могат да бъдат унищожени, защото никой няма да толерира от тези места да идва директна заплаха за Русия. \nЛидерът на ЛДПР счита, че Русия може да предупреди за възможността от удар териториите, където са разположени готовите за нападение войски на НАТО. \n\"Властите в балтийските страни, Полша, Украйна сами изискват в земите им да бъдат разположени повече войски на НАТО. А там, където има войска, е възможна и война. И в случай на война, разбира се, има бомбардировки и взаимно унищожение на противниковите групи \", подчерта Жириновски. \nСпоред него те сами се поставят в рискова зона, като оставят на територията си голям брой войници на НАТО и особено бронирана техника. \n\"В края на краищата те не са отбранителни войски, а офанзивни, а задачата да атакуват Русия може да бъде  поставена за изпълнение пред тях. Освен това там вече се провеждат учения, отработват се методи за работа с руското население \", заяви политикът. \nЖириновски достига до извода, че силите на НАТО разработват конкретни планове за завладяване на руските гранични територии. \n\"И те искат да гледаме спокойно на всичко това\", възмущава се руският политик. \nЖириновски заявява, че балтийските държави, включително Литва, трябва да помислят за  своята позиция. По негово мнение, не е нужно да действат заедно с НАТО, а е необходимо да заемат неутралитет, както прави Финландия или Швейцария. \n\"По този начин те със сигурност няма да бъдат заплашени от нищо\", казва Жириновски. Превод и редакция: БЛИЦ \n \n", "date": "2017.12.05", "title": "Жириновски: Страните, които разполагат американските системи за противоракетна отбрана, ще бъдат унищожени в случай на война в Европа"}
{"url": "https://www.blitz.bg/svyat/kalvin-klayn-i-ralf-lorn-skochikha-na-bunt-obvinikha-fotograf-na-vogue-v-seksualen-tormoz_news562647.html", "text": "След Тери Ричардсън, още един известен моден фотограф бе обвинен в сексуален тормоз. Този път става въпрос за Брус Уебър, а жертвата е млад манекен, който е завел дело срещу него в Ню Йорк, предаде Франс прес. Според оплакването, представено пред Върховния съд на щата Ню Йорк, 71-годишният Уебър, който е работил за сп. Vogue и е допринесъл за изграждане имиджа на известни брандове, като „Калвин Клайн“ и „Ралф Лорън“, подложил на тормоз манекена Джейсън Бойс през декември 2014 г., по време на фотосеанс в студиото си в Манхатън.\n Уебър поискал от Бойс, който тогава бил на 28 години, да се съблече, преди да го опипа. След това накарал младия мъж да го целуне.„Ако ти се гласува доверие, можеш да стигнеш далеч – казал фотографът. – Докъде искаш да стигнеш? Какви са амбициите ти?“ \n Делото е заведено също срещу агенцията за манекени, за която работел Бойс, и срещу ръководителя ѝ Джейсън Канър. \n В оплакването се уточнява, че Уебър имал сходно поведение към други мъже манекени, които му били изпратени от агенцията „Соул артист“. \n", "date": "2017.12.05", "title": "Калвин Клайн и Ралф Лорън скочиха на бунт: Обвиниха фотограф на Vogue в сексуален тормоз!"}
{"url": "https://www.blitz.bg/svyat/ekshn-v-kiev-na-zhivo-komandosi-svalikha-ot-pokriva-na-sgrada-saakashvili-i-go-arestuvakha-toy-zove-za-bunt-sreshchu-poroshenko-i-bandata-mu-snimki_news562659.html", "text": "Бившият губернатор на Одеска област и лидер на \"Движението на новите сили\" Михаил Саакашвили е арестуван в Киев. Командоси от спецподразделението \"Алфа\" са го свалили от покрива на сграда, кадето той е избягал от сътрудници на правоохранителните органи, които са дошли със заповед за обиск, предават украински и руски медии.\nАгенти от Службата за сигурност на Украйна (ССУ) са разбили вратата на жилището на Михаил Саакашвили в центъра на Киев и са го обискирали, твърдят от партията на бившия грузински президент \"Движение на новите сили\".  \n\"Настояваме за обяснения и отправяме  молба за предотвратяване на евентуално отвличане  и други незаконни действия\", заявили хора от партията. Събитията се излъчват от място чрез видеовръзка от Иван Слободянюк, член на партийното ръководство. \n \n \n \nУкраинските власти са отправили срещу Саакашвили в присъствието на адвокатите му обвинение съгласно чл.256 от Наказателния кодекс на Украйна за \"съдействие на участници в престъпни организации и укриване на дейността им чрез предоставяне на помещение и по други начини\". \nОт кадрите личи, че край апартамента на Саакашвили стоят неколцина напълно екипирани служители на ССУ. Един от тях обясни, че съдът е издал необходимото постановление за извършване на следствените действия. Адвокатите на Саакашвили не се допускат в жилището. Край сградата има полицаи и пожарникари.По-късно бившият грузински президент, изкачил се на покрива, нарече президента на Украйна Петро Порошенко крадец и призова своите привърженици да възпрепятстват евентуалното му отвличане от силовите структури на украинския лидер. \n\"Порошенко е крадец. Порошенко е изменник на украинския народ. Каквото и да се случи с мен...  Народе, призовавам ви да излезете на улиците и да продължите борбата . Моля украинците да не допуснат да бъда отвлечен. Не допускайте беззакония и кражби от страна на Порошенко и на бандата му\", провикна се Саакашвили от покрива на сградата, където се намира жилището му. \nКрай сградата, в която е жилището на Саакашвили,  започнаха безредици . Събрали се там симпатизанти на опозиционния украински политик се  опитват да изтласкат встрани служителите от органите на реда , които не допускат никого в апартамента му. Самият Саакашвили призовава от покрива своите привърженици да оказват съпротива на властите. \n \n \n \n", "date": "2017.12.05", "title": "Екшън в Киев НА ЖИВО: Командоси свалиха от покрива на сграда Саакашвили и го арестуваха, той зове за бунт срещу \"Порошенко и бандата му\"! (СНИМКИ)"}
{"url": "https://www.blitz.bg/svyat/oop-priznavaneto-na-yerusalim-za-stolitsa-na-izrael-shche-bde-tseluvkata-na-smrtta-za-mirniya-protses_news562655.html", "text": "Официално признаване на Йерусалим за столица на Израел от САЩ би било \"целувката на смъртта\" за решението за две държави в израелско-палестинския конфликт. Това предупреди главният представител на Организацията за освобождение на Палестина във Вашингтон Хусам Зомлот в интервю за Ройтерс.\n \"Ако подобно решение бъде взето, ще има катастрофални последици\", предупреди Зомлот. \n \" \", каза той. \n Високопоставен представител заяви пред агенцията миналата седмица, че президентът Доналд Тръмп вероятно ще направи изявление по казуса в сряда, въпреки че съветникът му Джаред Къшнър поясни, че американският лидер все още не е взел крайно решение. \n Ако подобно решение бъде взето, това ще доведе до прекъсване на дългогодишна американска политика и ще предизвика насилие в Близкия изток. \n По-рано днес медии съобщиха, че Тръмп е отложил дългоочакваното решение за това къде да се намира американското посолство в Израел - в Тел Авив или в Йерусалим. \n \" \", предупреди Зомлот. \n Той подчерта, че медиаторската роля на САЩ ще бъде торпилирана, ако Тръмп обяви Йерусалим за столица на Израел. \n Йордания, Арабската лига и Турция също предупредиха за катастрофални последици, ако Вашингтон вземе подобно решение. \n", "date": "2017.12.05", "title": "ООП: Признаването на Йерусалим за столица на Израел ще бъде „целувката на смъртта“ за мирния процес"}
{"url": "https://www.blitz.bg/svyat/ruskata-armiya-preminava-na-nov-model-boyna-mashina-na-pekhotata_news562587.html", "text": "Руското МО получило последната партида бойни машини на пехотата БМП-3 от модел в рамките на вече спрян предишен договор от май 2015 г., информира warfiles.ru. Машините са със 100-мм оръдие, 30-мм автоматично оръдие, 7,62-мм картечница ПКТ.\nВойските вече получават модернизирана версия, в която са направени над 1500 промени. За сключване на новото споразумение беше обявено през август т.г. \n  \nМашините ще бъдат въоръжени с дистанционно управлявани бойни модули „Эпоха\", в чийто комплект влиза автоматично оръдие със сдвоена с него картечница ПКТ и противотанков ракетен комплект „Корнет-ЭМ”. /  БЛИЦ \n \n", "date": "2017.12.05", "title": "Руската армия преминава на нов модел бойна машина на пехотата"}
{"url": "https://www.blitz.bg/svyat/ot-beliya-dom-obyavikha-kogo-shche-nominira-trmp-za-zamestnik-ministr-na-otbranata_news562594.html", "text": "Белият дом съобщи, че президентът на САЩ Доналд Тръмп възнамерява да номинира Майкъл Грифин, бивш директор на НАСА, за заместник-министър на отбраната по въпросите за научно-развойната дейност, предава Reuters, цитирана от \"Фокус\".\nБелият дом не уточнява причините за провежданите в Пентагона промени. В момента Грифин е председател на корпорацията „Шафър“ – доставчик на научни, инженерни и технически услуги и продукти за сектора на националната сигурност на САЩ. Той е бил директор на НАСА между 2005 и 2009 г. \n", "date": "2017.12.05", "title": "От Белия дом обявиха кого ще номинира Тръмп за заместник-министър на отбраната"}
{"url": "https://www.blitz.bg/svyat/strelba-v-restorant-za-brzo-khranene-v-sashch_news562596.html", "text": "В град Американ Форк в щата Юта в САЩ, мъж с неустановена засега личност е открил стрелба в един от местните ресторанти за бързо хранене. По предварителна информация двама души са ранени като единият от тях е самият стрелец.\nЗаподозреният за инцидента е задържан и етранспортиран в болница. Както съобщава Fox, пострадалият при стрелбата човек се намира в критично състояние.  \nМястото на произшествието е отцепено от полицията. Изясняват се обстоятелствата около инцидента. Превод и редакция: БЛИЦ \n", "date": "2017.12.05", "title": "Стрелба в ресторант за бързо хранене в САЩ"}
{"url": "https://www.blitz.bg/svyat/sp-taym-obyavi-nominiranite-za-lichnost-na-godinata-2017-video_news562612.html", "text": "\n Списание \"Тайм\" публикува краткия списък с кандидатите за \"Личност на годината\" за 2017 г. \nОт 1927 г. списанието определя \"Личност на годината\", посочвайки личност или група от хора, които са оказали най-голямо положително или отрицателно влияние в новините през изминалата година. \nПрез последните години неизменно в списъка влизаха Хилари Клинтън, Марк Зукърбърг, Владимир Путин, активисти от движението \"Животът на черните има значение\", учени и Бионсе. \nВ краткия списък няма личност или организация от Европа. \nВ тазгодишния списък десетте финалисти са: милиардерът Джеф Безос, \"Мечтателите\" - хиляди имигранти без документи в САЩ, които са доведени от родителите си, когато са били деца; режисьорът Пати Дженкинс; лидерът на КНДР Ким Чен-ун; звездата в американския футбол Колин Каперник; движението #MeToo, което е свързано с поредицата секс скандали; специалният прокурор Робърт Мълър, който разследва дали Русия се е намесила на изборите в САЩ; престолонаследникът на Саудитска Арабия Мохамед Салман; Доналд Тръмп и китайският лидер Си Дзинпин. \nСписанието ще обяви \"Личност на годината\" за 2017 г. в сряда сутринта, американско време. \n \n \n", "date": "2017.12.05", "title": "Сп. \"Тайм\" обяви номинираните за \"Личност на годината 2017\"? (ВИДЕО)"}
{"url": "https://www.blitz.bg/svyat/putin-obyavi-siriya-e-svobodna_news562615.html", "text": "Почти цялата територия на Сирия е освободена от терористите. Това заяви руският президент Владимир Путин, цитиран от руски медии. \"Днес ситуацията в страната се изменя. Сирийските правителствени сили, с подкрепата на руските военновъздушни сили, практически освободиха от терористично присъствие почти цялата територия на страната.\n За съжаление в някои части на страната имаше гонения. терористите прогониха от домомвете им десетки хиляди души. В момента ние и различни организации помагаме за справянето с проблема. Мисля, че ще можем да го разрешим\", заяви Путин. \n", "date": "2017.12.05", "title": "Путин обяви: Сирия е свободна!"}
{"url": "https://www.blitz.bg/analizi-i-komentari/komersant-tri-klyuchovi-elementa-v-novata-strategiya-na-sashch-na-balkanite_news562631.html", "text": "Представен е проектът за нова американска стратегия в региона. В САЩ бе представен проектът за нова стратегия на Балканите. Нейните три ключови елемента са: постоянно военно присъствие на САЩ в региона, помирение със Сърбия и активно посредничество при разрешаването на регионалните спорове. Източниците на „Комерсант“ в балканските правителствени кръгове смятат, че приемането на тази стратегия ще означава завръщането на САЩ в региона и опит да не се допуска усилването на руските позиции там, предава Генадий Сисоев, кореспондент на „Комерсант“ на Балканите, цитиран от БГНЕС.\nПроектът за нова балканска стратегия е разработен от американския Атлантически съвет – миналата седмица тя бе представена във Вашингтон. \nМакар че документът с названието „Балкани, напред – нова американска стратегия за региона“ не носи официален характер, той може да се превърне в платформа за балканската политика на САЩ съвсем скоро. Атлантическият съвет се смята за структура, близка до Държавния департамент и американската администрация, неговите представители, отговарящи за Балканите, активно участваха в представянето на проекта за нова стратегия. \nНа нейното представяне бяха поканени външните министри на Сърбия, Черна гора, Македония, Босна и Херцеговина, Албания и Косово, които след това проведоха отделна среща със съветника на американския президент по националната сигурност Хърбърт Макмастър. Новата американска стратегия на Балканите съдържа три ключови елемента: Първият – постоянно американско военно присъствие в Югоизточна Европа. Според мнението на авторите на документа, за тази цел идеално подхожда военната база Бондстийл в Косово, която в момента се използва за нуждите на намиращите се там международни сили КЕЙФОР. Вторият – историческо помирение със Сърбия, която „може и трябва да стане близък партньор и съюзник на САЩ в региона – при условие, че се дистанцира от Русия“. \nТретият – активно посредничество на Америка при разрешаването на регионалните спорове. На Балканите се отнесоха много сериозно и заинтересовано към обнародвания във Вашингтон документ. \n„Смисълът на новата американска стратегия – в по-активното участие в балканските дела. А по същество, завръщане на Балканите след десетилетие на до голяма степен епизодично присъствие там – при това регионът беше даден на ЕС, който сам се оказа в криза“, поясни източник на „Комерсант“ в правителствените кръгове на една от балканските страни. „Това ще бъде и отговор на опитите на други нерегионални играчи – преди всичко Русия, а също така Китай и Турция – да усилят там своето влияние. Приемането на стратегията най-вероятно ще усили евроатлантическата интеграция на региона“, добави той. \nНапълно естествено повишен интерес новата американска стратегия предизвика в Сърбия, на която се отделя особено внимание в документа. Президентът Александър Вучич определи представената стратегия като „важна тема“. А близък до сръбските власти източник оцени пред „Комерсант“, че много от предложенията в проекта са „много благосклонни“ към Белград, защото „признават значението на Сърбия в региона и отговарят на стремежите на нейното правителство да има партньорски отношения със САЩ“. На този стремеж на Белград, впрочем, разчитат и авторите на документа. Те се позовават на признанието на самите сръбски власти, че „макар НАТО като символ да се възприема основно негативно  от сърбите и членството на страната в алианса да не стои на дневен ред /поне в близко бъдеще/ разширяването на сътрудничеството със САЩ е желателно“. \nПотенциалната сфера на реализация на третия елемент от американската стратегия – посредничеството в регионалните спорове, както смятат източниците на „Комерсант“ в дипломатическите кръгове на Балканите, е очевидна – това е ускоряване на нормализирането на отношенията между Сърбия и Косово, а също така разрешаване на спора за името между Гърция и Република Македония. „Американците биха могли да въздействат върху Прищина с цел да я подбудят към изпълнение на постигнатите с посредничеството на Евросъюза споразумения с Белград – преди всичко създаването в Косово на Съюз на сръбските общини, което ще ускори нормализирането на техните отношения“, заяви един от събеседниците на „Комерсант“. „Трябва да се очаква и въздействие на САЩ върху Гърция в търсенето на компромис за името Македония, което ще позволи на последната в близките една-две години да влезе в НАТО“, добави той. \nНамерението на Вашингтон по-активно да се заеме с „македонския въпрос“ се потвърждава и от назначаването за нов американски посланик в Скопие на настоящия главен техен емисар за Балканите – заместник-помощник държавния секретар Хойт Браян Ий. Той взе активно участие в представянето на документа за нова балканска стратегия, уверявайки, че Америка отдавна присъства в региона и „възнамерява да остане там“. \n", "date": "2017.12.05", "title": "\"Комерсант\": Три ключови елемента в новата стратегия на САЩ на Балканите"}
{"url": "https://www.blitz.bg/svyat/izrael-obvini-es-che-mu-se-izplyuva-v-litseto_news562629.html", "text": "Израел обвини Европейския съюз, че му се \"изплюва в лицето\", осъждайки предвиденото присъствие на постоянния представител на ЕС в страната на изложба за палестинците, предаде Франс прес. Агенцията отбелязва, че този коментар е бил направен една седмица преди рядка среща на израелския премиер Бенямин Нетаняху и министрите на външните работи на страните от Европейския съюз. Неформалното заседание ще се проведе в Брюксел на 11 декември.\n\"Официалните представители на ЕС смятат, че за да докоснат сърцето на израелците, трябва да им се изплюят в лицето\", каза говорителят на израелското министерство на външните работи Емануел Нахшон. \n  \nПовод за гневния му коментар стана обявеното присъствие в четвъртък на посланика на Европейския съюз в Израел на изложба на 50 портрета на палестинци, родени през 1967 г., когато Израел окупира палестинските територии. Експозицията е дело на израелската неправителствена организация \"Бецелем\", която документира нарушения на човешките права в окупираните територии и е \"черна овца\" за израелското правителство, най-дясното в историята на страната, отбелязва Франс прес. \n  \nИзложбата е по повод Международния ден за правата на човека, 10 декември. \n  \nКабинетът на Нетаняху води яростна кампания срещу НПО като \"Бецелем\" - уважавани от голяма част от международната общност, но омаловажавани от израелската десница.\n \nПрез април израелският премиер отмени своя среща с германския министър на външните работи Зигмар Габриел, след като той отказа да се откаже от плановете си да се срещне с представители на \"Бецелем\" и на друга израелска НПО, враждебна към окупацията - \"Да нарушим мълчанието\". \n  \nСледващия понеделник Нетаняху ще присъства на неформалното заседание в Брюксел на фона на силното напрежение заради еврейската заселническа дейност в окупираните палестински територии, отбелязва Франс прес. \n \n", "date": "2017.12.05", "title": "Израел обвини ЕС, че му се „изплюва в лицето“"}
