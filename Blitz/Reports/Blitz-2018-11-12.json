{"url": "https://www.blitz.bg/politika/dbg-se-obyavi-za-predsrochni-parlamentarni-izbori_news639165.html", "text": "ДБГ се обяви за предсрочни парламентарни избори, които да сменят модела на управление, наложен от ГЕРБ през последните години. Това обяви на пресконференция председателят на партията Димитър Делчев.   Един от аргументите му са вчерашните протести в много български градове, макар и с различни искания. Недоволството в 36 града може да се обедини така, обобщи Делчев - хората атакуват модела на управление, установен от ГЕРБ, който се опира на централизирането на всички средства в София и тяхното преразпределение след това към големи приближени фирми. Националният съвет на ДБГ, проведен на 10 ноември, е решил да започне подготовка за евровота догодина и стартиране на процедура по издигането на кандидати на партията за депутати в Европейския парламент. Партньори за общо явяване ще се търсят в център-дясно. Според председателя на партията обединението трябва да е за пълен цикъл от избори и той допусна, че може да не се случи преди евровота. Този процес, според заместника му Найден Зеленогорски, обаче трябва да стане до изборите за ЕП, защото е, може би, последен шанс за обединена българска десница. От ДБГ оценяват проектобюджета за 2019 г. като предизборен и вреден за България, тъй като за поредна година предвижда увеличаване на данъчно-осигурителната тежест и насочва пари за нереформирани сектори. Излишъкът, според партията, трябва да се преразпределя не с решение от правителството, а на парламента. В края на годината той трябва да отива в Сребърния фонд, общините и държавния резерв, посочи Делчев, цитиран от БТА. Този бюджет е направен така, сякаш ще го изпълнява друг, добави Зеленогорски. Алтернативният бюджет на БСП също не е добър, социалистите не могат да бъдат алтернатива, коментира Димитър Делчев. БСП не са готови за избори и е по-добре да си признаят, добави той. ДБГ обмисляли възможността да сезират компетентните органи, президента, омбудсмана за това, че кабинетът няма да въведе машинното гласуване за евровота догодина, което е в нарушение на закона, каза още Димитър Делчев. В бюджет 2019 нямало предвидени средства за това.", "date": "2018.11.12", "title": "ДБГ се обяви за предсрочни парламентарни избори"}
{"url": "https://www.blitz.bg/politika/organizatort-na-protesta-v-blagoevgrad-tvrdo-politicheska-sila-zad-nas-ne-stoi_news639123.html", "text": "Нито една политическа партия не е застанала зад мен, нито е искано нещо от мен, нито е искана среща. Тези политически партии в парламента играят заедно и няма как да поискаме подкрепа от тях. Това заяви пред БНР Александър Стамболийски – организатор на протеста в Благоевград и председател на синдикалната конфедерация Съюз на българските транспортни работници. Според него от БСП се възползват от ситуацията за пиар.   Очакваме реакция на институциите. Очакваме да видим какво ще се случи след вчерашните протести, за да можем да имаме яснота за това как да продължим. Не можем да продължим, без да имаме отговор от управляващите и от парламента дали те са готови да действат за доброто на народа, коментира Стамболийски и подчерта, че даденият срок е една седмица. По думите му в Благоевград не се планират протести до петък.  Ние сме подали своите искания към тях. Оставката на правителството е един от вариантите. Народът е събрал много негативи към политическата класа изцяло. Идеята на протестиращите е да видим каква ще бъде реакцията. Това трябваше да бъде един катализатор към тяхната воля да постъпят правилно за българските граждани. Горивата са само катализатор на цялостния процес. Тук става въпрос и за застраховки, данъци, постоянно повишаващите се цени на лекарства, стоки, храни. Всичко катализира нещата към това, което се случи вчера, обясни Стамболийски. Той подчерта, че в исканията са дадени и конкретни варианти за решение. Има начини за регулация от страна на държавата, добави той.", "date": "2018.11.12", "title": "Организаторът на протеста в Благоевград твърдо: Политическа сила зад нас не стои"}
{"url": "https://www.blitz.bg/politika/rumen-radev-pred-blits-za-protestite-ostavkata-ne-e-reshenie-no-ochakvam-pravitelstvoto-da-video_news639147.html", "text": "Тези протести са демократични. В условията на нарастващата престъпност, на бедност, на повишаване на цени, оставката не е решение на проблема. Очаквам това правителство да предложи разрешение на проблема. Властта всъщност наказва хората за бедността им.     Това каза в отговор на въпрос на репортер на БЛИЦ по повод вчерашните протести президентът Румен Радев в Карлово.  „Гласът на гражданите, техните болки и проблеми не се чуват от управляващите. Властта няма усещането и сензорите за проблемите на хората. Ако не се вземат съответните мерки, ако продължават да се дават арогантни и цинични изявления, нормално е протестите да продължат. Не мога да кажа дали те са режисирани политически, но смятам, че никой не може да изкара хората насила на улицата“, коментира още президентът.     „Оставката не е решение на проблема, а абдикация от отговорност. Властта трябва да знае, че отказът от управление и абдикирането от грижите не е решение и е поставяне на нереална преграда пред амбициите да искаш властта отново. Затова очаквам правителството и Народното събрание да посочат изход от тази ситуация“, каза още в Карлово Радев.     Относно изявлението на заместник-председателя на ГЕРБ Цветан Цветано, че държавният глава не е обединител, а разединител, Радев каза: „Аз не мога да бъда обединител на неправдата и на политически партии. Аз съм обединител на българския народ и съм длъжен да изразявам неговите болки и неговите проблеми. В обръщението си не съм изрекъл нито една неистина. Всъщност това са неща, които политиците знаят, но явно много от тях не ги приемат и истински ги плашат“.     По темата за поръчката за новия изтребител той заяви, че очаква отговор от Министерството на отбраната. „Очаквам също така прозрачност и обективност и равнопоставеност, защото в хода на самата процедура такива индикации вече има“.     По отношение на разговорите си с военнослужещите в карловското поделение държавният глава съобщи, че проблемите, които са му поставили хората под пагон, не са само битови или социални. „Нашите военнослужещи са високо интелигентни хора и поставиха въпроси, свързани с бъдещето на България. Те мислят как да се развиват по-добре и как по-добре да служат на страната ни“, заяви главнокомандващият на въоръжените сили.       Кристина ИВАНОВА, БЛИЦ  Оператор: Любомир БАКЪРДЖИЕВ, БЛИЦ        ", "date": "2018.11.12", "title": "Румен Радев пред БЛИЦ за протестите: Оставката не е решение, но очаквам правителството да… (ВИДЕО)"}
{"url": "https://www.blitz.bg/obshtestvo/regioni/prokoba-see-smrt-sred-obshchinari-v-trgovishche-sled-kato-sednat-na-stola-na-pochinal-kolega_news639082.html", "text": "Двама общински съветници умират дни след като заемат поста на починал свой колега. Един от кандидатите за фаталното място в общинския съвет в Търговище подава бързо оставка. Местните се притесняват от прокоба над местния парламент, съобщава „Телеграф“.     На 2 ноември Общинската избирателна комисия в Търговище изпраща писмо до ЦИК за изплащане на възнаграждения за проведени 5 заседания в рамките на по-малко от месец. Искането, обаче, е малко по-особено от обикновено. Първото от серията заседания на 10 октомври е свикано заради замяна на починал общински съветник със следващия в листата.     „Шест дни по-късно, обаче, на 16 октомври, отново има заседание. То отново е свързано със замяна на общински съветник, тъй като този, който е бил заместен от следващия в листата. Заседанието на 24 октомври е свързано с това, че третият по ред избран общински съветник е подал оставка и на негово място е избран следващият в листата. Само 2 дни по-късно – на 26 октомври, има отново дежурство и на 29 октомври е проведено заседание, което е отново със смъртта на общинския съветник, който е бил избран два дни преди това. Вероятно там има някаква трагедия“, констатира Емануил Христов.     Последният общинар е избран на 1 ноември. Трагедията връхлита най-многобройната група в местния парламент – тази на ДПС, която има 12 общинари, показва справка на сайта на ОИК – Търговище.     С оставка се „спасява“ Айлян Мюмюн Чакър, но очевидно тя не слага край на фаталната поредица. Местни се притесняват за поелия поста и се питат дали и той няма да последва примера на своята колежка и да се откаже от мястото.    ", "date": "2018.11.12", "title": "Прокоба сее смърт сред общинари в Търговище, след като седнат на стола на починал колега"}
{"url": "https://www.blitz.bg/politika/sled-sreshchata-s-borisov-vdigat-sanktsiite-za-kmetove-koito-ne-izplnyavat-zakona_news639151.html", "text": "Санкциите в Закона за местното самоуправление и местната администрация ще бъдат завишени. Това каза председателят на Комисията по бюджет и финанси Менда Стоянова след среща на кметовете на малки населени места с премиера Бойко Борисов.   Ще има текстове, които ще гарантират, когато се приема бюджетът на съответната община, той да бъде придружен с финансова рамка за следващата година. Ще има и засилен контрол по изпълнението на решенията на Общинския съвет от кмета по отношение на бюджетните сметки на кметствата. Разбрахме се, че е необходимо да има текстове в закона, че кметът има възможност да участва в изпълнението на обекти на неговата територия. Това ще се гарантира с втори подпис при приемането на обектите от кметовете. Бяха ни предоставени много случаи, при които кметовете не изптълняват разпоредбите, заложени в Закона за местното самоуправление и местната администрация. Затова ще завишим санкциите в Закона, обяви Стоянова. Не би могло да се изисква от изпълнителната власт да се намесва във вземането на решения какви политики да се изпълняват в местната власт. Изпълнителната власт може да осъществява само контрол. Кметовете на общините имат законови задължения, разписани в закона. Там, където не го изпълняват, ще има завишени санкции, за да изпълняват закона такъв, какъвто е, подчерта шефката на бюджетната комисия в парламента. Към момента няма да стачкуваме. Доволни сме – това, което искахме, го постигнахме, заяви кметът на Калофер Румен Стоянов. Трябва да има едно размахване с пръст, защото не можем да задължим кметовете да си вършат работата. Някои неща в закона трябва да се променят, защото в момента, ако кметът не си свърши работата, с нищо не можем да го задължим, посочи Стоянов. Нямаме политически искания. До този момент в сдружението не сме си позволили да попитаме кметовете кой от коя партия е, уточни той. Постигнахме договорки за увеличаване на контрола върху кметовете на кметства, както и общините да разпишат финансова рамка за всяко едно кметство. Да поставяме под съмнение Общинския съвет e все едно да поставим под съмнение Конституцията, каза министърът на финансите Владислав Горанов. Той обясни, че е постигната договорка да бъде повишена отчетността на отделните кметства, без да се отнемат правомощията им. Финансовата рамка на общините между двете четения на държавния бюджет за догодина не е поставяна като тема днес. Парите остават същите и те са с близо 500 млн. лева от миналата година, уточни финансовият министър. Той също потвърди, че ще има промени в Закона за местното самоуправление и местната администрация, тъй като в сегашния му вид в него няма достатъчно санкции. Санкциите няма да са сто тояги на голо на мегдана – ще бъдат имуществени и административни, заяви още Владислав Горанов.", "date": "2018.11.12", "title": "След срещата с Борисов: Вдигат санкциите за кметове, които не изпълняват закона"}
{"url": "https://www.blitz.bg/obshtestvo/intervyu/emil-khristov-prezidentt-radev-iska-da-e-tsezar-a-ne-gladiator_news639162.html", "text": "Емил Христов, заместник-председател на 44-то Народно събрание, ГЕРБ, в разговор с Илиана Беновска в седмичното обзорно политическо предаване „Беновска пита“ по „Канал 3“ и „Радио К2“, заяви позиции по следните теми:        „Президентът, който е обединител на нацията по Конституция, какво впечатление Ви прави с неговите слова? И не на последно място – леко съм учудена, че това, което той произнесе по повод 10-ти ноември, беше го озаглавил „обръщение към народа“ и така го бяха и пратили в имейл – „обръщение към народа“. Може би такъв е етикетът, но може би това подсказва и нещо друго в неговата самооценка?“, попита в началото на разговора водещата  Илиана Беновска. Емил Христов  отговори, че президентът не е трябвало да прави това обръщение към народа, че не му подхожда. На въпроса на водещата защо той отговори: „Иво Христов може да направи такова, той така си го беше и написал Иво Христов, така ни го прочете и президентът, но президентът трябва наистина да обединява!“.     „Чакайте малко, Вие говорите, че президентът всъщност е артикулатор, четец на произведенията на своя началник кабинет Иво Христов?“, попита водещата  Илиана Беновска . Гостът й отговори, че смята, че това не са думите на президента. Според него президентът трябва да казва нещата по друг начин, а не да се впуска в гладиаторски битки. „Слушах Ви анонса внимателно, аз не мисля, че президентът иска да бъде Гладиатор, той иска да бъде Цезар!“, категоричен беше заместник-председателят на Народното събрание.      „Можете ли да анализирате публичните прояви на президента, той вече почти две години е такъв? Не случайно започнах с това, че той по Конституция е обединител на нацията?“, продължи водещата  Илиана Беновска. Емил Христов  отговори, че не му приляга да прави анализи на президента и че президентът се „закача“ с Народното събрание, но не бива от Народното събрание да отвръщат по същия начин. Той изрази мнение, че Румен Радев е последователен в своите действия и припомни новогодишното му обръщение, което е подбуждало хората към гняв. То не е съдържало нищо, което да ни накара да помислим с надежда за утрешния ден. Президентът е изразил безпокойство за демокрацията и сега прави същото. „Аз попитах тогава има ли той някакви сведения, които да го безпокоят по отношение на демокрацията, защото тогава демокрацията, както и сега не е в опасност. Ние така виждаме нещата!“, категоричен беше заместник-председателят на парламента. Той изтъкна факта, че няма застрашени журналисти, днешните протести са били отразени доста подробно, така че няма нищо, което да застрашава демокрацията. Това, което демокрацията изисква от едно управление, то го прави.    „А доколко обективна е оценката Ви, че не е застрашена демокрацията? Доколко не го казвате като самозащита, за да можете ГЕРБ да запазите властта за себе си?“, продължи с въпросите си водещата  Илиана Беновска . Събеседникът й отговори, че наистина не вижда нещо, което би могло да накара хората да се безпокоят . Емил Христов  категорично заяви, че не може да се съгласи с тезата на президента, че решенията се вземат на тъмно. „Добре, трябва ли за всяко нещо управляващите да питаме в президентството и в централата на БСП какво решение да вземем, за да не бъдат задкулисни?“, попита заместник-председателят на парламента. Той изтъкна факта, че непрекъснато се провеждат обществени обсъждания, търсят се мнения на различни организации, тоест няма нещо, което да върви задкулисно.     „Понякога обаче няма да откажете да признаете, че има отсъствие на публични дебати и се налага премиерът и председател на ГЕРБ Борисов да се разпорежда да се правят обсъждания!“, изтъкна водещата Илиана Беновска. Събеседникът й отговори, че безгрешни хора няма и разбира се ГЕРБ също не твърдят, че са безгрешни. Според него обаче и това не е заплаха за демокрацията, защото има толкова много институции и медии, които се намесват и нещата си отиват на мястото.     „Отговорете ми съвсем аргументирано, самозащита ли е реакцията ви срещу президента, за да запазите властта за себе си, или вие имате друга мисия, друга задача, която искате да осъществите и наистина ще го направите?“, попита водещата  Илиана Беновска. Емил Христов  отговори, че за ГЕРБ властта не е самоцел и те са го показвали през годините. Когато има някакви проблеми самият премиер предпочита да отидат на предсрочни избори, защото вижда, че има друга обстановка. В същото време, ако някой от ГЕРБ някъде сбърка, той си тръгва и това е видно за всички. Хората обаче вече няколко пъти избират ГЕРБ да управлява, защото явно харесват програмата, която партията представя.      „Но не харесват вашите партньори, особено в лицето на Валери Симеонов!“, отбеляза водещата  Илиана Беновска . Гостът й не се съгласи и изтъкна, че „Обединените патриоти“ са получили доста сериозна подкрепа на последните избори. Що се отнася до конкретния случай с изказването на лидера на НФСБ, ГЕРБ ясно са заявили мнението си, че не го подкрепят и смятат това изказване за недопустимо. „Но говорим за това защо искаме властта за себе си. Искаме я, защото тази програма, която я изпълняваме и която няма нищо общо с лозунгите, които се вдигат с „Визия за България“, тази програма е писана от хората, тя е писана по време на срещите с тях, тя е обсъждана с тях в предизборната ни платформа, правени са редица кръгли маси с тях, така че тя не е просто дошла отнякъде. Не се закачам с „Визия за България“. Ние не знаем откъде е дошла тя, всъщност май никой не знае откъде е дошла!“, категоричен бе заместник-председателят на парламента.    „Имате сведения, че някой е писал „Визия за България“ и я е дал на БСП ли?“, попита водещата  Илиана Беновска. Емил Христов  отговори, че не би могъл да твърди подобно нещо, но припомни, че е имало група млади хора, които през зимата са представили своя визия за България, която си заслужава да бъде погледната. Помолен да бъде по-конкретен, заместник-председателят на парламента обясни, че става дума за млади и перспективни хора, с добро професионално развитие, които са изказали своите виждания за бъдещето на страната. „И сега отправяте съмнение, че тези хора са присъединени към БСП, така ли?“, попита водещата  Илиана Беновска. Емил Христов  отговори, че не казва такова нещо, просто смята, че визията на тези млади хора е доста по-обоснована и в нея няма лозунги. „Обвинявате тогава БСП в плагиатство ли?“, продължи водещата. Гостът й отговори: „Не, просто правя един паралел за себе си и си позволявам да го направя публично, за да могат хората да потърсят нещо по-добро. Още повече, че БСП ни предложиха всички да разгледаме тяхната визия, да я обсъдим!“.     „Като говорим за БСП и като говорим за прозрачност и осветеност, както и президентът искаше в едно от своите обръщения към народа, ще Ви кажа един факт от днес. Корнелия Нинова дойде на лидерския пост с публично обещание и даже си спомням, че на мой въпрос тя каза, че всичко в БСП ще бъде видимо, осветено и публично. Днес за пореден път пленумът, който БСП проведе, беше закрит за журналисти!“, отбеляза водещата  Илиана Беновска. Емил Христов  отговори: „Навеждате ме на една мисъл – може би това е, което безпокои президентът Радев, че нещо се крои задкулисно!“.     „Говори се, че президентът Радев – вариант А: ще прави своя политическа партия. Вариант Б: ще вземе част от БСП и ще обособи своя партия. Вариант Ц: ще направи своя партия заедно с БСП и така нататък. А как оценявате онова, което аз в коментара си нарекох „пърхане“ на Корнелия Нинова около президента! Това полезно ли е за президента и редно ли е за България?“, попита водещата  Илиана Беновска. Емил Христов  отговори, че всъщност трябва да се запитане редно ли е един президент да бъде толкова ухажван от политически партии и в същото време да атакува така политическите партии. Той отново се върна към тезата си от началото на разговора, че Румен Радев по скоро се опитва да бъде Цезар. Според председателя на Народното събрание държавният глава няма намерение да прави партия, защото е в удобната позиция да може да казва всичко, което мисли, но хората не очакват от него вече дела.      „Делата са за изпълнителната власт, президентът е по-скоро даващ насоки и разбира се ще изразя субективно мнение, че тези лица, които се озовават на президентското място, не винаги, в повечето случаи даже не сме напълно сигурни в обема на техните знания и компетентности, в техните характерови особености и в техните цели!“, коментира водещата Илиана Беновска. Събеседникът й отговори, че според него президентът никога няма да стане човекът, който прави нещата в България, защото за това се иска отговорност. „Казваш, че ще направиш нещо и го правиш и хората трябва да може да отидат да пипнат онова нещо, което си направил, както прави премиерът Борисов! Може да не е идеалното, но всички имаме възможност да отидем да видим какво е направено! Докато аз не виждам как това нещо бихме могли да го постигнем от другата страна! Така че не вярвам президентът да тръгне и да носи отговорността!“, категоричен бе председателят на парламента. Той добави, че работата на президента е по-скоро да задава целите и задачите. Според  Емил Христов  до този момент сме имали президенти, които са успявали да извадят на показ своя идея и да заявят, че стоят зад нея.      „С риск да ми се разсърдите, но не мога да си спестя оценката за предишния ваш президент Плевнелиев, който не знам какво предлагаше и какво можеше да се вземе от неговите излияния!“, заяви водещата  Илиана Беновска. Емил Христов  отговори, че президентът Плевнелиев никога не е имал политически апетити. Той не е обявявал война нито на политическите партии, нито на правителството или на Народното събрание. „Но обяви рязка война на Русия, нажежи до червено отношенията между България и Русия!“, подчерта водещата. Събеседникът й отговори, че от ГЕРБ също са смятали, че това поведение не е най-доброто и затова са действали малко по-различно. Той подчерта, че е нормално да има някакви разминавания, но не е нормално да има война между институциите.      „Като казахте, че онова, което прави Борисов, може да бъде пипнато и обследвано, последният случай – БСП онзи ден внесе искане до АПИ, а днес на своя пленум гласува декларация в защита на внеслите тази подписка, да се пипнат, да се обследват, да се ревизират качествата на определени пътища в България. Какъв е анализът Ви за това, какви последици ще има?“, попита водещата  Илиана Беновска. Емил Христов  отговори, че според него това е добра идея, няма нищо лошо да се види какво е направено до този момент. Той обаче подчерта, че ако има някъде някакъв проблем едва ли може да видим някой друг, освен изпълнителите и тези, които трябва да контролират. „Не се страхуваме от тези неща, това е един от начините да направим България малко по-добра, да въведем малко повече дисциплина и контрол! Мисля си, че и гражданското общество, хората, които в момента са недоволни от нещо, те също искат това – да правим нещата по-добри и всеки следващ ден да е малко по-добър!”, категоричен бе заместник-председателят на парламента.        „Г-н заместник-председател на Народното събрание, Корнелия Нинова ви обвини вас, ГЕРБ, че съвместно с главния прокурор Сотир Цацаров се опитвате да ги плашите, като искате отнемане на имунитети на депутати от БСП, за да не могат те да провеждат своята опозиционна политика. „Крехкото цвете на БСП” Елена Йончева ще падне ли жертва на скалъпени обвинения?”, попита водещата  Илиана Беновска. Емил Христов  отговори, че по-скоро би оставил този въпрос на прокуратурата. Той заяви, че от ГЕРБ гледат с усмивка на обвиненията на Нинова и попита как е възможно ГЕРБ да влияе на прокуратурата. Заместник-председателят на парламента беше категоричен, че нещата, които Елена Йончева изнася, по никакъв начин не се отразяват на авторитета на ГЕРБ и на начина, по който работят.     „Кворумът в Народното събрание се оказва твърде непостижима понякога в първите минути на пленарните заседания величина, защо и докога?”, попита водещата  Илиана Беновска . Събеседникът й отговори, че може би ще изпадне в противоречие с казаното дотук, но не смята, че кворумът е задължение на мнозинството. Той беше категоричен, че кворумът е задължение на всеки един народен представител, без значение от коя парламентарна група е. Хората са избирали своите представители, за да работят, а не да бойкотират и очакват от тях да казват това, което те мислят.     „Ако продължава да няма кворум, какви санкции ще вземете?”, попита водещата  Илиана Беновска . Гостът й отговори, че вече е станало ясно, че кворум има. Дори от ГЕРБ в един от дните първоначално не са се регистрирали, за да видят дали от БСП ще се регистрират, когато се гледа техен закон. „Това не го харесвам, това не го одобрявам, всички трябва да бъдем там!”, категоричен бе  Христов . „Ако перифразирам президента Радев, който казва, че демокрацията е в опасност, кворумът в опасност ли е в Народното събрание?”, попита за финал на разговора водещата. Събеседникът й отговори, че кворумът не е в опасност. „С малко повече ограничения, но кворум винаги има, беше дискутирано това!”, завърши Емил Христов разговора си с Илиана Беновска в седмичното обзорно политическо предаване „Беновска пита“ по „Канал 3“ и „Радио К2“ на 11-ти ноември 2018.       ", "date": "2018.11.12", "title": "Емил Христов: Президентът Радев иска да е Цезар, а не Гладиатор"}
{"url": "https://www.blitz.bg/politika/izvnredno-ot-bryuksel-dnes-stava-yasna-sdbata-na-brekzit_news639166.html", "text": "В Брюксел започва Съвет по общи въпроси, на който главния преговарящ по Брекзит Мишел Барние ще разкрие докъде са стигнали преговорите по излизането на Великобритания от Европейския съюз.     В същото време, британски медии съобщиха, че премиерът Тереза Мей е била принудена да се откаже от планирано за днес извънредно правителствено заседание за одобряване на сделка за Брекзит.     Така, според медиите, все повече намалява възможността за свикване на специална среща на върха на Европейския съюз през ноември за одобряване на споразумението.  ", "date": "2018.11.12", "title": "Извънредно от Брюксел: Днес става ясна съдбата на Брекзит"}
{"url": "https://www.blitz.bg/obshtestvo/ministr-petkova-razporedi-izvnredna-proverka-na-chez_news639168.html", "text": "Със заповед на министъра на енергетиката Теменужка Петкова екип на Министерството на енергетиката извършва извънредна проверка на \"ЧЕЗ Разпределение България\" АД в районите „Север-Изток“, „Изток-2“, „Панчарево“ и кв. Горубляне. Ще бъде инспектирано техническото състояние и експлоатация на енергийните обекти и спазването на разпоредбите на подзаконовата нормативна база.   Целта на проверката е да установи спазването на нормативните изисквания, свързани с техническата експлоатация на електрически централи, дейността на операторите на електроенергийната система и на разпределителните мрежи, както и спазването на Наредбата за сервитут на енергийните обекти. Резултати от проверката ще бъдат обявени в срок до 21-ви ноември т.г., съобщиха от Министерството на енергетиката.", "date": "2018.11.12", "title": "Министър Петкова разпореди извънредна проверка на ЧЕЗ"}
{"url": "https://www.blitz.bg/politika/barekov-partiyata-na-erdogan-ofitsialno-ne-e-chast-ot-konservativniya-alians_news639177.html", "text": "В качеството ми на единствения български легитимен член на Консервативния алианс бях информиран от председателя на АКРЕ Ян Захрадил, че партията на Ердоган официално не е член на Алианса, считано от 2 ноември 2018 г. Това съобщи евродепутатът и лидер на Презареди България Николай Бареков.  По този начин изпълних ангажимента към избирателите си да не бъда в едно политическо семейство с турската Партия на справедливостта. Европейските консерватори успешно защитаваме, както суверенитета на държавите си, така и интереса на консервативните европейски избиратели, които ще управляват ЕС от 2019 г.  Напомням, че заедно с Моника Маковей и проф. Ханс Олаф—Хенкел бяхме инициаторите за изключването на Ердоган от консервативните редици преди повече от две години. Това е показно̀ за всеки псевдо патриот, как трябва да се действа на дела, а не само чрез излагации по сутрешните ТВ блокове.     ", "date": "2018.11.12", "title": "Бареков: Партията на Ердоган официално не е част от Консервативния алианс"}
{"url": "https://www.blitz.bg/svyat/bryuksel-i-yunker-razmakhakha-prst-na-blgariya-i-oshche-kup-strani-zaradi-migrantite_news639187.html", "text": "Споразумението на ООН по въпросите на миграцията би превърнало предизвикателството във възможност за развитие, би подобрило живота на милиони хора. Това заяви говорител на Европейската комисия (ЕК) на пресконференция в отговор на въпрос, свързан с решението на няколко държави да не подкрепят документа, след като са го подписали. , след като по-рано консервативни кръгове в БСП и „Обединени патриоти” заподозряха в него опит за „изсветляване” на нелегалната миграция към страните от ЕС - макар документът да не задължава държавите да следват и прилагат конкретни политики.  \"Ако го бяха прочели, (тези държави-б.р.) нямаше да се оттеглят от споразумението\", заяви говорителят, като цитира мнението на председателя на ЕК Жан-Клод Юнкер. Миграцията е общо предизвикателство и има нужда от общо решение, със сподена отговорност, добави говорителят.  Вярваме, че европейските интереси са прекрасно защитени със споразумението. Ще продължим да работим за подобряване на управлението на миграцията. Убедени сме, че така незаконната миграция би намаляла, биха се създали възможности за законна миграция и за защита на правата на мигрантите, допълни той.  Говорителят допълни, че споразумението трябва да бъде одобрено на заседание в Маракеш през декември. По неговите думи не се предвижда подписване на документа, а приемане с единодушие или гласуване.  ", "date": "2018.11.12", "title": "Брюксел и Юнкер размахаха пръст на България и още куп страни заради мигрантите"}
{"url": "https://www.blitz.bg/svyat/mariya-gabriel-i-makron-samo-zaedno-mozhem-da_news639226.html", "text": "Само заедно можем да отстояваме европейското лидерство и цифровия ни суверенитет. Такова послание отправиха на работна среща в Париж днес президентът Емануел Макрон и еврокомисарят по цифровата икономика и цифровото общество Мария Габриел.  Двамата се обединиха, че ако Европа остане мобилизирана и запази хората в центъра на цифровата си политика, тогава ще може да се справи с предизвикателствата и да бъде в предните редици на цифровата трансформация в глобален мащаб.  Мария Габриел отбеляза важността на теми като борбата с дезинформацията онлайн, защитата на личните данни, цифровите умения на гражданите, осигуряването на по-добър баланс между върховенството на закона, справедливостта и иновациите, необходимостта от наваксване на изоставането на Европа на световната цифрова сцена. Българският еврокомисар силно наблегна на важността от общи действия и политики по теми, които също ще определят цифровото бъдеще на Европа като суперкомпютрите, изкуствения интелект и геномиката.  \"Нито една от тези теми не е лесна, а оставащите предизвикателства могат да изправят пред още по-голямо изпитание нашето единство и европейско лидерство. Ако заедно демонстрираме решимост да приключим всички 60 инициативи в обхвата на цифровия единен пазар, няма съмнение, че Европа може да се придвижи в центъра на цифровата революция. Разчитам на всички европейски лидери, на президента на Франция Емануел Макрон като домакин на днешната среща, не да прегърнем, а да оформим цифровата промяна. Историята ни е показала, че няма предизвикателство, което да не можем да преодолеем, когато Европа е единна\", заяви българският еврокомисар Мария Габриел.  Срещата й с президента Макрон бе в рамките на Годишния форум за управление на интернет.  При изключително засилен интерес към темата за изкуствения интелект пък премина и друго събитие, в което тя бе централна фигура - срещата на високо равнище GovTech в Париж. С европейски лидери, новатори, представители на европейските институции, международно признати лектори и десетки участници Мария Габриел обсъди как нововъзникващите технологии, сред които е и изкуственият интелект, могат да подобрят обществените услуги и демократичните практики.  \"Представих стратегията на ЕС за изкуствения интелект, в центъра на която отстоявам ориентирания към човека подход. В действията ни трябва да бъдем водени от тревогите на гражданите за скоростта на развитие на новите технологии и заедно да отговорим на предизвикателствата, като се придържаме към най-важното - човекът да остане този, който управлява технологичния процес\", и тук подчерта българският еврокомисар.  Сферите на приложение на изкуствения интелект са много - от транспорта, през здравеопазването, до сигурността и електронното правителство. \"Разумът и иновативното мислене трябва да ни водят по пътя към оползотворяването на възможностите, които ни дава развитието на изкуствения интелект, за по-добри, по-ефективни и по-целенасочени услуги при защита на нашите основни ценности и принципи\", подчерта Мария Габриел. ", "date": "2018.11.12", "title": "Мария Габриел и Макрон: Само заедно можем да..."}
{"url": "https://www.blitz.bg/politika/kmett-na-kalofer-obyavi-kakvo-sa-si-govorili-s-premiera-borisov_news639217.html", "text": "Бяхме готови да протестираме. Минахме през всички институции, за да кажем, че в България има проблем и то не малък - държавата си дава средствата на общините, но оттам нататък нехае какво се случва. Големите кметове правят каквото си искат със средствата избирателно – дават там, където те пожелаят, за сметка на други. Това каза в предаването \"Лице в лице\" по БТВ кметът на Калофер и председател на Националното сдружение на кметовете на малки населени места Румен Стоянов по повод днешната среща на кметовете с премиера Бойко Борисов.    Днешните разговори бяха ефективни – разбрахме, че това което желаем ще стане - със закон да се задължи кметът да изпълнява това, което е прието от Общинския съвет. Разбрахме се да бъдат завишени санкциите срещу кметовете, които не изпълняват тези решения – може да се стигне и до блокиране на сметки, заяви Стоянов. Текстът със законовата промяна трябва да излезе до седмица и се надяваме до два месеца да влезе в сила, добави той. Според Стоянов протестът срещу бедността и високите цени на горивата е спонтанен. Не виждам някой организатор да клати лодката на правителството. У хората има недоволство, заяви кметът на Калофер, който е подкрепен от БСП. Той уточни, че нито БСП, нито друга политическа партия го е търсила за подкрепа, когато от Сдружението бяха готови да излязат на протест пред Министерски съвет, за да отстояват исканията си.", "date": "2018.11.12", "title": "Кметът на Калофер обяви какво са си говорили с премиера Борисов"}
{"url": "https://www.blitz.bg/politika/pravosdniyat-zam-ministr-komentira-uvolnenieto-si-ot-vtu_news639220.html", "text": "Времето на правителството ще изтече, когато завърши 4-годишният му мандат. Не съм притеснен за това. Това заяви в студиото на „Лице в лице“ по bTV заместник–министърът на правосъдието проф. Николай Проданов. Думите му са по повод последните протести, които избухнаха в страната.     „Въпросът с едни протести винаги може да се разглежда от най-различни точки. Живеем в много сложно време. Винаги ще има хора, които се чувстват по някакъв начин засегнати от еволюцията на обществото“, заяви той. По думите му всички тези протести в момента показват, че в България действа демокрацията. Той коментира и скандала с уволнението му от Великотърновския университет. Според първоначалните обвинения той е замесен в афера с издаването на италиански дипломи. В същото време според ръководството на висшето учебно заведение проф. Проданов не си е изпълнявал задълженията. „В цялата история най-странното е, че между двете неща няма логична връзка\", обясни Проданов. Той заяви, че няма нищо общо с цялата тази афера с италианските граждани, а заради ситуацията ще съди университета. Проф. Проданов уточни, че не е взимал ръководни постове в университета по време на аферата. Според негови колеги дори безобразията са се случили именно защото проф. Проданов не е бил на този пост. „В един момент в университета се разви тезата, че в Италия няма достатъчно хора с педагогическо образование. Има една пазарна възможност университетът да квалифицира тези студенти, като ги обучи“, коментира зам.-министърът. Той допълни, че не знае на какъв език е преподавано. В целия скандал става дума за неосъществена навреме процедура, заради което се е стигнало до фалшив документ. „Категорично невярно е, че не съм си изпълнявал задълженията в университета. Заповедта за уволнение е изключително лаконична“, допълни той.", "date": "2018.11.12", "title": "Правосъдният зам.-министър коментира уволнението си от ВТУ"}
{"url": "https://www.blitz.bg/obshtestvo/i-dnes-masovi-protesti-v-stranata-video_news639238.html", "text": "Масови протести срещу високите цени на горивата се провеждат в редица градове на България. В София протестът за горивата се сля с протеста на майките на деца с увреждания. Традиционният протест на майките от инициативата „Системата ни убива“ започна около 18.00 часа пред МС с питка хляб, раздадена между майките, предаде БГНЕС.   Валентина Ташкова заяви, че всички вече се познават, имат една кауза и са се превърнали в семейство. Един от протестиращите, който е от първия ден, е направил питката, за да се подкрепят, докато скандират „Оставка“ и „Валери Симеонов – вън от властта“. Друга майка разказа, че оставката на вицепремиера не е гледана на днешния коалиционен съвет. Това означавало, че премиерът тотално абдикира от исканията на майките по отношение съдбата на вицепремиера.  Десетки старозагорци излязоха на улицата и тази вечер  срещу високите цени на горивата и ниския стандарт на живот. С автопоход по улиците на града под надслов: „Държавата - това сме ние!” те поискаха оставката на правителството. Протестиращите бяха категорични, че страната ни се намира в остра демографска криза, в извънредно положение, за преодоляването на което са необходими спешни и драстични мерки.  Масов протест има и в град Перник . Автомобилното шествие стартира от спортна зала \"Борис Гюдеров\", премина през центъра на града и след това продължи към пътен възел \"Даскалово\", който свързва София и Югозападна България. Блокиран е пътят между града и София. Това е поредният протест в Перник, където в събота вечерта на 1000 автомобила участваха в шествието срещу високите цени на горивата и промените в цената на гражданската отговорност.  За трети пореден ден варненци  протестират срещу високите цени на горивата, повишаването на налозите за старите автомобили и застраховката „Гражданска отговорност”. Хората искат и оставката на вицепремиера Валери Симеонов заради циничното му изказване спрямо майките на деца с увреждания. Варненци блокираха две централни кръстовища.    ", "date": "2018.11.12", "title": "И днес: Масови протести в страната (ВИДЕО)"}
{"url": "https://www.blitz.bg/intsidenti/izvnredna-situatsiya-kray-kozloduy-zatvorikha-ptya_news639236.html", "text": "Тежък пътен инцидент е станал преди минути край Козлодуй. ТИР се e обърнал на шосето, след което се е запалил, предаде BulNews.   Тежкотоварният камион се е движел от село Горни Цибър към Козлодуй, когато е бил засечен от лек автомобил. Шофьорът не успял да овладее тежката машина и се обърнал точно срещу бившата „Региана”.  За щастие водачът на ТИР-а се е отървал с леки наранявания.   На мястото на катастрофата има пожарна, полиция и линейка.   Движението по пътя е временно ограничено.    ", "date": "2018.11.12", "title": "Извънредна ситуация край Козлодуй! Затвориха пътя"}
{"url": "https://www.blitz.bg/layfstayl/shoubiznes/veneta-raykova-napravi-kup-intimni-priznaniya_news639028.html", "text": "Откакто се разведе с бизнесмена Тихомир Георгиев след 10-годишен брак, тв водещата Венета Райкова не се среща с други мъже. Тя често говори за застоя в личния си живот и твърди, че предпочита да е сама, вместо да се събира с неподходящи за нея хора. С бившия си Тишо е запазила добри отношения в името на детето, но за нова любов не успява да намери време.   „Посветила съм се на сина си Патрик и на работата си. Нямам интимна връзка и не искам да имам. С бившия ми съпруг се разбираме отлично, приятели сме и се чуваме всеки ден по два пъти. Винаги ще съм му благодарна за подкрепата и разбирането. Понякога ми се иска да се влюбя отново, но такава любов, каквато търся – силна и изпепеляваща, надали ще ми се случи, затова по-добре да съм сама!”, коментира авторката на бестеселъри.    Венета няколко пъти намеква за мистериозен мъж, от когото черпи вдъхновение за книгите си, ала отказва да разкрие подробности за него. Загатва само първите букви от името му и казва, че не са се виждали отдавна, пише \"Уикенд\".  „Връщам се към 2002 г., когато се запознах с едно момче и се влюбихме. След няколко дни той ми предложи брак. Чувствата ни бяха много силни. Сетих за него и за голямото ни его, което прецака всичко. Поздрави за теб – Ст. И. - където и да си сега, макар че не сме се виждали от години”, написа преди време журналистката в социалната мрежа.   За самоличността на въпросния господин се появиха различни предположения, ала Райкова е категорична, че той не е известен в публичното пространство. Тя предполага, че някогашният й любим вече е семеен и поради тази причина не иска да споменава цялото му име.   Неотдавна блондинката продължи темата, като сподели, че е достатъчно само да се сети за този мъж, за да се настрои на работна вълна и героите да оживеят по страниците на произведенията й. „Наясно съм, че никога повече няма да се видим, но самата мисъл за него ме вкарва в състояние на пълна концентрация и ми помага да пиша с цялата емоция, на която съм способна, с цялата си душа и сърце. Мисля, че читателите ми го усещат и затова книгите ми са толкова вълнуващи”, разказва Венета.   Въпреки че понякога я връхлитали емоциите от далечното минало, тя определя Тихомир като „мъжа на живота си”, защото плод на връзката им е най-голямото й щастие – синът им Патрик. Водещата е категорична, че между нея и Георгиев не е имало трети човек – през всичките години заедно не са си изневерявали, но рутината убила брака им. „Радвам се, че все още се уважаваме и детето не страда от развода ни. Малкият прие ситуацията съвсем спокойно. По празници винаги сме тримата заедно и това донякъде компенсира факта, че с баща му вече не живеем под един покрив”, обяснява писателката. ", "date": "2018.11.12", "title": "Венета Райкова направи куп интимни признания"}
{"url": "https://www.blitz.bg/intsidenti/katastrofi/nissan-be-razksan-napolovina-v-zhestoka-katastrofa-s-fatalen-kray-snimki_news638861.html", "text": "Кола се e разцепила на две части в резултат на ужасяващ инцидент на пътя. Водачът умира на място преди пристигането на линейкатаСпоред думите на очевидци, колата Nissan Skyline се е движела по булеварда с много висока скорост.  Автомобилът е изскочил в насрещното платно и се сблъскал с кола Daewoo Nexia. От удара Нисанът се е разцепил на две части.    ", "date": "2018.11.12", "title": "Nissan бе разкъсан наполовина в жестока катастрофа с фатален край (СНИМКИ)"}
{"url": "https://www.blitz.bg/layfstayl/shoubiznes/lekarska-greshka-ssipala-izpotroshenata-krasavitsa-kristin-ilieva-razplaka-tsyala-blgariya-s-priznanieto-si-snimki_news639190.html", "text": "Преди осем месеца моделът Кристин Илиева се размина на косъм от смъртта в тежка автомобилна катастрофа с певицата Дивна.       Миналата вечер, красавицата разкри сърцето си в ефира на предаването „Папараци“ по bTV, пред репортерката Елизабет Методиева. Двете дами стигнаха до такава кулминация в емоциите, че и двете се разплакаха ефир.   „Често казвам на баща си, че всичко ще мине, ще си стъпя на двата крака и ще ходя нормално. Колкото и време да отнеме, това нещо ще стане“, сподели Кристин.  „Вълнувам се за нещата, които ме очакват. Това нещо не се е случило просто ей така. Със сигурност има някаква цел и някаква мисия да минавам през всичките тези мъки и болки. Трябва да има нещо хубаво накрая, нали?“, с питащи очи се обърна Илиева към репортерката, която не сдържа емоцията и гласът и се разтрепери.    „Често се питам защо съдбата ме постави пред толкова тежко изпитание. Имам си разсъждения по този въпрос, но нека си останат мои. Може пък да ме е предпазила от нещо по-страшно. Ако не беше лекарската грешка, вече щях да ходя. Можеха да кажат на родителите ми: „Не знаем какво да правим, търсете други варианти“. Да не ти се случва в България да те лекуват“, заяви още Кристин.   Сълзите в очите дойдоха с темата за поп певицата Дивна.   „Простих на Дивна, тя е моя приятелка. Ако беше таксиметров шофьор, е друго. Можеше аз да съм зад волана. С нея поддържаме връзка, говорим си. Родителите ми също простиха. Когато се видяха в болницата, баща ми прегърна Дивна. Медиите прекалено много я нападнаха. И двете не бяхме пили алкохол. Трябва да сме силни, защото животът е едно приключение. Каквото и да ти се случи, дерзай към щастието!“, категорична е Кристин Илиева. ", "date": "2018.11.12", "title": "Лекарска грешка съсипала изпотрошената красавица Кристин Илиева! Разплака цяла България с признанието си (СНИМКИ)"}
{"url": "https://www.blitz.bg/layfstayl/shoubiznes/ludiya-reporter-stana-shef-na-naum-shopov_news639213.html", "text": "Лудия репортер Даниел  Петканов се превърна в шеф на звездата от лекарската сага „Откраднат живот“Наум Шопов в наскоро откритата от тях и половинките им рекламна агенция.   „Ако все още не сте чули, ние с Теа, Алекс и Дани Петканов открихме своя собствена рекламна агенция. Ако искате да развиете своя профил в Инстаграм, заповядайте в нашия отбор. Ние ще изпратим двама от вас заедно с целия ни екип до Хавай“. Това гласи съобщението на бившия брадър в социалната мрежа Инстаграм, от което става ясно, че отборът прави кастинг за „комуникативен и модерен човек, който иска да стане популярен инфлуенсър“. С обща снимка четиримата представиха бизнеса си, без да споменават кой дърпа конците, пише „Телеграф“. Проверка установи, че в ролята на управител е само Даниел, което превръща останалите в негови подчинени. Освен до остров Хавай, победителите ще се отбият и до Лос Анджелис. Интересът бил огромен най-вече заради мъжката част Дани и Наум. Актьорът е едно от най-търсените лица както за реклами, така и за участие в риалити формати.", "date": "2018.11.12", "title": "Лудия репортер стана шеф на Наум Шопов!"}
{"url": "https://www.blitz.bg/layfstayl/ptuvane/prikazna-gledka-tova-rozovo-ezero-izglezhda-kato-narisuvano-no-e-svsem-istinsko_news638952.html", "text": "Страхотен кадър, преливащ от живи цветове, е сред най-впечатляващите снимки на природни забележителности, публикувани на сайта Ей Би Си. Той изглежда сякаш е нарисуван от четката на прочут майстор, опитал се да създаде едни от най-ярките цветове.  Снимката, обаче, е съвсем реална и необработена. От въздуха е заснето изключително красиво природно чудо, създадено по напълно естествен път. Наситено розовият цвят е резултат от наличието на специфични водорасли във водите на това езеро в самия край на австралийския континент.  ", "date": "2018.11.12", "title": "Приказна гледка! Това розово езеро изглежда като нарисувано, но е съвсем истинско"}
{"url": "https://www.blitz.bg/intsidenti/suchenitsi-butnakha-malkata-sabrie-ot-uchilishchniya-reys-no-shofort-ne-vidya-i_news639188.html", "text": "Училищен автобус прегази 10-годишно момиче. Кошмарният инцидент стана малко преди 13.00 часа пред училището в санданското село Поленица.   Сабрие била избутана от свои връстници на слизане от автобуса и паднала. В този момент шофьорът минал през краката на детето, съобщава struma.bg.   Момичето е транспортирано в санданската болница. ", "date": "2018.11.12", "title": "Съученици бутнаха малката Сабрие от училищния рейс, но шофьорът не видя и..."}
{"url": "https://www.blitz.bg/intsidenti/katastrofi/tir-izkhvrli-ot-ptya-platforma-ss-snegopochistvashcha-tekhnika-snimki_news639184.html", "text": "Шофьор на камион с платформа, натоварена със снегопочистваща техника, е катастрофирал на обходния път на Враца. Инцидентът е станал този следобед след ресторант „Лозница“.   Камионът „Ивеко“ с врачанска регистрация идвал откъм язовира. По думите на очевидци, шофьорът видял, че насрещно движещ се ТИР е бил предприел рисковано изпреварване. За да избегне челен удар с него, той свил рязко волана в дясно. Голямото возило излязло от шосето и се спряло в крайпътни дървета и храсти, пише BulNews.bg.  За щастие инцидентът се разминал без пострадали хора. Нанесените материални щети по превозното средство също не са големи. Товарът в платформата е здрав. В момента служители на фирма за поддръжка на пътищата режат храсталаците, за да може возилото да излезе и да продължи по пътя си.  На местопроизшествието има екип на полицията, който документира случая. ", "date": "2018.11.12", "title": "ТИР изхвърли от пътя платформа със снегопочистваща техника (СНИМКИ)"}
{"url": "https://www.blitz.bg/politika/angel-dzhambazki-na-protestite-se-poyavyavat-khora-s-voenni-dimki-koeto-znachi-che_news639084.html", "text": "Всеки има право да изразява своето мнение, както намери за добре. Но имам усещането за нещо вече изживявано  - през 2013 година.   Това коментира в сутрешнния блок на Нова тв евродепутатът Ангел Джамбазки. По думите му има група професионални протестиращи, която се мести от протест на протест.  Като видите как се появяват на протестите хора с военни димки, ви става ясно, че зад това стои някаква организация, каза Джамбазки.  Ако гражданите си мислят, че ако на власт се върне протурската партия ДПС ще намалят цената на безниза, мисля че грешат, посочи още той.", "date": "2018.11.12", "title": "Ангел Джамбазки: На протестите се появяват хора с военни димки, което значи, че..."}
{"url": "https://www.blitz.bg/politika/ot-kamarata-na-stroitelite-zaplashikha-s-protest-ako-nyama-ostavki-na-petima-deputati-ot-bsp_news639094.html", "text": "Камарата на строителите ще организира протест, ако до 18 ноември депутати от БСП - Елена Йончева, Георги Михайлов, Крум Зарков, Георги Свиленски и Христо Проданов, не подадат оставка. Това заяви в Сутрешния блок на БНТ изпълнителния й директор инж. Мирослав Мазнев.   Според Камарата искането на депутатите от БСП за независима експертиза на качеството на строителството на магистралите уронва престижа на бранша. В отговор от БСП излязоха с контрадекларация, че всички техни депутати ще се подпишат под искането до АПИ.  \"В това искане ние виждаме поредните популистки политически движения, които изпълнява един политик. Тези обекти, върху които се настоява да се извършва този контрол, са финансирани по европейски програми. При тях контролът освен български има и европейски институции, които са работили, са контролирали и одитирали. Възможно е и да има някакви пропуски, но като цяло, безспорно в дадени участъци е възможно да е допуснато, винаги знаете, че при ремонт, при строителство, не всеки един елемент може да бъде прецизиран безкрайно добре, но като цяло тези обекти са завършени в необходимото качество и те отговарят на законовите изисквания\", допълни Мазнев. Той не разбира защо се иска проверките да бъдат извършени от европейските лаборатории и институции и защо тези проби не започнат да се извършват първоначално с българските строители.  ", "date": "2018.11.12", "title": "От Камарата на строителите заплашиха с протест, ако няма оставки на петима депутати от БСП!"}
{"url": "https://www.blitz.bg/obshtestvo/bivsh-ministr-poyavyava-se-novata-generatsiya-na-ploshchada_news639080.html", "text": "Появява се новата генерация на площада. За първи път виждаме толкова млади хора на протест. Ще видим гореща есен.   Това коментира Иван Нейков - бивш социален министър, в сутрешния блок на Нова тв. Това е протест на несбъднала се средна класа.  Появи се усещането за две държави - едната, която управляващите отчитат, и другата която гражданите усещат, каза той. Това правителство научи хората, че действа под натиск, каза Нейков.  Според мен това правителство пада, тогава когато е сигурно, че ще го изберат на следващи избори, смята той.", "date": "2018.11.12", "title": "Бивш министър: Появява се новата генерация на площада"}
{"url": "https://www.blitz.bg/ikonomika/kiril-voynov-proverkite-na-benzinostantsiite-prodlzhavat-do-sega-nalozhikhme-sanktsii-za-nad-1-milion-leva_news639090.html", "text": "Опитваме се да даваме гаранция на хората за качеството на горивото, което сипват в автомобилите си. Тази седмица проверките продължават. Това заяви Кирил Войнов временният председател на Държавната агенция за метрологичен и технически надзор /ДАМТН/ в сутрешния блок на БНТ.   \"Първите ни проверки миналата седмица бяха в Сливен и Ямбол, на принципа на изненадата. Резултатите се обработват в момента. Най-много нарушения са свързани с биодобавките в горивата, пропускат да ги слагат. При газстанциите положението не е толкова лошо. Пълната тайна на проверките е разковничето\", разкри още той. \"В началото на година, до сега, сме наложили санкции на големите и малките вериги бензиностанции за над 1 милион лева\", допълни Войнов.  \"Досега сме констатирали и над 1 милион литра некачествено гориво, което трябва да се върне за преработка, но последващият контрол не се изпълнява от нас по законодателство\", каза още той. \"Във връзка с Коледните празници започваме проверки на големите магазини, асансьори, таксиметровите коли и техните апарати, и още много\", завърши Кирил Войнов", "date": "2018.11.12", "title": "Кирил Войнов: Проверките на бензиностанциите продължават, до сега наложихме санкции за над 1 милион лева"}
{"url": "https://www.blitz.bg/ikonomika/sled-zakona-za-starite-koli-v-sofiya-ima-14-lamborgini-ta-110-bentli-ta-248-porshe-ta-kakv-shche-e-dankt-im_news639083.html", "text": "14 \"Ламборгини\"-та са регистрирани в София. \"Бентли\"-та карат 110 столичани, а \"Порше\"-та - 248.  Сред ретроавтомобилите пък има регистрирани 4 автомобила \"Чайка\", 177 Трабант-а и 207 Москвича, сочи справка на Столичната община, цитирана от dnes.bg.  Най-масовата марка автомобили в София обаче е \"Фолксваген\". Различни модели притежават 50 352 шофьори. След нея се нареждат \"Опел\" - 36 019, и \"Шкода\" - 12 597.  13 085 са новорегистрираните коли в столицата от януари до началото на септември. Те са с 1641 повече спрямо същия период на 2017 г. - тогава са били 11 444.  Повечето са нови и с екостандарт Евро 6 - 12 946, а с Евро 5 - само 17. Общо колите с Евро 6 и Евро 5, регистрирани в столицата, са 103 781, сочат данните на данъчните служби. Електромобилите пък са 254.  След промените в Закона за местните данъци и такси, които въвеждат нова концепция за облагането на автомобилите от 2019 г., Столичната община ще избере минималните ставки, предвидени от законодателя. Това предложение ще внесе в СОС зам.-кметът по финанси Дончо Барбалов.  Според закона те са различни за старите и новите коли. При старите до Евро 3 се предвижда увеличение с 10 до 20%, а при тези от Евро 4 нагоре екологичният коефициент налага поевтиняване от 20 до 60%.  Промените на практика ще засегнат всички собственици на коли - за едни налогът ще се повиши, а за други - намали.  \"Според прогнозите ни на всеки трети автомобил в София ще има намаление на данъка. Подготвяме онлайн калкулатор, за да улесним собствениците. С него те ще могат сами да сметнат новия размер на данъка\", казва Барбалов пред  .  Предварителните сметки показват, че собственик на \"Опел Корса\" от 1994 г. без евростандарт и с по-ниска мощност ще плаща вече 32 лв. вместо сегашните 23 лв.  За \"Поло\" от 1999 г. без евростандарт вместо 9 лв., данъкът ще стане 32 лв.  За нов \"Фолксваген Пасат\" обаче налогът ще се намали - от 482 лв. той ще стане 402 лв.  Собствениците на БМВ Х6 пък вместо 2500 лв. ще дължат 1700 лева.    ", "date": "2018.11.12", "title": "След закона за старите коли: В София има 14 \"Ламборгини\"-та, 110 \"Бентли\"-та, 248 \"Порше\"-та. Какъв ще е данъкът им?"}
{"url": "https://www.blitz.bg/obshtestvo/sheft-na-api-kategorichen-ne-sme-prospali-signali-za-ptya-ubiets-do-svoge_news639085.html", "text": "Ръководството на Агенция „Пътна инфраструктура” е било информирано за искането на Община Своге фаталната отсечка край града да бъде ремонтирана заради лошо сцепление, но тромава процедура в комуникацията с „Трейс” е довела до забавянето, което в крайна сметка отне 20 човешки живота при автобусната катастрофа от август тази година. Това стана ясно от думите на шефа на агенцията инж. Светослав Глосов пред bTV.     Той беше категоричен, че АПИ не е „проспала” казуса.     По думите му документът от 2017 г. с първо предписание „Пълна подмяна на асфалтовото покритие” и срок за изпълнение „Незабавно” не „нито сензация, нито откритие” на Елена Йончева от БСП и голяма част от другите констатирани дефекти са били отстранени, но точно въпросът със сцеплението се е оказал спорен.     Отправяни са искания към изпълнителя да ремонтира пътя гаранционно, но последвал отказ. От „Трейс” изтъкнали, че твърденията в протокола не отговарят на истината и че общината в Своге не е страна по договора за пътния участък. „След техния отказ е направена оценка от нашата пътна лаборатория, която е констатирала конкретни проблеми”, обясни Глосов.     Такава бил оформен нов протокол с предписания към „Трейс”. Той обаче датира от едва няколко дни преди трагичния инцидент. Глосов подчерта, че единственият начин да бъде „притиснат” изпълнител на пътен проект е в рамките на законово разписаните процедури.     Освен това той отново призова да се изчака следствието преди да говорим за това дали пътят или шофьорът на фаталния автобус има вина за трагедията.     Шефът на агенцията призна, че не може да си обясни как асфалтът се е оказал със състав, различен от утвърдената рецептура. Според него, обаче, тук не говорим за измама, защото разликата би била под 2000 лв. за 350-метров участък.       ", "date": "2018.11.12", "title": "Шефът на АПИ категоричен: Не сме проспали сигнали за пътя-убиец до Своге"}
{"url": "https://www.blitz.bg/politika/dragomir-stoynev-kategorichno-tryabva-da-ima-predsrochni-izbori_news639092.html", "text": "Самият пленум протече доста конструктивно. Една от най-важните точки беше алтернативните бюджетни политики. Беше приета почти единодушно. Това каза пред bTV Драгомир Стойнев от БСП след вчерашния пленум на партията.     Т.нар, вътрешна опозиция има ярки представители като Румен Овчаров, Атанас Мерджанов, Георги Гергов, посочи депутатът относно противоречията в социалистическата партия. „Тези хора имат право на свое мнение, но считам, че ръководството на партията върши много работа и БСП е единствената стабилна и ясна алтернатива, която показва визия за развитието на България. Хубаво е в една демократична партия да има различни гласове. За нас е важно БСП да бъде реалната алтернатива“, каза той.     „Ясно и категорично сме заявили, че трябва да има предсрочни избори. Ние няма да се регистрираме в парламента, докато Валери Симеонов не подаде оставка. Ако този човек крепи конструкцията на правителството, всички веднага трябва да си подадат оставката“, категоричен беше Стойнев.     Относно предизвикалата разнопосочни реакции реч на президента в навечерието на 10 ноември, той коментира: „Стилът на президента е такъв - той казва истината. Наистина преходът беше неуспешен и Румен Радев каза точно това“.     „Живеем в два паралелни свята – на управляващите, където има икономически растеж и нарастващи заплати, и на гражданите, които трудно плащат сметките си“, посочи Драгомир Стойнев относно протестите от уикенда в цялата страна.     По думите му управляващите са се почувствали недосегаеми.     За скандала около главния редактор на официоза на БСП – в. „Дума”, Стойнев каза, че назначеният наскоро за гл. редактор Йордан Мичев е подал оставка и на поста се връща избраният преди 10 години Ивелин Николов. Предстои и конкурс за поста.       ", "date": "2018.11.12", "title": "Драгомир Стойнев: Категорично трябва да има предсрочни избори"}
{"url": "https://www.blitz.bg/politika/anton-kutev-prokuraturata-obvinyava-sinite-ochi-na-elena-yoncheva-che-sa-krali_news639091.html", "text": "Няма сериозни разделения в БСП. Вече сме в предизборна реторика. Нищо чудно парламентарните избори да изпреварят европейските. Това заяви зам.-председателят на ПГ на БСП   Антон Кутев в сутрешния блок на БНТ.   \"Дали БСП има силите да предложи алтернативи, на които хората да повярват - аз мисля, че може да се справим с властта\", каза още той.  \"Знам, че в делото КТБ са замесени милиарди, как така обаче след толкова години разследвания решиха, че сините очи на Елена Йончева са крали. Тя е силна, но и беззащитна жена. Ключовите хора на прехода, които оцеляха са на свобода, прокуратурата не се занимава с тях\", смята Кутев. \"Защо прокуратурата не се занимава с убийствата на жените в България или кражбата на автомобили. Всичко, което правят управляващите е писано в световната литература. Джордж Оруел го е измислил\", завърши зам.-председателят на ПГ на БСП.", "date": "2018.11.12", "title": "Антон Кутев: Прокуратурата обвинява сините очи на Елена Йончева, че са крали"}
{"url": "https://www.blitz.bg/obshtestvo/izvnredno-tsvetanov-obyavi-kakva-e-pozitsiyata-na-blgariya-za-pakta-za-migratsiya-na-oon-video_news639104.html", "text": "Обсъдихме глобалния пакт за миграцията на ООН. Да не се присъединяваме към този пакт, това е решението на правителството. Това заяви председателят на ПГ на ГЕРБ Цветан Цветанов след коалиционен съвет в МС.  Документът на ООН, който държавите членки трябва да обсъдят, бе на път да се превърне в нова ябълка на раздора по чувствителната тема за мигрантите. Гласове срещу приемането му вече се чуха както отляво от страна на БСП, така и от партньорите във властта ВМРО. Според хората на Корнелия Нинова подписването на глобалния пакт за мигрантите ще превърне нелегалната миграция в легална. Според ВМРО този документ е опасен и ще доведе до катастрофални последици за страната ти.  От своя страна финансовият министър Владислав Горанов коментира протестите от изминалите дни и заяви, че цена от 1000 лева за гражданска отговорност е спекулация, информира Канал 3.", "date": "2018.11.12", "title": "Извънредно! Цветанов обяви каква е позицията на България за пакта за миграция на ООН (ВИДЕО)"}
{"url": "https://www.blitz.bg/politika/eto-ya-rechta-na-makron-pred-liderite-na-sveta-s-koyato-razbuni-dukhovete-100-godini-sled-prvata-svetovna-voyna-video_news639113.html", "text": "Френският президент Еманюел Макрон държа реч по случай 100-годишната от края на Първата световна война на церемония пред Елисейския дворец. На нея присъстваха лидерите на над 60 страни, участвали във войната. Сред тях бяха Ангела Меркел, Доналд Тръмп, Владимир Путин и Румен Радев.     В словото си френският президент очерта своето ново виждане за света и политиката, като обърна особено внимание на национализма. Думите му, че „национализмът е предателство“, разбуниха духовете и предизвикаха както похвали за визионерския му подход, така и остри критики.     Публикуваме речта на френския президент, произнесена на 11 ноември 2018 г. в Париж със съкращения:     „На 7 ноември 1918, когато полк. Пиер Солие провъзгласи първото прекратяване на огъня, към 10 ч. сутринта войниците не са могли да повярват и бавно излизали от позициите си. Войниците започнали да обявяват края на огъня и тогава забили камбаните на църквите.     На 11 ноември преди 100 години – днес, час след час в Париж и по цяла Франция забили камбаните на всички църкви. Примирието е подписано. И това е краят на четири дълги ужасни смъртоносни години на война.     Но примирието не донесе мир. И на изток с години продължи студена война.     На същия ден французите и техните съюзници празнуваха своята победа. Те са се борили за страната си, за свобода, направили са огромна жертва и са изпитали големи мъчения в един ужасяващ ад, който е трудно за нас да си представим. Има войници, които са загинали само 10 минути преди примирието да е подписано.     Европа бе на прага на самоубийството. Човечеството изпадна в ада – и от двете страни, от всички страни, от всички държави. На следващия ден – след примирието – ужасяващото броене на мъртвите, ранените и изчезналите започна.     Във Франция и другите страни с месеци семействата са чакали завръщането на баща, син, съпруг, годеник и сред липсващите  са били и велики жени, които са подкрепяли мъжете. 10 милиона мъртви, 6 милиона ранени и осакатени, 3 милиона овдовели, 6 милиона сираци, милиони цивилни жертви, 1 милиард бомби само във Франция.     Светът започна да разбира ужаса. Сълзи се проливаха за падналите и за оцелелите. Целият свят се включи в тази война  – млади хора от Африка и Тихиоокеанския регион до Америките и Азия, дойдоха, за да умрат на места, на които дори не знаят името. За да се борят и защитят Франция.     Свидетелства за ужаса по окопите и бойните полета, за плач в нощите, в които се унищожават села и мнозина от тези, които се завръщат у дома – изгубили младостта си и идеалите си, насладата от живота, мнозина са обезобразени, ослепели, осакатени.     Победители и победени за дълго са обзети от един и същ ужас.     1918 г. – преди 100 години – може да звучи отдавна, но бе само вчера.     Отидох на бойните полета на най-ужасните битки във Франция и видях обезлюдените села – паметници на лудостта на човечеството. Видях паметниците – с дългите списъци имена, на французи и чужденци, които са умрели на френска почва. Видях гробищата – общите гробища, където френски и немски войници са погребвани един до друг след една ужасна зима, в бой само за няколко метра територия.     Следите от тази война никога истински не са си отишли. Нито във Франция, нито в Европа и Близкия изток, нито в умовете и сърцата на хората по света.     Нека помним и никога не забравяме, че трябва да сме достойни заради тези, които умряха заради нас. Че трябва да отстояваме високите идели и патриотизъм на предшествениците ни. Този идеал за Франция като солидарна страна, носител на най-високи ценности. За който дори в този мрачен час войниците са били готови да дадат всичко.        Французите трябва да помнят какво Клемансо казва в деня на победата преди 100 години днес от парламента под звуците на Марсилезата: „Френски воини на свободата, французинът винаги ще бъде воин на идеалите“.     Заради тези ценности и идеали мнозина са жертвали всичко, за да защитят демокрацията и ценностите на Франция. Уроците на Голямата война не могат да бъдат на мъст или забрава на миналото. Трябва да мислим за бъдещето и опазим същността ни.     През 1919 г. предците ни се опитват да изградят мир. Те си представят първото международно сътрудничество, разпада на империите и прекрояването на границите. Тогава те мечтаят за съюз, политически съюз на Европа, но унижението и духът на мъст единствено подхранва национализма и тоталитаризма.     И войната дойде отново – 20 години по-късно. И унищожи пътя към мира.     Днес хората по света гледат към нашия Паметник на Незнайния воин – символа на всеки умрял за страната си и всички лидери днес са събрани тук да си спомнят за тези мъченици. Всички лидери днес трябва да са изразител на надежда за всички млади хора, надежда за свят на мир, където приятелството между народите ще надвие желанието за война, където разума ще надделее над оръжието.     На нашия континент пример за това е приятелството на Франция и Германия. Също това е Европейският съюз – обединение, невиждано досега в историята. Това са и Обединените нации – изразител на духа за защита на мирното сътрудничество помежду ни.     Но преживяхме и множество провали след Договора от Версай. Най-лошото никога не е невъзможно, но може да бъде преодоляно от хората с добра воля. Трябва да се надяваме, че ще бъдем водени от хората с добра воля.     Знаем, че мнозина ни насаждат идеологии и покваряват умовете на мнозина с ужасяващите си визии и изглеждат решени да унищожат желанието ни за мир. Мир, за който се борихме толкова дълго.     И се надявам, че тази годишнина от примирието ще поднови вярата ни в мира. Защото сме напълно наясно за цената, която ще платим за другия изход.     Всички днес – държавни глави и политически лидери, на 11 ноември трябва да потвърдим пред народите си огромната си отговорност да предадем на децата си един свят на мир, а не да подклаждаме пламъците на страха.     И да се изправим пред предизвикателствата – бедността, болестите, световното затопляне, неравенството и неграмотността.     Започнахме тази битка заедно и можем да я спечелим заедно. Само заедно може да надвием лъжите и несправедливостите, да преборим крайностите, които ще ни доведат до война, както видяхме през Първата световна война. Навлизаме в нова епоха и цивилизацията ни трябва да поддържа тази амбиция, за доброто на човечеството. Трябва да отхвърлим насилието, доминацията и изолацията. Това ще е ужасна грешка, за която бъдещите поколения ще ни държат отговорни.     Днес трябва да се изправим пред предизвикателствата на бъдещето. Франция знае какво дължи на своите войници, дошли от целия свят. Франция също се покланя пред всички умрели на нейна почва. На земята ни е кръвта на много нации и над техните гробове посвещаваме надеждата си за по-добър свят. Но трябва да го поискаме и да го изградим.     Днес, на 11 ноември 2018 г. – 100 години след тази ужасна война, чиито белези остават, ви благодаря, че се присъединихте в този момент на братство и се надявам, че този дух ще продължи повече от ден, защото трябва да се борим за мир, защото това е единствена стойностна битка.     Да живее мирът сред хората. Да живеят свободните страни по света и приятелството между народите. Да живее Франция!“     ", "date": "2018.11.12", "title": "Ето я речта на Макрон пред лидерите на света, с която разбуни духовете 100 години след Първата световна война (ВИДЕО)"}
{"url": "https://www.blitz.bg/politika/rumen-radev-yakhna-boyna-mashina-osa-v-karlovo-kakvi-gi-vrshi-tam-prezidentt-snimki_news639120.html", "text": "Президентът Румен Радев пристигна в Карлово в 61-а Стрямска механизирана бригада. Държавният глава е на посещение в най-елитното поделение на Сухопътни войски, за да разгледа военните съоръжения.     В момента военните му показват бойната техника, която е изкарани на плаца.     Пред погледите на униформените Радев се качи на високопроходим самоходен зенитно-ракетен комплекс 9М33 „Оса“.      Преди това президентът прие почетния строй на бригадата. Предстои да поднесе цветя на Паметника на загиналите във войните и да се срещне с военнослужещи от карловското поделение.        Текст и снимки: Кристина ИВАНОВА, БЛИЦ   ", "date": "2018.11.12", "title": "Румен Радев яхна бойна машина \"Оса\" в Карлово, какви ги върши там президентът (СНИМКИ)"}
{"url": "https://www.blitz.bg/layfstayl/shoubiznes/bivshiyat-na-gala-pobesnya-v-osnovata-na-skandala-e-sluchvashchoto-se-mezhdu-shcherka-mu-mari-i-stefan_news639229.html", "text": "Тв водещата Гала от години е разделена с бившия си съпруг Константин Будев, но все още успява да му къса нервите. Запознати издават, че бизнесменът бил ужасно огорчен от поведението на щерка им Мари и винял плевенчанката за това. „Да нарича Стефан „татко” в национален ефир, при положение, че си има истински баща, който е жив и здрав, ми се струва нелепо. Сигурен съм, че Гала я е подучила да се държи така!”, ядосвал се Будев.  Малко преди финала на шоуто „ВИП Брадър” Мари влезе в Къщата, за да подкрепи мъжа на майка си – Стефан Николов. 20-годишната жена се хвърли на врата му с целувки и нежно го нарече „татко Стефо”, а биологичната му дъщеря Никол стоеше конфузно встрани и въобще не успя да се дореди до баща си. Напористата щерка на Гала изтласка девойката в ъгъла и не й позволи да се доближи до родителя си, което направи изключително лошо впечатление на зрителите, пише \"Уикенд\".   Най-обиден от сценката бил Константин Будев, който недоумявал защо дъщеря му постъпва по този начин. Бизнесменът никога не е прекъсвал връзката си с Мари, въпреки че с Гала са разделени отдавна. Той давал мило и драго за момичето си и му станало болно, задето нарича „татко” друг мъж.   „Убеден съм, че бившата има много общо с поведението на Мари. Преиграха пред камерите, за да може Стефан да спечели симпатии, да демонстрира колко добър баща е. Явно изобщо не са помислили, че аз ще почувствам зле и ще се обидя”, коментирал Косьо пред хора от обкръжението си.   Въпреки усилията на плевенчанката, любимият й не успя да спечели шоуто, а се класира на трето място след Атанс Колев и Константин Трендафилов. Той обра доста негативи заради изказването си, че не обича деца - макар че Гала се опита да поизглади имиджа му на грижовен баща, това не успя да го изстреля до първото място.   В началото на 90-те водещата бе щастливо омъжена за Константин Будев, но идилията им продължи, докато той не закъса финансово. Блондинката го заряза позорно заради фалита, оставил го без пукната пара, но 13 години след като се оказа на дъното - напълно разорен и изоставен от съпругата си, той възкръсна като феникс. Бизнесменът си стъпи на краката и сега отново тъне в охолствo. Той живее в просторна къща в полите на Витоша с актуалната си жена и не се оплаква от положението си.   Косьо никога не е мислил за второ дете и поставял единствената си дъщеря  на пиедестал, споделят негови близки. Това, че Мари подронила бащиния му авторитет наистина го смутило и не му давало мира. Все пак Будев се опитвал да оправдае момичето и прехвърлял вината най-вече върху майка й Гала. ", "date": "2018.11.12", "title": "Бившият на Гала побесня! В основата на скандала е случващото се между щерка му Мари и Стефан"}
{"url": "https://www.blitz.bg/layfstayl/skorost/prvi-snimki-i-video-na-petoto-pokolenie-nonda-cr-v_news639152.html", "text": "Нonda CR-V стана най-популярният високопроходим модел в света, благодарение на своите универсални качества, съчетаващи предимствата на всъдеход и комби. От появата му през 1997 г. са произведени над 4 милиона коли, пише  .  През последните години CR-V заема първите места в продажбите на SUV. Сега успешната история на модела продължава с въвеждането на изцяло новото пето поколение на Honda CR-V. Новият модел е подобрен във всичко, но остава верен на успешна концепция на оригинала.  Въпреки външното сходство с предшественика, новата Honda CR-V е изградена на изцяло нова платформа. Дължината на модела е нараснала с 30 мм до 4587 мм, а междуосието е добавило 40 мм и е увеличено до 2660 мм. Новият SUV е малко по-широк - 1854 мм и малко по-висок - 1690 мм. Базовата версия тежи почти 1500 кг.  ", "date": "2018.11.12", "title": "Първи СНИМКИ и ВИДЕО на петото поколение Нonda CR-V"}
{"url": "https://www.blitz.bg/layfstayl/shoubiznes/strannosti-izumitelno-e-kak-lili-ivanova-izmerva-taliyata-si_news639227.html", "text": "Естрадната прима Лили Иванова използва любопитен прийом, за да следи обиколката на талията си. Вечната Амбър си е сложила златно синджирче, което се явява точно мерило за всяка промяна в сантиметрите й, разкривала е самата тя в телевизионно интервю.   Ако бижуто започнело да я пристяга, това означавало, че е наддала килограми и веднага вземала мерки.   Само веднъж през последните две десетилетия Лили е сваляла синджирчето. През 2002 г. се наложило певицата да го махне заради фотосесията й за еротичната библия „Плейбой”.   Сред певческото съсловие певицата е известна с драконовите си диети и стриктни хранителни навици, които спазва години наред. Всяка сутрин на гладно тя пиела на малки и бавни глътки чаша топла вода. Този ритуал се повтаря и вечер, но с добавен сок от половин лимон, пише \"Уикенд\".  ", "date": "2018.11.12", "title": "Странности! Изумително е как Лили Иванова измерва талията си"}
{"url": "https://www.blitz.bg/ikonomika/ministr-goranov-posochi-kolko-tochno-shche-e-uvelichenieto-na-danka-na-starite-koli_news639115.html", "text": "Две кутии цигари – толкова ще е увеличението на данъка за старите автомобили. Това стана ясно от думите на министъра на финансите Владислав Горанов след днешния коалиционен съвет. Това е мярка и в борбата за чистия въздух, а цената ѝ е поносима за българските граждани според него.   \"Предложихме и се прие от българския парламент още един компонент за данъка върху моторните превозни средства, който освен имуществената част, да държи отговорност и за степента на замърсяване на отделните автомобили и тяхната екологична категория. Действително  автомобилите, които нямат екологична категория и замърсяват повече, ще се наложи да плащат малко по-висок данък, който в зависимост от възрастта на автомобила може да достигне 6 до 10 лева увеличение. Което е действително, макар да не е пренебрежима сума, по наши оценки е малко на фона на целите, които сме си поставили за чистотата на въздуха. Знаете, че имаме наказателна процедура в доста напреднала фаза по отношение на чистотата на въздуха и в същия този момент да не вземаме никакви мерки, след като сме се преърнали в гробницата на Европа за стари автомобили и след като очакваме в следващите няколко години целият ЕС в западната част и Гърция да премахнат и да ограничат използването на дизелови автомобили, можем лесно да предположим къде всички тези моторни превозни средства ще се насочат. Затова тази мярка има своя и икономически, и екологичен смисъл, и тежестта върху старите автомобили не е такава, че да се превръща в непосилно бреме за българските граждани. Що касае размера на данъка – повтарям, 60 или 80 стотинки на месец или 2 кутии цигари за цялата година не са това, което може да промени драстично склонността към покупка на по-стари автомобили на българските граждани, а същевременно ще даде една политика в областта на чистия въздух”, коментира Горанов на брифинга в Министерския съвет. Той коментира протестите от изминалите дни, както и темата за увеличаването на цената на задължителната застраховка \"Гражданска отговорност\". Застрахователи вече обявиха, че тя може да скочи до 1000 лева заради разширения кръг на хората, които могат да търсят обезщетение при смърт, но според Горанов това е спекулация. \"Цена 1000 лева гражданска отговорност не стои на дневен ред, подобна тема е спекулация, която цели създаване на обществено напрежение. По принцип по-рисковите шофьори би трябвало да пращат повече, но наредбата на КФН е в много начален етап и тепърва ще се обсъжда дали тези разпоредби с такава ескалация на \"Гражданската отговорност\", в зависимост от рисковото поведение, тепърва ще се анализира. Дебат за 1000 лева „Гражданска отговорност” няма и такива цени на пазара в България няма\", каза на брифинга министърът на финансите Владислав Горанов.", "date": "2018.11.12", "title": "Министър Горанов посочи колко точно ще е увеличението на данъка на старите коли"}
{"url": "https://www.blitz.bg/layfstayl/shoubiznes/pomnite-li-gadzheto-na-dim-dukov-eto-kakvo-mu-se-sluchi-sled-smrtta-na-koafora_news638975.html", "text": "Дългогодишният интимен приятел на Дим Дуков – Красимир Георгиев, живее като монах и вече близо 7 години след смъртта на коафьора няма половинка до себе си, разказват близки до някогашната емблематична гей двойка, пред Уикенд. Синеокият красавец продължава да страда за партньора си, с когото живяха заедно 12 години.    Светската клюка гласи, че 3 години след като Дим напусна тоя свят, Краси опитал да завърже връзка с по-млад мъж, но нещата не се получили. Георгиев бил прекалено привързан към Дуков и чувствал, че не е готов да заживее с друг. Някогашният интимен партньор на монаха-коафьор смятал, че ще извърши предателство към приятеля си, макар той вече да не е на този свят.    „Двамата бяха широко скроени хора и не са си давали обет за вярност. Те обаче имаха специална връзка, много се обичаха, никога не се караха, разбираха се с една дума. Не натрапваха своите разбирания на никого. Явно Краси все още чувства, че не би се отдал задълго на друг”, споделиха приятели на Дим, който бе от първите изявени светски личности, открито признал своята хомосексуалност. Това стана още преди да открие емблематичния микс-клуб „Спартакус”.    Приятелите му го наричаха по най-различен начин – Дим, Митко, Дамаскин, Отеца, Дядо Владика. Последните три имена идват от факта, че синът на известния аниматор Стоян Дуков се замонаши и няколко години служи на Бога в различни манастири. Загърбвайки временно светския живот, той прие името Дамаскин. Затова дори след като свали расото познатите му се обръщаха към него с „Отче” и „Дядо Владико”.      Макар да не следва в буквален смисъл монашеския живот на Дим, Краси днес избягвал светската суета и не ходел по купони. Докато Дамаскин бе жив, Георгиев също гледал да не е в светлината на прожекторите. Негови познати споделят, че почти всеки месец вдовецът на Дуков ходел на гроба му – или сам, или пък с майката на приятеля си – бившата стюардеса Вера. Наскоро тя погреба и съпруга си – един от доайените на българската анимация Стоян Дуков.   Краси и Дим се запознават навръх Свети Валентин през 2000 г. на откриването на столичен бар. Любовта им пламнала като в приказките - от пръв поглед. Оттогава за всички, които ги познават, те станаха просто Отеца и Краси. Сега Георгиев продължава да управлява малкия хотел „Скотис” в центъра на София на ул. „Екзарх Йосиф”, който създадоха с покойния си приятел. Тяхната идея бе в консервативно общество като българското да се направи  хотел, в който хомосексуални двойки от цял свят да отсядат спокойно, без да се притесняват, че някой ще ги гледа накриво. Двамата също си имаха стая, която обитаваха от време навреме. Краси и Дим въртяха и бизнес с дрехи и обувки от елитни марки.  ", "date": "2018.11.12", "title": "Помните ли гаджето на Дим Дуков? Ето какво му се случи след смъртта на коафьора"}
{"url": "https://www.blitz.bg/layfstayl/ptuvane/5-unikalni-zimni-kurorta-za-koito-veroyatno-izobshcho-ne-ste-chuvali_news638926.html", "text": "Ако имате късмета и можете да си позволите да мислите глобално, когато планирате зимната си ваканция, вероятно ще се спрете на реномираните курорти в Скалистите планини, Швейцарските Алпи или Канада.  Наистина, те са инвестирали много пари, за да бъде  комфортно на посетителите в дизайнерската им ски екипировка докато седят в зимните хотели, пият питиета на бара и разпускат след цял ден каране на ски.  Истински почитатели на зимните спортове, обаче, се интересуват много повече от планината, отколкото от хотела. Затова е важно да се спомене, че тези известни курорти в повечето случаи имат по-добър сняг, по-бързи лифтове и по-големи терени.  ", "date": "2018.11.12", "title": "5 уникални зимни курорта, за които вероятно изобщо не сте чували"}
{"url": "https://www.blitz.bg/ikonomika/nsi-s-aktualni-danni-za-srednata-brutna-zaplata-v-stranata-nay-mnogo-pechelyat_news639131.html", "text": "Средната брутна месечна работна заплата за юли 2018 г. е 1120 лв., за август - 1095 лв., и за септември - 1135 лева. През третото тримесечие на 2018 г. средната месечна работна заплата e 1117 лв. и намалява спрямо второто тримесечие на 2018 г. с 0.7%. Това сочат данните на Националния статистически институт.   Икономическите дейности, в които е регистрирано най-голямо намаление, са „Финансови и застрахователни дейности“ - с 5.6%, и „Административни и спомагателни дейности“ и „Образование“ - по 2.5%. През третото тримесечие на 2018 г. средната месечна работна заплата нараства със 7.7% спрямо третото тримесечие на 2017 г. , като най-голямо e увеличението в икономическите дейности „Създаване и разпространение на информация и творчески продукти; далекосъобщения“ - с 13.4%, „Хотелиерство и ресторантьорство“ - с 12.0%, и „Образование“ - с 10.2%. Икономическите дейности с най-високо средномесечно трудово възнаграждение на наетите лица по трудово и служебно правоотношение през третото тримесечие на 2018 г. са: „Създаване и разпространение на информация и творчески продукти; далекосъобщения“ - 2 661 лева „Финансови и застрахователни дейности“ - 1 815 лева „Производство и разпределение на електрическа и топлинна енергия и на газообразни горива“ - 1 804 лева. Най-нископлатени са били наетите лица в икономическите дейности са били „Хотелиерство и ресторантьорство“ - 707 лева, „Други дейности“ - 788 лева, както и „Административни и спомагателни дейности“ - 881 лева. Спрямо същия период на предходната година средната месечна работна заплата през третото тримесечие на 2018 г. в обществения сектор нараства с 9.2%, а в частния - със 7.3%. Относно безработицата  по предварителни данни на Националния статистически институт наетите лица по трудово и служебно правоотношение към края на септември 2018 г. намаляват с 36.9 хил., или с 1.6%, спрямо края на юни 2018 г., като достигат 2.32 милиона.  Спрямо края на второто тримесечие на 2018 г. най-голямо намаление на наетите лица се наблюдава в икономическите дейности „Хотелиерство и ресторантьорство“ - с 14.8%, „Култура, спорт и развлечения“ - с 5.9%, и в „Добивна промишленост“ - с 2.3%. Най-голямо увеличение на наетите лица по трудово и служебно правоотношение е регистрирано в дейност „Строителство“ - с 1.9% и „Образование“ - с 1.6%. В структурата на наетите лица по икономически дейности най-голям е относителният дял на наетите по трудово и служебно правоотношение в дейностите „Преработваща промишленост“ и „Търговия, ремонт на автомобили и мотоциклети“ - съответно 21.9 и 16.9%. В края на септември 2018 г. в сравнение с края на септември 2017 г. наетите лица по трудово и служебно правоотношение се увеличават с 6.9 хил., или с 0.3%. Най-голямо увеличение на наетите се наблюдава в икономическите дейности „Строителство“ - със 7.0 хил., „Създаване и разпространение на информация и творчески продукти; далекосъобщения“ - с 4.2 хил., и „Хуманно здравеопазване и социална работа“ - с 2.6 хил., а най-голямо намаление - в „Преработваща промишленост“ - с 2.5 хиляди. В процентно изражение увеличението е най-значително отново в икономическите дейности „Строителство“ и „Създаване и разпространение на информация и творчески продукти; далекосъобщения“ - съответно с 5.7 и 5.0% , а най-голямо намаление е регистрирано в „Култура, спорт и развлечения“ - с 4.4%.", "date": "2018.11.12", "title": "НСИ с актуални данни за средната брутна заплата в страната, най-много печелят..."}
{"url": "https://www.blitz.bg/layfstayl/shoubiznes/gey-li-kulagin-zabi-edna-ot-nay-goreshchi-matski-na-efira-video_news639142.html", "text": "Валентин Кулагин е забил една от най-горещите родни красавици, научи БЛИЦ. Става въпрос за Бояна Генова, която доскоро бе една от главните актриси в сериала \"София ден и нощ\".  Русата изкусителка се слави като малкото коте на футболиста Валери Божинов с когото имаха любовна афера.   Бояна и Вальо дори затвърждават слуховете с видео в социалните мрежи, на която се целуват в устата. Кулагин е нарочен от мнозина за гей заради ексцентричното си поведение и визия, но самият той отрече да е хомосексуалист по време на участието си в риалити формата.  Сега по всичко личи, че гримьорът ще разбие на пух и прах всички подобни съмнения. Валентин е успял да спечели сърцето на една от най-желаните моделки у нас. Бояна е лице на \"Плейбой\", а името ѝ нашумя след един чат с нападателя Валери Божинов. Тогава той започва свалката с култовата реплика: \"Малко коте, секс има ли?\".    ", "date": "2018.11.12", "title": "Гей ли?! Кулагин заби една от най-горещи мацки на ефира (ВИДЕО)"}
{"url": "https://www.blitz.bg/layfstayl/shoubiznes/bliznachkite-aleks-i-vladi-peyat-po-goli-dupeta-snimki_news639199.html", "text": "Къдрокосите близначки Алекс и Влади втрещиха гостите на столичен клуб, появявайки се в тоалети, разкриващи на показ дупетата им.   Провокативните изпълнителки бяха заложили на изрязани жълти бодита, комбинирани с високи ботуши, достигащи до най-горната точка на бедрата им, писа „ “. Стайлингът на звездите изненада меломаните, които споделиха общо мнение, че двете отдавна са преминали границите на благоприличието.", "date": "2018.11.12", "title": "Близначките Алекс и Влади пеят по голи дупета (СНИМКИ)"}
{"url": "https://www.blitz.bg/layfstayl/skorost/novo-poskpvane-na-grazhdanskata-iznenada-shoforite-a-ot-yanuari-shche-skacha-oshche_news639096.html", "text": "Ново увеличение на цената на застраховката „Гражданска отговорност“ през последните три месеца изненада клиентите на половината от застрахователни компании, съобщава  .     През последните 90 дни абсолютно всички компании са оскъпили полиците си, но ако при половината цената се е повишила с едва няколко лева, то при четири компании ръстът е от 10 до 25 на сто повече. Най-драстичното увеличение е от 80 лева, а средната цена на задължителната застраховка е 280 лева, или с над 100 лева повече от началото на годината.     До 2017 г. цените на задължителната застраховка не само не растяха, но и дори се понижаваха при някои компании заради голямата конкуренция. Посоката обаче се обърна от тази година и ако средната цена за кола с двигател до 2000 куб. см и опитен шофьор през 2017 г. бе около 180 лв., сега е почти със 100 лв. отгоре. Повече ще плащат шофьорите не само в столицата, която е най-рисковият град, но и във всички области, където цената е с около 30 лева по-ниска от София. Причините, които може да се изброят за поскъпването на застраховката, са решението на Върховния касационен съд (ВКС) за по-широк кръг на роднини с право на обезщетение, доклада на финансовата комисия за събраните премии и фалита на кипърското дружество „Олимпик“.     ", "date": "2018.11.12", "title": "Ново поскъпване на \"Гражданската\" изненада шофьорите, а от януари ще скача още"}
{"url": "https://www.blitz.bg/layfstayl/svetski/katrin-vacheva-bolezneno-otkrovena-pred-v-shou_news639164.html", "text": "Катрин Вачева е един от най-доказалите се родни модели. Тя има зад гърба си редица спечелени титли и конкурси. Последната й титла е от конкурса „Miss Woman of Universe” (в превод „Мис Вселена”) в Колумбия, който е и вторият по големина конкурс в световен мащаб след „Мис Свят”. Катрин е истинско предизвикателство, защото умее да преследва целите си не само на модния подиум, но и в живота, където рядко спестява мнението си, особено когато ситуацията го изисква. Думите й обикновено режат като бръснач, особено за тези, които се плашат като дявол от тамян от неудобните истини.  Моделката отговаря на актуални и лични въпроси пред в-к „Шоу“.       24 бързи блиц въпроса и отговорите на моделката:     Анелия ПОПОВА, \"ШОУ\"     ", "date": "2018.11.12", "title": "Катрин Вачева болезнено откровена пред в. \"ШОУ\""}
{"url": "https://www.blitz.bg/ikonomika/zastrakhovatelyat-krum-krumov-obyasni-kakvi-sa-zadlzhitelnite-zastrakhovki-i-koi-sa-podvodnite-kamni-pri-tyakh_news639156.html", "text": "В обществото понастоящем се провежда разгорещен дебат относно устоите и функционирането на една от най-важните задължителни застраховки, Гражданската отговорност на автомобилистите. Важно е да се знае, че задължителното застраховане е застраховане по закон или международен договор, ратифициран и влязъл в сила в Република България. Задължителното застраховане е елемент на социалната функция на държавата, посредством който се обезщетяват групи от хора, изложени на големи или специфични рискове. За целта държавата определя задължителните застраховки със закон, както и общите и специалните условия по тях в законов или подзаконов нормативен акт. Това разяснение прави  Крум Крумов, Изпълнителен директор на ЗД „Бул Инс”АД, дългогодишен служител на „Застрахователен надзор”.  Необходимо е да се подчертае, че държавата със закон /в случая Кодекса за застраховането/ прави задължителното застраховане част от застрахователната дейността и задължава застрахователите да сключват тези застраховки без право на отказ. Застрахователите могат да селектират пазарни сегменти или да отказват сключване на застраховка само чрез цената. Тук е редно да изброим видовете задължителни застраховки:  - задължителна застраховка „Злополука“ – покрива рисковете от трайна неработоспособност и смърт, следствие от злополука, обезщетението е лимитирано за временна неработоспособност в процент от застрахователната сума, а при смърт – не повече от 7-кратния размер на работната заплата по трудово правоотношение, без значение от броя на роднини, наследници и близки на застрахования.  - задължителна застраховка „Злополука на пътниците в средствата за обществен превоз“ - покрива рисковете от трайна неработоспособност и смърт, следствие от злополука на пътниците в средствата за обществен превоз /без водача/. Действието на застраховката е ограничено със закон – само на територията на България и е определена минимална застрахователна сума от 50 000 лв., която представлява сумата която ще се изплати при смърт на застрахования, без значение от броя на неговите роднини, наследници и близки.  - задължителни застраховки по раздел Обща гражданска отговорност – това са различните видове задължителни застраховки по обществени дейности и отрасли в икономиката, определени със закон и регламентирани в подзаконови нормативни документи, където са определени техните минимални застрахователни суми /лимити/. За яснота можем да отбележим, че такива задължителни застраховки са тези на туроператорите, на строителите, на архитектите, на лекарите, на стоматолозите и други. При тях покритите рискове са следствие от недобросъвестно изпълнение на служебните им задължения, довели до вреди на техни клиенти. Обезщетението по тях се определя от съда във връзка с нанесените вреди на съответния застрахован, при следните лимити - минималната застрахователна сума при задължително застраховане на „Гражданска отговорност“ е в размер 500 000 лв. на застрахователно събитие и 2 000 000 лв. за всички застрахователни събития за срок една година, освен ако със закон не е определено друго.  - задължителни застраховки Гражданска отговорност на автомобилистите – покрива рисковете от трайна нетрудоспособност и смърт, вследствие от пътно-транспортно произшествие с моторно превозно средство. За целите на определянето на минималните лимити на отговорност, във връзка със сключването на задължителни презасраховатени договори по застраховка Гражданска отговорност на автомобилистите, са определени общоевропейски лимити - за неимуществени и имуществени вреди вследствие на телесно увреждане или смърт 10 000 000 лв. за всяко събитие, независимо от броя на пострадалите лица, а за вреди на имущество (вещи) – 2 000 000 лв. за всяко събитие, независимо от броя на увредените лица. С разглежданите в момента промени в КЗ предстои актуализирането на минималните размери на застрахователната сума по задължителна застраховка „Гражданска отговорност“ на автомобилистите, като досегашният размер за имуществени или неимуществени вреди вследствие на телесно увреждане или смърт се предвижда да се увеличи на 10 420 000 лв., а досегашният размер от 2 000 000 лв. за вреди, причинени на имущество - да се увеличи на 2 100 000 лв. Необходимо е да се подчертае че тези минимални размери са технически и се използват главно при определянето и изплащането на застрахователни обезщетения по презастрахователни договори.  От всички предвидени в Кодекса на застраховането задължителни застраховки Гражданската отговорност на автомобилистите е с най-голяма социална значимост и влияние върху икономиката на страната. Посредством Гражданската отговорност на автомобилистите българските граждани имат възможността да се възползват от свободата на движение в Евросъюза, като притежаването на застрахователната полица е равносилно на притежаването на сертификат „Зелена карта”, даваща безпрепятствен достъп до страните от системата „Зелена карта”. По тази застраховка напоследък обаче се натрупаха редица проблеми и дисбаланси, които трябва спешно и отговорно да бъдат адресирани.  Трябва да се подчертае, че застрахователите извършващи дейност по застраховка Гражданска отговорност на автомобилистите задължително сключват презастрахователни безлимитни договори за ограничаване на рискове, проявяващи се в чужбина и характеризиращи се с малка честота и високи стойности. До преди една година самозадържането по тези договори беше от порядъка на 250-300 хил. евро, т.е. застрахователите плащат до размера на самозадържането, а презастрахователите поемат останалата част от обезщетенията над този праг. По този начин застрахователите получаваха срещу определена цена презастрахователна защита и лимитираха риска си по големите щети, както в страхата, така и в чужбина. От миналата година, след анализ на щетите и тенденцията за повишаването им презастрахователите в синхрон и единодушно повишиха самозадържането на 500- 700 хил. евро, при скок на цената от над 100%. След публикуването на решението на ВКС и анализирайки възможността за предявяването към тях на лавина от щети в рамките на петгодишния давностен срок, те обявиха че вдигат самозадържането на 1 млн. евро и отново покачиха цената по договорите. Нещо повече, според презастрахователите тълкувателното решение на ВКС не е законодателна промяна и за всички нови претенции,свързани с разширения кръг лица с право на обезщетение при смърт в ПТП, по вече затворени щети, няма да се плати и стотинка.  Това означава, че презастрахователите излизат от създалата се вътрешна несигурност на пазара и отказват да участват в бъдещите обезщетения вътре в страната. Тази реакция на презастрахователите рязко влоши ситуацията за застрахователите – лишени от адекватна презастрахователна защита, при висока цена на презастрахователните договори и липса на покритие за затворените и наново отворени щети, неминуемо ще доведе до невъзможност за посрещане на бъдещите разходи по щети. Наложи се бързо преизчисление на рисковете и преоценка на обезщетения, изразени в застрахователно-технически резерви, които следваше да се дозаделят. Тези разчети бяха представени на регулатора и беше алармирано за опасностите, пред които е изправен небанковия финансов сектор. Не последва адекватна реакция и секторът, базирайки се на новите си разчети, започна плавно повишаване на цената по задължителната автомобилна застраховка Гражданска отговорност.  Необходимо е да се знае, че обезщетенията по задължителната застраховка Гражданска отговорност на автомобилистите се определят по доброволен ред от застрахователя чрез споразумение с увредените/пострадалите лица или по съдебен ред. Присъжданите до момента обезщетения по задължителната ГО се свежда до определяне по съдебен ред на неимуществени обезщетения за причинени болки и страдания на правоимащите лица. Нито едно дело не е приключило с присъждане на имуществени обезщетения за претърпени имуществени вреди и пропуснати ползи. Защо? Защото те са обосновани, документално обвързани и измерими, за разлика от неимуществените, които се преценяват от съда „по справедливост“. Така присъжданите от съдилищата обезщетения „по справедливост“ се превърнаха през годините в цена на болката и страданията на близките и роднините на загиналите при ПТП. Никой обаче не каза, че зад справедливостта на обезщетенията се крият плащания, пропорционални на броя на наследниците на съответния загинал и че болките и страданията за средностатистическия пострадал български гражданин са десетки пъти по-„евтини” от тези на други български граждани (често с друг етнос и по правило с ниска грамотност). Такива пострадали са ”златна мина” за тесен кръг адвокати, издирващи и авансиращи значими суми във воденето на дела от името на пострадалите, а впоследствие получаващи лъвския пай от обезщетенията. Къде е справедливостта?  Създаде се порочна практика, която бързо се превърна в заплаха за застраховането при новата реалност, създадена от решението на ВКС за кръга на лицата с право на обезщетение при смърт в ПТП. Браншът чрез Асоциацията на българските застрахователи алармира законодателната и изпълнителната власт, обясни проблема, подкрепи го с разчети и получи подкрепа за реакция в създалата се ситуация. Предвид внесените вече на първо четене промени в Кодекса за застраховането, новопредложените и обсъдени текстове за промени се наложи да бъдат внесени в НС чрез председателя на комисията по бюджет и финанси между двете четения, където отново да бъдат подложена на дискусии. Заинтересовани страни обявиха в медиите, че се извършва нещо нередно, на тъмно и задкулисно, а скрит остана фактът, че държавата е установила грандиозен проблем с регулираната от нея задължителна застраховка на база проверими статистически разчети и прогнози и е предприела корекции в специалните условия по застраховката.   За повечето български шофьори задължителната \"Гражданска отговорност\" не е застраховка, а по-скоро такса „шофиране”, чиято стойност е неизменна през последните 4-5 години. Затова повишената цена тази година и опасността от предстоящо голямо покачване предизвиква остри обществени реакции. Те не могат да бъдат потушени с експертни обяснения, защото поради липсата на адекватни промени, съобразени с действителната статистика за развитието на щетите и най-ниските за ЕС доходи у нас се стигна до остър дисбаланс - високи европейски обезщетения, понякога надхвърлящи средноевропейските, при изключително ниска застрахователна премия.  Вследствие на това - систематичен отрицателен технически резултат по застраховката и опити за компенсирането му за сметка на другите застраховки в портфейлите на застрахователите. Резултатът е финансови загуби и проблеми с капиталовото изискване на застрахователите. Държавата чрез нейните компетентни органи не успя да отчете и овладее тези тенденции и да коригира своевременно създадените от нея условия по застраховката Гражданска отговорност на автомобилистите, което наложи секторът да повдигне остро въпроса, за да оцелее. Тази аварийна реакция я превърна в мишена на атаки на малобройна алчна клика, печелеща баснословно на гърба на пострадалите. Перфидната атака развява лозунга за неморалността на лимитите на неимуществените обезщетения, избягвайки фактите, че такива има почти навсякъде в Европа, както и че ще бъдат добавяни имуществени обезщетения. А справедливостта изисква еднаквото третиране на всички пострадали и загинали - както на тези, които са в резултат на катастрофи, така и на всички други от трудови злополуки, ловни излети или битови инциденти.  От казаното по горе и видно че трябва да се предефинират всички задължителни застраховки и лимитите към тях, а специално за задължителната застраховка „Гражданска отговорност на автомобилистите, трябва да се обърне философията и от автомобила към водача. В противен случай предложената наредба за „бонус – малус“ система остава безмислена и неприложима.  Автор:  Крум Крумов, Изпълнителен директор на ЗД „Бул Инс”АД, дългогодишен служител на „Застрахователен надзор”  ", "date": "2018.11.12", "title": "Застрахователят Крум Крумов обясни какви са задължителните застраховки и кои са подводните камъни при тях"}
{"url": "https://www.blitz.bg/layfstayl/shoubiznes/toni-storaro-se-izvinyava-na-zhena-si-za-izneverite_news639167.html", "text": "Тони Стораро е решил, че е крайно време да посвети песен на съпругата си Валя. Той се жени за нея едва 18-годишен и въпреки всички проблеми, които й създава през годините, тя остава неотлъчно до него и винаги го подкрепя.  През последната година Стораро-баща нееднократно признава, че здравото семейство, на което се радва, се дължи изключително на съпругата му. , кани се Тони. Той започнал да пише текст за жена си, но мълчи за какво ще се пее в баладата.   „Искам да й се извиня, да й благодаря, да й кажа колко много я обичам”, споделя бащата на Фики. Тони Стораро е от фолк изпълнителите, които непрекъснато са свързвани с изневери предимно с колежки като Преслава, Галена, Софи Маринова. Стораро-баща обаче категорично отрича да е имал нещо общо с колежка, но признава, че е нормално да се говорят подобни неща, пише \"Уикенд\".   Доволен е, че съпругата му никога не му е правила скандали и по думите му само тя си знае как е преживявала всеки слух за него. Той се готви и да е композитор на мелодията за жена си, а парчето да е  готово до Коледа.  ", "date": "2018.11.12", "title": "Тони Стораро се извинява на жена си за изневерите"}
{"url": "https://www.blitz.bg/layfstayl/svetski/mayli-sayrs-ostana-na-ulitsata-ssipana-i-bezdomna_news639172.html", "text": "След Джерард Бътлър и Майли Сайръс беше застигана от огненото бедствие, което бушува в Южна Калифорния и което отне живота на 31 души. Актрисата и певица съобщи в Туитър, че къщата, в която живее с годеника си Лиъм Хемсуърт, е изгоряла, пише „Холивуд рипортър“.     „Напълно съсипана съм от пожарите, засегнали моя квартал. Аз съм една от късметлиите. Моите животни, любовта на моя живот, са успели да се спасят и само това има значение сега. Къщата ми вече я няма, но спомените, които имам с моето семейство и приятели, си остават“, написа тя в социалната мрежа.     Певицата благодари на пожарната и полицията за тяхната работа и призова 40-те си милиона последователи да даряват в помощ на пострадалите от бедствието. Съсипаната звезда дори махна профилната си снимка от Туитър и сега там, както и на корицата, има само едно голямо черно петно.     Майли и Лиъм не са единствените звезди, засегнати от пожара.   Ким Кардашиян, Лейди Гага, Мартин Шийн и много други бяха принудени да се евакуират от луксозните си имения.     По последна информация на Си Ен Ен, загиналите в огненото бедствие са 31, а 200 са изчезнали.       Превод и редакция: БЛИЦ   ", "date": "2018.11.12", "title": "Майли Сайръс остана на улицата съсипана и бездомна!"}
{"url": "https://www.blitz.bg/kriminalni/mira-dobreva-otchayana-sled-pette-obira-na-doma_news639153.html", "text": "Водещата Мира Добрева пет пъти е била жертва на обир в дома ѝ. \"Травмите от кражба остават дълго време след нея. Материалните неща са най - малките. Чувството за страх у децата остава много по-дълго и това е най-страшното, когато става въпрос за обир\", добави Добрева пред Bulgaria ON AIR.  Тя беше категорична, че след всеки обир у дома ѝ са взимани всякакви мерки за сигурност, с допълнителни устройства, но според нея това не помага, а малкото ѝ дете не е искало да спи там.  Мира Добрева сподели още, че докато жертвите се барикадират в домовете си, крадците всъщност продължават да си действат безнаказано, защото дори и да са лежали в затвора, това не ги превъзпитава.  \"Вече не бих се обадила в полицията. Журналистите знаят много по-добре от вас или вие знаете, но не искате да кажете\", обърна се водещата към служителите на МВР.  Тя допълни още, че униформени служители са ѝ губили времето, докато тя и съседите ѝ, които също са били жертва на обири, са разбрали кой е извършителят, но всичко спира до там.  ", "date": "2018.11.12", "title": "Мира Добрева отчаяна след петте обира на дома ѝ"}
{"url": "https://www.blitz.bg/obshtestvo/dva-moshchni-antitsiklona-s-leden-vzdukh-i-snyag-vrkhlitat-blgariya-do-dni-tablitsa_news639114.html", "text": "Седмицата започва със слънчево време в почти цялата страна. По-значителна облачност днес се очаква в Източна България, но в хода на деня облаците ще се разкъсат. Ниска слоеста облачност ще има по поречието на река Дунав.  Температурите тази сутрин са от минус 2 до 3 градуса в Западна България, 9-10 - в Източна. Следобед термометрите ще гонят 16-18 градуса.В планините ще е слънчево на запад и облачно на изток. Температурите през деня ще са 2-3 градуса по високите части и към 13-14 градуса в ниските.  Седмицата ще отбележи първия напън на приближаващата зима. Защитата на антициклона, която толкова дълго държеше времето сухо, най-накрая се пропуква, информира Нова тв. Комбинацията от два антициклона в Централна и Източна Европа създава условия за проникване на мощна доза хладен въздух от север-североизток. В същото време над Черно море се развива циклон, който ще донесе валежи, както в Северна Турция, така и при нас.  Нахлуването на хладен въздух ще започне в сряда. Освен застудяване, в четвъртък очакваме и слаби валежи. В планините, предпланинските райони и високите места на Източна България ще превали сняг. Съществена снежна покривка до края на тази седмица обаче не се очаква.  Дневните температури в следващите 7 дни ще са от 10-12 градуса в началото на седмицата до едва 7-8 градуса в петък, когато се очаква да е най-студено.   ", "date": "2018.11.12", "title": "Два мощни антициклона с леден въздух и сняг връхлитат България до дни! (ТАБЛИЦА)"}
{"url": "https://www.blitz.bg/ikonomika/rayfayzenbank-ipotechnoto-kreditirane-belezhi-rst-v-unison-s-dinamikata-i-ozhivlenieto-na-pazara-v-stranata_news639173.html", "text": "Средният размер на ипотечните кредити е нараснал от началото на годината и достига 119 хил. лв., при 106 хил. лв. през 2017 г. и 94 хил. лв. през 2016 г., сочи анализ на Райфайзенбанк. Като резултат и средният срок за погасяване запазва тенденцията за увеличение и вече е 22 г., спрямо 21 г. към края на 2017 г. и 19 г. през 2016 г.  Според данните на Райфайзенбанк, профилът на най-честия получател на ипотечен кредит е семеен мъж на 38 г., с висше образование.  С финансиране от банката се купуват най-вече апартаменти (92%), като в 86% от случаите предпочитаният имот се намира в големите градове София, Варна, Пловдив, Стара Загора, Русе или Велико Търново. Изборът на клиентите най-често се спира на монолитното строителство (80%), като и през тази година най-търсени продължават да бъдат апартаментите в сгради, строени след 2000 г. – 54%, което бележи ръст от 8 пр.п. спрямо данните за 2017 г.  Райфайзенбанк предлага ипотечно кредитиране до 400 хиляди лева и срок за погасяване до 30 години. В продължение на кампанията „Smart решения за дома“, банката подарява на клиентите с усвоен кредит умна крушка с опция за дистанционно управление чрез приложение за мобилния телефон, задаване на време за включване и изключване, различни степени на яркост и избор от над 16 милиона цвята. Кампанията е валидна до 22 януари 2019 г. или до изчерпване на количествата на подаръците.    ", "date": "2018.11.12", "title": "Райфайзенбанк: Ипотечното кредитиране бележи ръст в унисон с динамиката и оживлението на пазара в страната"}
{"url": "https://www.blitz.bg/obshtestvo/regioni/gorivata-v-pazardzhik-padnakha-za-edna-noshch-s_news639189.html", "text": "Понижение на цените на масовите горива с над 0.20 лв./л се отчита на бензиностанциите в Пазарджик и останалата част от областта, съобщи \"Фокус\".   Цената на масовия бензин А-95 към момента е 2.26 лв./л, като най-високата цена за този вид гориво е 2.34 лв./л на някои от бензиностанциите в Пазарджик и областта. Дизелът също е на минимална цена от 2.37 лв./л, а максималната е 2.41 лв./л. Средната цена за бензин А-98 е 2.50 лв./л. Газта е на цена от около 1.10 лв./л. На няколко места, предимно в малките селища, бензин А 95 струва 2.15 лв./л. Общо 16 са бензиностанциите на територията на областния град, където ежедневно зареждат гориво по около 4 500 клиенти на обект. Повечето бензиностанции в града дават и подарък на клиентите си при зареждане на 20 литра гориво.", "date": "2018.11.12", "title": "Горивата в Пазарджик паднаха за една нощ с..."}
{"url": "https://www.blitz.bg/obshtestvo/obrazovanie/svsem-skoro-nay-direni-shche-sa-sondorite-tekhnicheskite-geolozi-i-oshche-kup-maystori_news639202.html", "text": "Сондьор и техник геолог са две от общо единадесетте професии, които попадат в актуализирания за учебната 2019/2020 година списък от защитени специалности от професии, публикуван за обществено обсъждане. Те ще се изучават съответно в специалностите „Проучвателно сондиране“ и „Хидрогеология и геотехника“, пише  .   Новите защитени специалности от професии са с фокус върху секторите машиностроене, електроника и автоматика, моторни превозни средства и транспортни услуги. Към тях влизат още машинен оператор, корабен техник, техник по автоматизация, текстилен техник, строителен техник, работник в растениевъдството, изпълнител на термални процедури, корабоводител, организатор по експлоатация на жп инфраструктурата. Те ще бъдат добавени към вече утвърдените 29 защитени специалности от професии, сред които са полиграфист, каменоделец, растениевъд, минен техник и други. Към списъка със специалности от професии, по които се очаква недостиг от специалисти на пазара на труда, също е предложено да бъдат добавени още три специалности. Това са машини и системи с цифрово-програмно управление, промишлена електроника, както и технология на органичните вещества. С тях броят на специалностите с очакван недостиг стават 57. Към тях влизат още деловодство и архив, стругар, лаборант, строител и други. Новите специалности и в двата списъка са предложени от отрасловите министерства и организациите на работодателите, след което са разгледани и приети от Междуведомствена комисия, съставена от представители на Министерството на образованието и науката и на Министерството на труда и социалната политика. Целта на постановлението е да се осигурят оптимални условия за организиране и провеждане на качествено професионално образование и ще се отговори на потребностите от квалифицирани, но липсващи към момента, специалисти. С оглед на предложенията се очаква намаляване дефицитът от подготвени кадри за специалности от професии и отрасли, необходими за местната, регионалната и националната икономика в дългосрочен план.", "date": "2018.11.12", "title": "Съвсем скоро най-дирени ще са сондьорите, техническите геолози и още куп майстори"}
{"url": "https://www.blitz.bg/ikonomika/aziatskite-indeksi-startirakha-sedmitsata-s-povisheniya-a-petrolt_news639102.html", "text": "Азиатските борсови индекси стартираха седмичната търговия с повишения, с които изтриха част от петъчните загуби.  В Китай и Хонконг индексите получиха подкрепа и от изявлението на Китайската централна банка в края на миналата седмица, че ще пренастрои монетарната си политика в съответствие с влошаващата се глобална икономическа среда и търговските противоречия със Съединените щати.      Alibaba Group пък отчете рекордни продажби в размер на 213.5 млрд. юана (около 30 млрд. долара) в т. нар. \"ергенски празник\" (Singles Day), който в Китай се чества на 11 ноември. Компанията организира специални разпродажби в този ден за десета поредна година, с което той се превърна в най-голямото еднодневно пазаруване в света.     В петък акциите на компанията поевтиняха с близо 3% на борсата в Ню Йорк, с което понижението им от началото на годината достигна 16% заради общия негативен тренд при китайските технологични компании.      Тази сутрин в Хонконг водещият индикатор Hang Seng отчете минимално повишение от 0.1% в началото на търговията днес, докато в континентален Китай Shanghai Composite се повиши с 0.9 на сто.      Японският Nikkei 225 също регистрира символичен ръст от 0.1%, а в Австралия ASX 200 добави 0.3 на сто. Изключение от общата позитивна тенденция днес направи южнокорейският KOSPI, който регистрира понижение от 0.5 на сто.      На стоковите пазари петролът също възстанови част от загубите, реализирани през последните седмици, след като Саудитска Арабия заяви, че ще намали износа си с 500 000 барела дневно през декември в опит да ограничи излишното предлагане на пазара.  Според експертите, примерът й вероятно ще бъде последван и от останалите държави от ОПЕК, тъй като през уикенда картелът предупреди, че през 2019 г. ще промени \"пазарната си стратегия\".      Това бе изтълкувано от пазарните участници като сигнал, че страните от организацията на петролните износители вероятно ще съкратят добивите догодина, за да предотвратят по-нататъшния срив на цените.      Тази сутрин фючърсите на американския лек суров петрол с доставка през декември поскъпнаха с 0.8%, до ниво от близо 61 долара за барел, а тези на сорта Брент добавиха 1.3% към стойността си, до 71.50 долара за барел.      Златото остана почти без промяна на ниво от 1208 долара за тройунция.     ", "date": "2018.11.12", "title": "Азиатските индекси стартираха седмицата с повишения, а петролът..."}
{"url": "https://www.blitz.bg/intsidenti/boks-v-domashni-usloviya-priklyuchi-mnogo-zle-video_news639044.html", "text": "Млад австралиец трябваше да сложи 10 шева на челото си след аматьорски боксов мач. Инцидентът се случи в Сидни, пише \"Ню Йорк Таймс\".  Във видеоклипа, който се появи в мрежата, двама младежи организират бой с боксовите ръкавици у дома. По време на битката един от тях, след като получава удар, пада върху прозореца с половината от тялото си и удря силно лицето си. Превод: БЛИЦ  ", "date": "2018.11.12", "title": "Бокс в домашни условия приключи много зле (ВИДЕО)"}
{"url": "https://www.blitz.bg/zdrave/zdravoslovno/ucheni-ot-nyu-york-posochikha-glavnata-opasnost-ot-limonite_news638873.html", "text": "Американски учени направиха проучване и установиха, че обикновените лимони могат да бъдат източник на инфекциозни заболявания.  Специалистите са направили проучване в ресторантите в Ню Йорк и са установили, че почти 70% от лимоните, които се използват за декориране на ястия или напитки, съдържат микроорганизми, които причиняват инфекциозни заболявания.  Освен това микроорганизми попадат върху парчета лимон в кухнята, където режат цитрусите за украса на ястия. Също така, микробите се оказват върху резените лимон, когато с тях са украсени чаши с напитки.  ", "date": "2018.11.12", "title": "Учени от Ню Йорк посочиха главната опасност от лимоните"}
{"url": "https://www.blitz.bg/lyubopitno/vizhte-nikita-dzhonsn-ot-bradra-predi-da-se-obezobrazi-s-plastichni-operatsii-snimka_news639150.html", "text": "Преди да се обезобрази с поредица от пластични операции и с десетки татуси, Никита Джонсън е изглеждала доста по-добре от сега.   Милена, както е рожденото й име, прекрачи прага на Къщата с доста стряскаща визия. Заради многобройните корекции по лицето си и татуировки по цялото тяло, победителката в „Биг брадър” през 2015 г. изглежда страховито.    Преди 6 години, когато е започнала връзката й с ръгбиста Борислав, с когото са заедно и до днес, тя е била истинска красавица. По времето, когато е срещнала за първи път бившия брадър, Никита е имала силикон в бюста, импланти в скулите и филъри в устните. Татуировките й са били сравнително малко. Именно такава я харесал Боби Ръгбиста, но въпреки огромната промяна във визията й, той продължавал да е все така луд по нея.  Въпреки фрапиращия си външен вид, преди 2 години обезобразената от пластики Джонсън се превърна в любимка на зрителите заради прямото си поведение и добродушен нрав. Още с влизането си в Къщата за новия сезон на шоуто, Никита даде заявка за спечелването на голямата награда, пише \"Уикенд\".", "date": "2018.11.12", "title": "Вижте Никита Джонсън от Брадъра преди да се обезобрази с пластични операции (СНИМКА)"}
{"url": "https://www.blitz.bg/ikonomika/a1-e-s-nay-brzata-4g-mrezha-v-blgariya_news639160.html", "text": "е телекомът с най-бързата 4G мрежа в България за третото тримесечие на 2018 година – това показват резултатите на световния лидер в тестването на бързината и качеството на мобилните мрежи Ookla. Анализът на скоростта на 4G мрежата на А1 се базира тестове на потребители, които са осъществени между 1 юли и 30 септември 2018 г. чрез световноизвестното приложение на Ookla – Speedtest.  „Резултатите на Ookla са признание за нашия стремеж непрекъснато да подобряваме своята мрежа, за да осигурим на хората в България възможно най-доброто преживяване. Благодарности на нашите клиенти – хиляди от тях дадоха своята обратна връзка и ни помогнаха днес да имаме най-бързата 4G мрежа в България. Това постижение показва, че А1 е и най-подготвена за бъдещето – настъпването на 5G ерата в света на комуникациите. Всичко това ни радва, но и ни задължава да продължим на бъдем технологичен лидер на телеком пазара у нас,” сподели Тодор Ташев, старши директор „Мрежа и услуги” в А1.  А1 първа у нас демонстрира скорости в 4G мрежа още през 2011 г., а от старта на 4G през 2016 г. до днес е инвестирала над 170 млн. лева, като непрекъснато модернизира и разширява мрежата си. За този период А1 регистрира над 140% ръст на смартфоните в своята мрежа и повече от 800 000 активни 4G потребители. Телекомът отчита и ръст от 260% на трафика на данни, като над 60% от него се осъществява в 4G. 4G мрежата на А1 покрива всички населени места с над 1 000 жители у нас при максимална скорост до 112 Mbps.  А1 започна да внедрява 4,5G в България, която осигурява скорост на връзката с 30% по-висока спрямо досега (150 Mbps), в края на 2017 г. Технологията, която позволява това, се нарича „обединяване на честоти” (Carrier Aggregation) и генерира многократно по-бърз интернет в зависимост от използвания честотен спектър. А1 ще внедри „обединяване на честоти” в цялата страна до края на тази година. Тези подобрения в мрежата ще позволят бърз ъпгрейд към 5G.  Ookla е световен лидер разработването на приложения за тестване на скоростта във фиксирани и мобилни мрежи. В приложенията за измерването на интернет скорости на компанията се осъществяват над 10 милиона потребителски теста на ден, като техният общ брой до момента надхвърля 20 милиарда. В резултат на това Ookla разполага с най-изчерпателните данни за ефективността и достъпа до интернет в целия свят.    ", "date": "2018.11.12", "title": "A1 е с най-бързата 4G мрежа в България"}
{"url": "https://www.blitz.bg/zdrave/zdravni-novini/ucheni-alarmirat-bolkata-v-grba-pri-zhenite-e-smrtonosna_news638978.html", "text": "Според едно проучване, публикувано в списание за обща вътрешна медицина, честата болка в гърба при жените в напреднала възраст може да сигнализира за висок риск от преждевременна смърт.  Експерти от Бостънския медицински център стигнаха до заключението за това.    Учените са решили да разберат по-добре причините за болката в гърба при жените. Жените във възрастовата група между 40-80 години най-често се оплакват от възникването на такива болки - случаите на ходене при специалист за болки в гърба се регистрират по-често, отколкото при мъжете. В този случай болката в гърба при жените може да бъде болезнена, изтощаваща.", "date": "2018.11.12", "title": "Учени алармират: Болката в гърба при жените е смъртоносна"}
{"url": "https://www.blitz.bg/svyat/smel-izbor-ili-gaf-khrvatskata-prezidentka-prikova-pogledite-km-krakata-si-v-parizh_news639158.html", "text": "По време на честванията на 100-годишнината от края на Първата световна война френският президент Еманюел Макрон и съпругата му Бриджит посрещаха лично държавните лидери пред Елисейския дворец в Париж. Сред тях беше и президентът на Хърватия Колинда Грабар-Китарович. Докато се поздравяваше с президентската двойка тя успя да привлече много любопитни погледи върху себе си.     Семейство Макрон и Грабар-Китарович размениха няколко думи под проливния дъжд на стълбите на двореца. Кадрите от събитието обиколиха социалните мрежи, но не заради политически теми.     Двамата президенти се поздравиха в доста добро настроение, а Макрон прошепна нещо в ухото на колежката си. Спекулациите какво може да е то са най-невероятни, а мнозина посочват, че френският президент е голям романтик.     Критиците, обаче, не пропуснаха да отбележат избора на обувки на Грабар-Китарович. На официалното събитие тя носеше високи токчета с леопардов принт, които според мнозина не са подходящи за този случай.          ", "date": "2018.11.12", "title": "Смел избор или гаф? Хърватската президентка прикова погледите към краката си в Париж"}
{"url": "https://www.blitz.bg/layfstayl/za-damite/razbra-se-koy-e-nay-moshchniyat-energien-den-ot-edin-vek-nasam-a-tochno-v-111111-chasa-shche_news638869.html", "text": "Без значение дали вярвате в съдбата, хороскопите или пък астрологията, то трябва да признаем, че има необясними сили, които движат Вселената.   Едва ли знаете, но 11.11.2018 е най-мощният енергиен ден от един век насам. Не само това – точно в 11:11:11 часа ще е един необяснимо силен момент.  Точно тогава се отваря мощен енергиен портал. Тази дата ще промени генетичните кодове на онези, които са подготвени за това.     Този портал носи освобождение, целта и посоката се изясняват. Искреност, щедрост, широта на ума. И все пак ще трябва да внимаваме да не станем прекалено самодоволни и да пропуснем истинските мащаби на нещата в нас и срещу нас. 11-ти ноември всъщност е съществен период на вибрации, защото е 11-ия ден от 11-ия месец. Ние също сме в 11-та година /2+0+1+8=11/, която се счита за най-мощните от повече от 100 години.", "date": "2018.11.12", "title": "Разбра се кой е най-мощният енергиен ден от един век насам! А точно в 11:11:11 часа ще…"}
{"url": "https://www.blitz.bg/intsidenti/katastrofi/zverska-katastrofa-v-starozagorsko-selo-zavrshi-s-otsecheno-drvo-i-video_news639186.html", "text": "Възрастен мъж пострада при тежък пътен инцидент в село Габарево, съобщава БГНЕС. Водачът се е движил от Карлово за Казанлък, когато губи контрол и се блъска последователно в две дървета, при което изкоренява едното.   От удара цялата предница на автомобила е размазана.  Откаран е в Центъра за спешна медицинска помощ - Казанлък за преглед и лечение. Полицията регулира движението в района на катастрофата.  Причината за инцидента ще се изяснява.       ", "date": "2018.11.12", "title": "Зверска катастрофа в старозагорско село завърши с отсечено дърво и... (ВИДЕО)"}
{"url": "https://www.blitz.bg/intsidenti/neshcho-strashno-se-sluchi-s-kiril-posochil-korumpiranite-si-kolegi-ot-dai-blagoevgrad_news639206.html", "text": "Хеморагичен инсулт покоси даяджията Кирил Механджийски пред сградата на ДАИ Благоевград. Инцидентът станал, докато мъжът седял в колата.  На място от колегите му незабавно е извикан екип на СПО в Благоевград. След обстоен преглед медиците взели единодушно решение, Механджийски да бъде транспортиран в столична клиника, пише pirinsko.com.  Името на Кирил Механджийски нашумя в края на м. април т.г, когато в ДАИ Благоевград се проведе специализирана акция на ГДБОП. Тогава той стана ключов свидетел срещу колегите си, обвинени в организирана престъпна група от спецпрокуратурата и бе определен от тях като Юда на инспекцията. Според спецслужбите всичко започнало още през месец ноември на 2017 година, когато в Главна дирекция за борба с организираната престъпност е получен сигнал за стройна схема за изнудване на транспортни фирми в Югозапада от служителите на ДАИ-Благоевград.  Благодарение на служителка от регионална дирекция  „Автомобилна администрация“ Благоевград антимафиотите успяли да монтират специални разузнавателни средства чрез системата на СОТ в сградата и стаите на инспекторите, където се съхранявали документите на фирмите. Така, след събраните солидни доказателства със снимков и видео материал, антимафиотите успели да привлекат, като агент инспектор Кирил Механджийски. Инспекторът дори вече е направил пълни самопризнания, за това, че и той подобно на колегите си взимал рушвети. С оглед на сигурността си обаче, и за да отърве пандиза, той съдействал на разследващия служител от БОП-Благоевград Велко Мешков, който всъщност го спасил от повдигане на обвинение срещу него.  Освен че е направил самопризнания, Механджийски е обещал и пълно съдействие на службите с уговорка да спаси кожата. И подобно на Юда пред Христос, той се разкаял горко пред разследващите. С цел да не бъде привлечен като обвиняем инспекторът се срещал с представители на фирми, на които вече бил взимал рушвет, извинявал се и връщал част от сумата, която му се полагала.  Механджийски е подал информация и за стая № 6 наречена „Гълабарника“, където инспекторите проверявали транспортните фирми и след работния ден делили рушвета. В съдебна зала разследващият полицай от БОП-Благоевград Велко Мешков преразказа какво се случва в „Гълабарника“, като се позова, че разполага със СРС- записи, снимки, звук с шум на броене на банкноти, и как става предаването на парите в плик под документите на проверяваната транспортна фирма.  Към днешна дата всички служители на ДАИ обвинени в ОПГ са отстранени от работа от автомобилната администрация и очакват ход на делото в Специализирания наказателен съд.    ", "date": "2018.11.12", "title": "Нещо страшно се случи с Кирил, посочил корумпираните си колеги от ДАИ-Благоевград"}
{"url": "https://www.blitz.bg/obshtestvo/regioni/manolova-s-goreshcha-informatsiya-za-ptya-ubiets-kray-svoge-pogubil-20-dushi_news639212.html", "text": "Екипът ми се срещна с жители на Своге, за да чуе справедливите им искания след катастрофата с автобус, която отне живота на 20 души. Имам информация, че падналите пътни знаци са поставени обратно, както и че маркировка не е поставена. Това каза омбудсманът Мая Манолова по време на брифинг след срещата с граждани на Своге.  \"Както бях поела ангажимент съм изпратила писма до Национална следствена служба и прокуратурата, с настояване за търсене на виновен, който е поставил мантинелата, до момента нямам отговор. Спорът чия собственост е тя към момента не е разрешен. Настоях пред АПИ да започнат действия поправка на мантинелата. Това действие няма да се счита като поемане на отговорност, а се прави на добра воля за решаване на този въпрос\", заяви Манолова, цитирана от Канал 3.  По думите на члена на управителния съвет на Агенция \"Пътна инфраструктура\" инж. Дончо Атанасов, този път е труден за поддръжка, тъй като е в Искърското дефиле и при всеки дъжд се получава свличане на скална маса.  \"Въпреки това АПИ няма да жали сили и средства да го поддържа и то в добро състояние\", увери той.  \"Трябва да сме солидарни\", обърна се той към шофьорите и допълни: \"Когато видиш поставен конус, да го заобиколиш\".  По отношение на мантинелите, са поръчани допълнителни прегради, които ще се монтират в рисковия участък, стана ясно от думите му.  ", "date": "2018.11.12", "title": "Манолова с гореща информация за пътя-убиец край Своге, погубил 20 души"}
{"url": "https://www.blitz.bg/intsidenti/katastrofi/uzhasyavashch-intsident-v-kableshkovo-mzh-e-mezhdu-zhivota-i-smrtta-snimki_news639232.html", "text": "Микробус помете пешеходец с бясна скорост в Каблешково. Мъжът е откаран в болница в много тежко състояние, съобщава Флагман.бг.  Инцидентът е станал преди минути.   Линейка транспортира пострадалия в УМБАЛ-Бургас, с множество травми е, състоянието му е критично.  ", "date": "2018.11.12", "title": "Ужасяващ инцидент в Каблешково! Мъж е между живота и смъртта (СНИМКИ)"}
{"url": "https://www.blitz.bg/svyat/radost-za-okoto-eto-kde-zhivee-nay-krasivoto-momiche-na-zemyata-snimki_news639040.html", "text": "Тази година 23-годишнa виетнамскa студенткa спечели конкурса \"Мис Земя\". Фуонг Ханх Нгуен, подобно на много състезатели, отишла във Филипините, където се проведе финалът, за да докаже, че е загрижена за състоянието на околната среда и е готова да се бори за чистота и хармония в целия свят.    Момичето мечтаело да спечели този конкурс от 15-годишна възраст. В своето представително видео тя показва родината си - провинция Бенче в южен Виетнам, разположена в делтата на река Меконг. Миската участва в екологичен проект, предназначен да защити това място и хората, чийто живот зависи от този воден път.  Конкурсът се провежда от 2001 г. насам и традиционно популяризира идеята за отговорно отношение към планетата. Той се смята за един от най-престижните заедно с Мис Вселена, Мис Свят и Мис Интернешънъл. Миналата година Карин Ибаско от Филипините стана кралицата на красотата.        ", "date": "2018.11.12", "title": "Радост за окото! Ето къде живее най-красивото момиче на Земята (СНИМКИ)"}
{"url": "https://www.blitz.bg/layfstayl/vkusotii/fizitsi-sstavikha-retseptata-za-idealna-pitsa_news639155.html", "text": "Учените Андрей Варламов, Андреас Глатц и Серджо Грасо, по време на съвместна работа в Рим, наблюдавали дейността на местните майстори на пица. Така те разкрили тайната на идеалната Маргарита.  Както съобщава изданието LiveScience, идеалната пица може да бъде приготвена само на керемидена или каменна плоча. В традиционните италиански пещи дървата са в само единия ъгъл, а жарта се разпространява по цялото пространство.  За приготвянето на идеалната Маргарита е необходимо печене 2 минути в каменна пещ при температура 330 градуса. За изпичането на плънката са необходими още 30 секунди. След това пицата се взима на дървена лопата, за да се защити дъното от прегаряне.   За приготвянето на пица в електрическа пещ физиците са разработили формула, която отчита топлопроводимостта на метала.  В такава печка Маргаритата трябва да се пече 170 секунди при температура 230 градуса по Целзий.", "date": "2018.11.12", "title": "Физици съставиха „рецептата“ за идеална пица"}
{"url": "https://www.blitz.bg/layfstayl/za-damite/shche-zabravite-za-vsichki-drugi-sandvichi-v-miga-v-koyto-opitate-tazi-vkusotiya-snimki_news638867.html", "text": "Всички обичане бързите и вкусни рецепти. Най-вероятно и всеки е изправян пред вечния проблем – „Какво да направя за ядене?”. Е, ако и вие сте си го задавали, то сега от   имат специално решение за вас.   То е толкова добро, вкусно и лесно, че като нищо може да се превърне в перфектната закуска. Но не само това. Рецептата, която ви предлагаме, става и за идеална следобедна лека закуска, а ако искате дори може да я сервирате и на партито, което възнамерявате да направите. Сега от   ще ви предложат вкусна рецепта за един необикновен сандвич. Разбира се трябва да си припомним, че има и  , а при това е възможно да блеснете и с , а като нищо може да заложите и на  .", "date": "2018.11.12", "title": "Ще забравите за всички други сандвичи в мига, в който опитате тази вкусотия (СНИМКИ)"}
{"url": "https://www.blitz.bg/layfstayl/za-damite/plen-lyuboven-khoroskop-za-2019-a-godina_news638872.html", "text": "Съвсем наскоро от   ви разкриха, че 2019-а е годината на земното прасе, което завършва дванадесетгодишния цикъл на Източния календар. Предложиха ви и  .   Сега трябва да уточним, че прасето е последното животно в 12-годишния цикъл на китайския хороскоп. То е знакът, който подрежда последните акорди и се подготвя за нов етап от живота си.   Независимо от това колко много се стремим към кариера и материално благополучие, все още поставяме любовта и взаимоотношенията с любим човек на първо място. Лесни флиртове много романтични истории и познати остават в годината на кучето. А в частната сфера е време да поемете инициативата в ръцете си.  Годината на Жълтото прасе е доста плодотворна за приятни изненади и щедра за раждане на деца. ", "date": "2018.11.12", "title": "Пълен любовен хороскоп за 2019-а година!"}
{"url": "https://www.blitz.bg/layfstayl/za-damite/nagoreshchete-strastite-v-spalnyata-do-cherveno-s-nay-novata-seks-poza-delfin-snimki-18_news639052.html", "text": "Едва ли има човек, които да не жадува за луд, див, страстен и емоционален секс. Всеки чака с нетърпение да докосне с желание половинката си и креватните страсти да започнат.   Но понякога еднообразието може да убие всички сексуални мераци. Едно на ръка, че колкото по-дълго сме с даден партньор, толкова повече позите в секса стават едни и същи и сякаш страстта леко угасва. Е, за да не изпаднете и вие в такава кофти ситуация, то сега от jenata.blitz.bg ще ви разкрием коя е най-новата секс поза. Всички сексолози са категорични, че тя като нищо ще нагорещи до червено страстите в спалнята. Най-хубавото е, че позата позволява да бъде „прилагана” на всякъде и по всякакъв повод. Тя може да е страхотен избор, ако искате да правите бавен и романтичен секс, н също така е и супер, ако искате нещо по-разгорещено и разкрепостено. Позата се нарича Делфин.", "date": "2018.11.12", "title": "Нагорещете страстите в спалнята до червено с най-новата секс поза – Делфин (СНИМКИ 18+)"}
{"url": "https://www.blitz.bg/svyat/neveroyatna-seksualna-khimiya-tezi-6-zodiakalni-dvoyki-nikoga-nyama-da-skuchayat-v-legloto_news639002.html", "text": "В любовния ни живот срещаме представители на различните зодии, но има такива, които ще ни останат слабост завинаги.  Те може и да не са най-подходящите за нас за създаване на дълготрайна, отдадена връзка, за създаване на семейство и постигане на семейна хармония, но със сигурност с тях сме преживели или престои да преживеем най-страстните си сексуални приключения, според видео хороскоп във Vbox7. Телец и Скорпион Това е една зодиакална връзка, в която и двата знака не могат да се наситят един на друг. Телците са нежни създания и срещнали сексуалната доминантност на Скорпионите, се стига до мощна сексуална страст. За да се случат подобни взаимоотношения и извън спалнята - Телецът трябва да достигне стихийността на Скорпиона, и обратно - Скорпиона трябва да се адаптира към спокойствието на Телеца. Дева и Риби  Между тези две на пръв поглед тихи зодии съществува наистина нещо специално. Девата е почитател на реда, обича да контролира нещата, а Рибата харесва разнообразието, малко лекомислена и ненавиждаща рутината. И двата знака могат да научат много един от друг и да си дадат безкрай незабравими емоции не само в сексуално отношение, ако са достатъчни постоянни и всеотдайни във връзката си. Лъв и Водолей  Един невероятен сексуален дует - между Водолея, който е свободолюбиви, бунтовник, непризнаващ бариери, и зодия Лъв, - крал на света, харизматичен и авторитетен. Тази двойка притежава могъща енергия от страст, която е способна да им съдейства да преодолеят всички други несъответствия в характерите им. Рак и Козирог  Перфектно съчетание между сензитивността на Рака и силата на Козирога. Този съюз би могъл да бъде успешен в дълготраен период, когато Козирозите възприемат по положителен начин емоциите и чувствата на Раците, както и ако Раците нямат нищо против самостоятелността и решителността на Козирозите. Близнаци и Стрелец  Tези два знака имат силна (не само физическа), но и дълбоко емоционална връзка на ментално ниво. И двете зодии са социални, обичат да разговарят, особено след като са правили страхотен секс преди това. Единственото, което би могло да разклати този съюз, е желанието и на двамата да философстват до безкрай, без да се вслушват в мнението на другия партньор. Овен и Везни  Tези два знака притежават неизчерпаема енергия и сексуалност. Везните са уравновесено страстни, а Овните са неустоимо огнени. За да бъде тази връзка успешна и двете зодии трябва да бъдат малко по-търпеливи към половинката си и нейните странности.", "date": "2018.11.12", "title": "Невероятна сексуална химия! Тези 6 зодиакални двойки никога няма да скучаят в леглото"}
{"url": "https://www.blitz.bg/obshtestvo/viktor-i-adi-se-okokorikha-kato-vidyakha-tezi-ptni-znatsi-i-napravikha-nay-neochakvano-predlozhenie-snimka_news639078.html", "text": "Снимка със странни пътни знаци изпрати до Нова тв зрителка. \"По кой път да хванем в Русе?\". Безумният знак е сложен nа булевард \"Придунавски\" в града.   \"Ами какво да ти кажа при този знак? - направо да скочиш в реката\", коментира Виктор Николаев.  \"Може този знак да показва подводните течения\", предположи Аделина Радева. \"Това не го знаем ние, това е специално\", завърши тя.    ", "date": "2018.11.12", "title": "Виктор и Ади се ококориха като видяха тези пътни знаци и направиха най-неочаквано предложение (СНИМКА)"}
{"url": "https://www.blitz.bg/svyat/dori-bez-viktoriya-bekm-spice-girls-shche-spechelyat-glavolomna-suma-turneto-si_news638984.html", "text": "Групата Spice Girls не губи своята популярност дори след дълги години мълчание. Както БЛИЦ съобщи, четири от петте момичета обявиха своето турне, тъй като екипът ще трябва да се справи без Виктория Бекъм, която веднага отказа да участва. Въпреки всичко любителите на поп групата тръпнат в очакване.  Очаква се изпълнителките да получат около 2.8 милиона долара за своето 6-дневно британско турне. Това предаде \"Дейли Мейл\". Британският квартет разпространи закачливо видео, в което певиците обсъждат завръщането си. Те обявиха шест концерта на стадиони в Манчестър, Ковънтри, Съндърланд, Единбург, Бристол и Лондон през юни.  Припомняме, че групата се появи през 1994 г., а през 2001 г. се разпадна. Тогава участничките започнаха солови кариери и правиха изпълнения заедно само от време на време. Превод: БЛИЦ    ", "date": "2018.11.12", "title": "Дори без Виктория Бекъм Spice Girls ще спечелят главоломна сума турнето си!"}
{"url": "https://www.blitz.bg/layfstayl/svetski/papi-khans-obicham-dara-do-bolka-no-tova-koeto-e-v-srtseto-mi-ne-e-v-pregrdkite-mi_news639105.html", "text": "Писателят и певец Константин Трендафилов, станал още по-известен с артистичния си псевдоним Папи Ханс, проговори пред  . за къщата на VIP Brother, любовта, музиката и литературата. -Здравей, много се радвам, че се съгласи да направим това интервю, въпреки препълнения ти график. Къде те намирам?  -Вкъщи, едвам намерих време да почина. После се сетих, че имам да попълвам интервю.  - Как се чувстваш \"на свобода\"?  - Изключително добре. За пръв път ми е приятно да комуникирам с непознати. Изглежда са ми залипсвали. - Във визитката си за VIP Brother каза:   Получи ли ти се?  - Това вие ще прецените.  са други твои думи от визитката? Изложи ли се и с какво?  - Многократно, но когато го правиш с усмивка, не го броя за чиста излагация. Изложих се пред себе си с това, че позволих да се ядосам няколко пъти. Това не съм аз.  Снимка: Официален профил в Instagram  - Видяхме, че умееш да се извиняваш. Има ли някой от къщата, на когото би искал да се извиниш за нещо? На кого и за какво?  - На никого, за нищо. Каквото съм имал да кажа, съм го казал. Вътре бях себе си - абсолютно нефилтриран. И съм раздал извинения на всеки, когато е трябвало.  - А умееш ли да прощаваш? Прости ли на някого от къщата и за какво?  - Да, когато има какво да се прости. Но няма как да простиш на хората за тяхната природа. Понякога не действието към теб е проблемът, а това, че то разкрива какъв е човека зад него. Тогава няма място за прошка - само за раздяла. - Дара беше първият човек, когото прегърна след финала. Какви са отношенията ви в момента?  - Супер приятелски. Обичам я до болка, но без желание да я притежавам, ограничавам, или да сме романтично обвързани. Дара и Папи Ханс - Има ли нова жена в сърцето и прегръдките на Константин Трендафилов?  - Това, което е в сърцето ми, за жалост не е в прегръдките ми. - Kоя е тя?  - Коментирал съм го и в предаването, но това е страница, която поради неизбежност, е време да затворя за негораничен период. - Известно е, че жените по-скоро са сапиосексуални. С какво успяваш да впечатлиш нежната половина от човечеството?  - Просто се старая да ги накарам да се усмихнат. - Поддържаш и перфектно телосложение. Как го правиш?  - Тренирам. Толкова е просто. Съветвам всеки да пробва така, преди да хваща диетите.  Снимка: Официален профил в Instagram  -  Каква е диетата на Константин Трендафилов?  - Храня се по два пъти на ден. Пропускам закуската. Не ям боклуци, ям чисто.  - В клиповете си показваш и завидни танцови умения. Къде се научи да танцуваш?   - Винаги съм имал такъв наклон. Просто обичам танците. Тренирал съм и брейк, но спрях заради контузия. - Професионално се занимаваш с реклама. Как попадна в рекламния бизнес? Кое е нещото, което няма нужда от реклама?  - Попаднах поради необходимост. От заплата, основно. Знаех, че трябва да изкарвам парите си с ума си. Иначе всичко се нуждае от реклама. Абсолютно всичко. Но има реклами, които съсипват бизнеси, и такива, които правят успеха им двоен. Доказал съм с успехите зад себе си, че за мен резултатът е важен, а не самоцелните идеи. Но някои рекламни агенции не разбират отговорността си пред клиента. - Коя е музиката, която описва най-добре света на Константин Трендафилов? А на твоето алтер его - Папи Ханс?  - Тъжна, баладична. Папи се кефи на \"по-клатещите\" парчета. - Кога да очакваме новото ти парче? Как ще се казва? С какво ще ни провокира? Какъв ще бъде клипът?    - Отказвам да дам конкретен отговор. Проектите ми идват като гръм от ясно небе и не мисля да пускам и облаче все още. Но ще провокира. Ще движи. И ще има запомнящ се клип. - Издал си един роман - \"Затворисърце\". Ако можеше да чуеш отзивите на трима големи писатели за него, кои биха били те?  - Милан Кундера, Достоевски и майка ми - Кристин Димитрова. Константин Трендафилов с романа си \"Затворисърце\" Снимка: Официален профил в  ", "date": "2018.11.12", "title": "Папи Ханс: Обичам Дара до болка, но това, което е в сърцето ми, не е в прегръдките ми!"}
{"url": "https://www.blitz.bg/stsena/galena-s-nov-fenomenalen-khit_news639107.html", "text": "Галена направи истински фурор с най-новата си песен. Тя покани своите почитатели да се включат в своеобразна космическа одисея и за по-малко от уикенд над милион нейни последователи се включиха в тази необичайна авантюра. Става въпрос за най-новия видеоклип на певицата “Феноменален”, който направи премиера този петък в социалната мрежа за видеосподеляне .  Музиката и аранжиментът на “Феноменален” са на Даниел Ганев, а текстът е на Анастасия Мавродиева и Росен Димитров.  Песента “Феноменален” получи и своята лайв премиера в Благоевград по време на клубното участие на пайнерката. Публиката, разбира се, възнагради с бурни аплодисменти най-новото парче на своята любимка.“Това е клип на световно ниво!”, “Феноменална, хит! Талантът и оригиналните идеи на Галена отдавна са прекрачили границите на България! Проектът е грандиозен, браво на целия екип!”, “Трябва да се радваме, че Галена прави различна музика! Може да си го позволи защото е име! Винаги трябва да се рискува, а Галена винаги се хвърля в дълбоки води, както с песните си така и с клиповете си! Успех на парчето!”      ", "date": "2018.11.12", "title": "Галена с нов феноменален хит"}
{"url": "https://www.blitz.bg/layfstayl/shoubiznes/gala-patrashkova-i-eva-veselinova-izdadokha-kakvo-shche-si-kupyat-za-nyakolko-miliona-leva_news639116.html", "text": "Ако имам няколко милиона лева, най-вероятно ще инвестирам парите в имоти. Това коментира Гала на въпрос в студиото на \"На кафе\" за какво би си похарчила парите, ако изведнъж й изпаднат отнякъде.  Кристина Патрашкова пък заяви, че ако има милионите, ще си купи апартамент в Южна Франция и ще започне да обикаля изложби, галерии и т.н.  Красавицата Ева Веселинова щял да се сдобие с къща на плажа, в която да живее и да идва на работа в \"На кафе\" с частния си хеликоптер. ", "date": "2018.11.12", "title": "Гала, Патрашкова и Ева Веселинова издадоха какво ще си купят за няколко милиона лева"}
{"url": "https://www.blitz.bg/layfstayl/ptuvane/turist-razkazva-kakvi-sa-gruzinkite-priyatno-zakrgleni-otvoreni-i-snimki_news639068.html", "text": "Една от най-дискутираните теми в интернет и не само там, е кои момичета са най-красивите. Някой казва, че това са рускините, други - японките и т.н. По мое мнение, във всяка нация има и красиви момичета и откровено по-страшнички, пише в социалните мрежи турист, претендиращ да разбира по въпроса.  \"Но има характерни им черти обобщават нацията, която представляват. Да поговорим днес за момичетата в Грузия. В Грузия е много трудно да се открият кльощави момичета, добре, прави, много кльощави - с така наречения вид на модели. Повечето от тях са момичета с форми. Отново повтарям, не дебели, но със закръгленост, където е необходимо. Много женствени\", споделя пътешественикът.   ", "date": "2018.11.12", "title": "Турист разказва какви са грузинките? Приятно закръглени, отворени и... (СНИМКИ)"}
{"url": "https://www.blitz.bg/lyubopitno/na-parkinga-na-varnenski-mol-izostavena-potnala-v-dva-prsta-prakh-kola-se-prevrna-v-snimki_news639106.html", "text": "Най-вероятно изоставена, потънала в поне два пръста прах кола с варненска регистрация, се превърна в пощенска кутия с доста неприятни послания, но и интересни бизнес предложения, пише Petel.bg.  Колата е на паркинга на Гранд мол Варна, съобщи Зорница Славова, която публикува снимки на автомобила във фейсбук с призив.  ", "date": "2018.11.12", "title": "На паркинга на варненски мол: Изоставена, потънала в два пръста прах кола, се превърна в... (СНИМКИ)"}
{"url": "https://www.blitz.bg/lyubopitno/10-khrani-koito-svalyat-godini-ot-nas-snimki_news639125.html", "text": "Казват, че „ти си това, което ядеш“. И дори да ви звучи като клише, има доза истина.  Защото начинът, по който изглеждаме, зависи от това какви храни ядем. А за да бъдем с младежки вид, трябва да изберем правилните. Ето 10 от най-добрите:  Киви Една от най-мощните роли на витамин С е производството на колаген - протеин, който придава на кожата еластичност. С напредване на възрастта колагенът се разпада и води до образуване на бръчки, но ако хапвате богатото на витамин С киви, можете да си осигури 141% от дневната доза. Сьомга Високите количества омега-3 мастни киселини в рибата помагат за намаляване на възпалението, което може да повлияе на външния вид на кожата.  Хранителните вещества, като витамин D и антиоксидантите, също могат да намалят риска от рак на кожата и да помогнат за борба с акнето и розацеята. Домати Доматите са богати на ликопен - пигмент, който естествено се съдържа в кожата. Въпреки че няма да замести слънцезащитните продукти, този антиоксидант може да предложи дългосрочна защита срещу UV радиация и да неутрализира вредните свободни радикали. Чушки Редовната консумация на тези богати на витамин С зеленчуци естествено стимулират колагена, което спомага за поддържане на кожата здрава и млада. Бонус: Витамин С засилва имунната система, така че няколко чушки към салати и сандвичи винаги е добро решение. Зеленолистни зеленчуци Тези зеленчуци са пълни с каротеновите съединения лутеин и зеаксантин, които са важни за защита и хидратиране на клетките на кожата и предпазват от кожни увреждания. Гъби Гъбите съдържат селен - важен минерал, който помага за предпазването на кожата от увреждане от слънцето. Опитайте да замените с портобело пържолите от мазно свинско месо или добавете сурови към салатата. Ягоди Тези ярки плодове са пълни с витамин С и флавоноиди, поддържат и стимулират здравето на кожата. Най-хубавото? Въпреки че те са сезонни, те запазват хранителните си свойства, когато са замразени, така че можете да им се наслаждавате през цялата година. Слънчогледови семки Ядките и семената са богати на витамин Е, който помага за защита на клетките на тялото и озаряват кожата. Плюс това, витамин Е се свързва с намаляването на риска от сърдечни заболявания. Поръсете слънчоглед в салати, супи, смути или хапнете за лека закуска. Манго То е пълно с бетакаротин, което помага на кожата да се регенерира, да остане гладка и дори да забави появата на бръчки. И - да, има още! Богато е на витамин А, който предпазва клетките и им помага да се възстановят. Ако не харесвате манго, заменете с тиква, сладки картофи, моркови, пъпеш и кайсии. Яйца Яйцата са източник на лутеин, който помага за хидратацията на кожата. Той също така помага за сияйния й вид, а заради богатството на полезни мазнини и протеин ще се радвате на по-малко бръчки.", "date": "2018.11.12", "title": "10 храни, които свалят години от нас (СНИМКИ)"}
{"url": "https://www.blitz.bg/obshtestvo/kultura/blgarka-s-neobiknoven-biznes-vleze-v-reklamen-klip-za-london_news639121.html", "text": "Кметът на Лондон Садик Кан започва кампания за реклама на града като място, отворено за бизнес. Прави кратко клипче, в което показва различни европейци, решили да създадат бизнеса си и да останат на острова. Българката Елина Стоянова става част от този клип с малката книжарничка, която създава.   ,,Книжарницата се намира в Свероизточен Лондон, казва се \"Имало едно време\". Създадена е преди две години с много любов постоянство и с много помощ от страна на приятели и родители. Естествено имаше трудности, като например една от най-големите трудности беше намирането на помещение. Никой не се доверяваше на странния български бизнес с продажба на книги на чужд език, но в крайна сметка успяхме да намерим място, подходящо и се оказа дори, че се намираме в квартал, в който живеят изключително много българи. Може би първото нещо, което се набива на очи, е химнът, който съм написала тук на тази стена. Често пъти клиенти чужденци ме питат какво е значението, понякога превеждам'', обясни пред БНТ Елина Стоянова. Книжарницата разполага с библиотека от над 1000 заглавия. Голяма част от книгите са дарени от българи. Първият ѝ английски клиент се оказва сценарист в ББС, подарява и статия в местния квартален вестник за книжарницата. В последната година идват и хора от местната община, които в последствие награждават Ели с Културна звезда за принос в културата на квартала. Така попада и в полезрението на кмета на Лондон. ,,Преди няколко седмици получих телефонно обаждане, че ще бъда заснета в този клип, и така, две седмици по-късно той вече беше реализиран. Още тогава се почувствах много добре и много приета и като част от английското общество, а не просто като една от емигрантките, които съществуват някъде и не са част от цялото'', коментира сънародничката ни. С книжарницата си Ели прави опит да приобщи българите в района и играе ролята на местно читалище. Скоро там ще бъдат направени срещи, свързани с Брекзит, защото в общността все още няма яснота за последствията от излизането на Великобритания от Европейския съюз.", "date": "2018.11.12", "title": "Българка с необикновен бизнес влезе в рекламен клип за Лондон"}
{"url": "https://www.blitz.bg/intsidenti/otkarakha-v-bolnitsa-s-nosilka-kitarista-na-aerosmith-po-vreme-na-kontsert_news639025.html", "text": "Известният китарист на Aerosmith Джо Пери е хоспитализиран по време на концерт в Madison Square Garden в Ню Йорк, където свири с Били Джоел. Музикантът се почувствал зле след изпълнението на \"Walk This Way\". Това предаде TMZ  В края на песента 68-годишният Джо отишъл в съблекалнята си и там рухнал, а външно той \"изглеждал ужасно\".  Лекарите, които пристигнали на място, прекарали с музиканта около 40 минути. След като изчистили дихателните му пътища и му подали кислород, те изкарали китариста на носилка и го завели в болницата. Превод: БЛИЦ    ", "date": "2018.11.12", "title": "Откараха в болница с носилка китариста на Aerosmith по време на концерт"}
{"url": "https://www.blitz.bg/lyubopitno/46-godishna-stana-invalid-praveyki-seks-na-noviya-si-divan_news639069.html", "text": "Жителка на Великобритания стана инвалид, правейки секс на новия си диван.   Както съобщава Mirror, 46-годишната дама се отдавала на любовни ласки със съпруга си, но при опит да смени позата, диванът се сгънал и я \"катапултирал\". Падайки на пода, тя получира травма на гръбначния стълб и останала парализирана.  Жената твърди, че за всичко е виновен диванът и затова иска компенсация в размер на милион лири. Превод БЛИЦ    ", "date": "2018.11.12", "title": "46-годишна стана инвалид, правейки секс на новия си диван"}
{"url": "https://www.blitz.bg/obshtestvo/gradski-avtobus-blsna-peshekhodka-v-plovdiv-snimka_news639133.html", "text": "Около 11.20 ч. в полицията в Пловдив е получен сигнал за пътно произшествие на кръстовище между бул. „Васил Априлов“ и ул. „Любен Каравелов“. Автобус от градския транспорт ударил жена на пешеходна пътека, съобщиха за БЛИЦ от МВР.     Пострадалата е откарана е в болница за спешна медицинска помощ.     Пострадалата лежеше дълго време на пътното платно. Засега състоянието ѝ не е ясно.  Пешеходката е 80-годишна, шофьорът - 72-годишен. Няма данни за употреба на лакохол. Движението в участъка на катастрофата е затруднено, извършва се в една лента от Централна гара към Пещерско шосе. Местопрозшествието е запазено, започва оглед.  ", "date": "2018.11.12", "title": "Градски автобус блъсна пешеходка в Пловдив (СНИМКА)"}
{"url": "https://www.blitz.bg/intsidenti/shofor-s-dzhip-toyota-prati-bebe-v-komotsio_news639128.html", "text": "Дете на две години е с комоцио, след като количката му е била блъсната от лек автомобил. Произшествието е станало в събота около обяд в Горна Оряховица, предадоха от пресцентъра на ОДМВР - Велико Търново.   По първоначална информация лек автомобил \"Тойота Ленд Крузер\", управляван от 54-годишен мъж от В. Търново е блъснал детска количка. В резултат на това е пострадало намиращото се в нея дете. То е настанено във великотърновската болница с комоцио и без опасност за живота. Причините за инцидента са в процес на изясняване. По случая е започнато досъдебно производство.", "date": "2018.11.12", "title": "Шофьор с джип Тойота прати бебе в комоцио"}
{"url": "https://www.blitz.bg/obshtestvo/osven-che-e-edna-ot-nay-krasivite-u-nas-tazi-bilka-e-i-mnogo-polezna_news639016.html", "text": "Божата ръчица е билка, която вирее на територията на цяла България, покрай огради, по протежението на пътни банкети, в непосредствена близост до обработваеми земи и полета. Наричат я още лечебната ружа, волово око, просвирняк.   Използват се стръковете, листата и цветът на билката, събрани в сухо време, докато цъфти. Сушат се на сенчесто и проветриво място. Освен, че е една от най-красивите билки, божата ръчица е и особено полезна. В българската народна медицина се използва при възпаление на бъбреците и пикочния мехур, обриви, трудно уриниране, астма, бронхит, кашлица, инфекции на гърлото, рани в устната кухина, възпаления на стомаха и червата, научаваме от новото видео в канала \"Баба знае\" във vbox7.  Благодарение на бактерицидните си свойства, божата ръчица стимулира функцията на имунната система, като така участва в предпазване от намесата и отрицателното действие на чужди организми в тялото ни. Ако сериозно не надвишите дозата, няма вероятност да се сблъскате със странични ефекти. Може да я прилагате външно под формата на компрес или вътрешно - като залеете билката с гореща вода, изчакате около час и след това подсладите с мед.", "date": "2018.11.12", "title": "Освен че е една от най-красивите у нас, тази билка е и много полезна"}
{"url": "https://www.blitz.bg/layfstayl/skorost/takava-kola-frantsuzite-ne-byakha-vizhdali-zvyara-na-trmp-pokori-parizh-pri-prviya-si-debyut-v-evropa-infografika_news639097.html", "text": "Новата бронирана лимузина на американския президент Доналд Тръмп направи дебюта си зад граница при визитата на държавния глава в Париж, предадоха агенциите.   Изготвената от „Дженерал мотърс“ кола марка „Кадилак“, с прякор  ,  когато тя разкарваше Тръмп из Ню Йорк преди срещите му в рамките на заседанието на Общото събрание на ООН. Усъвършенстваната версия на президентската лимузина заменя стария модел, който е от януари 2009 г. Новият „Звяр“ има 1250мм броня и врати, дебели 200 мм, които тежат колкото вратата на пътнически самолет. Компонентите му включват титан, металокерамика и бронирана плоча под пода. Поради това „Звяра“ тежи около 9000 кг. Колата има „рън флат“ гуми, които са издръжливи на спукване, и камера за нощно виждане. От предницата ѝ може да се изстрелват гранати със сълзотворен газ. Двигателят е дизелов, тъй като това гориво е по-трудно възпламенимо. Има и други мерки за сигурност като запас от кислород, сателитен телефон и куфарче с кодовете за задействане на ядрените оръжия на САЩ. Шофьорът има пушка помпа, а според източници от тайните служби лимузината разполага и с гранатомети.", "date": "2018.11.12", "title": "Такава кола французите не бяха виждали! \"Звяра\" на Тръмп покори Париж при първия си дебют в Европа (ИНФОГРАФИКА)"}
{"url": "https://www.blitz.bg/daydzhest/prizrachniyat-grad-danushkodi-stanal-zhertva-na-super-tsiklon-snimki_news639111.html", "text": "В средата на Полкския проток между Индия и Шри Ланка се намира малък остров, наречен Памбан. Той е свързан с индийския полуостров с железопътен мост с дължина 2 км и възраст от сто години.   Този мост, също наречен Памбан - единствената връзка с континента, се смята за един от най-опасните в Индия, съобщава Amusing Planet. Вятърът в района е толкова силен, че влаковете намаляват скоростта, докато прекосяват моста, в противен случай ще бъдат изхвърлени от релсите. Дизайнът на моста също не вдъхва много доверие. Един поглед към него и сърцето ви ще спре - релсите се намират точно над водата, предпазни парапети липсват.     Голяма част от населението на острова живее в два града - Памбан и Рамесварам, разположени на северозападния му край, близо до континенталната част на Индия. Но преди половин век противоположният край на острова е еднакво населен. Град Данушкоди, разположен на югоизточния край на Памбан, някога е процъфтяващ търговски център, съперничещ се с Рамесварам по размер и население, с над 600 домове, училища, църкви, болници и ж.п. гара. Разположен едва на 30 километра от остров Манар на Шри Ланка, Данушкоди е връзката между двете страни с редовни фериботи, превозващи пътници и търговци.    Преди малко повече от петдесет години обаче той е изтрит от картата от ужасен циклон. Данушкоди се намира на много уязвимо място. С Бенгалския залив от едната страна и Индийския океан от другата, островът често е изложен на бури и циклони. В района на града по-малко от километър пясък разделя водите. През нощта на 22 срещу 23 декември 1964 г. супер циклон - една от най-силните бури, някога удряла Шри Ланка и крайбрежна Индия, атакува остров Памбан с прогнозна скорост на вятъра 240 километра в час.  Стихията вдига вълни, високи 7 метра, които напълно потопяват града и го сриват със земята. Влак, превозващ 115 души, е пометен в морето, като всички в него загиват. Най-малко 800 души губят живота си само в Данушкоди. Трагедията носи общо 1800 жертви на острова. След циклона индийското правителство обявява града за негоден за живот, а оцелелите се преместват в Рамесварам и други населени места. Днес Данушкоди е изоставен, покрит с грозни руини. През годините обаче много рибари се завръщат и се опитват да превърнат разрушения град в свой дом.    Те живеят в импровизирани къщи от слама и копаят кладенци в пясъка с голи ръце в търсене на питейна вода. Няма електричество или други удобства. Правителството ги призовава да възстановят живота си другаде, но тези около 500 рибари не изоставят района. През 2017 г. е построен нов път, свързващ Данушкоди с Рамесварам, в опит да се популяризира призрачното пристанище като туристическа дестинация.  ", "date": "2018.11.12", "title": "Призрачният град Данушкоди, станал жертва на супер циклон (СНИМКИ)"}
{"url": "https://www.blitz.bg/layfstayl/shoubiznes/natali-trifonova-sbra-pogledite-rano-sutrinta-snimki_news639079.html", "text": "Синоптичката на bTV Натали Трифонова събра погледите на зрителите още рано сутринта, когато обявяваше първата прогноза за времето в сутрешния блок. Още по-любопитното е, че този път красавицата не се появи нито с къса пола, нито с разголено деколте.     Блондинката беше избрала за днешния ден доста строг костюм. Който обаче беше наситено розов. На такъв нюанс на розовото биха завидели всички малки момиченца, които все още си играят с кукли.     Комбинацията от бонбоненото костюмче и ярко русата грива доближиха визията на красивата синоптичка максимално до тази на прочутата кукла Барби.    ", "date": "2018.11.12", "title": "Натали Трифонова събра погледите рано сутринта (СНИМКИ)"}
{"url": "https://www.blitz.bg/obshtestvo/dezhurniyat-sinoptik-khristo-khristov-obyavi-shche-ni-zaradva-li-za-posledno-slntseto-ili-idva-kuchi-stud_news639073.html", "text": "Днес над по-голямата част от страната ще бъде предимно слънчево. В сутрешните часове над Източна България и по поречието на Дунав ще има ниска слоеста облачност или мъгла. На отделни места там ще преръми. Около обяд облачността ще се разкъса, а видимостта ще се подобри. Ще духа слаб предимно северен вятър. Максималните температури ще са между 13° и 18°, за София – около 16°. Това сочи прогнозата на дежурния синоптик Христо Христов в сайта на НИМХ.   Атмосферното налягане е по-високо от средното за месеца и през деня ще се задържи без промяна. В планините ще бъде предимно слънчево. Ще духа умерен вятър от север-североизток. Максимална температура на височина 1200 метра около 13°, на 2000 метра – около 7°. Над Черноморието преди обяд ще има разкъсана, често значителна облачност, а след обяд ще бъде предимно слънчево. Ще духа слаб до умерен предимно северен вятър, който след обяд ще се ориентира от югоизток. Максималните температури ще са 16-18°. Температурата на морската вода ще е 15-16°. Вълнението на морето ще е 1-2 бала. На 12.11.2018 слънцето ще изгрее в 07:14 часа и ще залезе в 17:07 часа. Продължителност на деня 09:53 часа. На 12.11.2018 луната ще изгрее в 11:30 часа и ще залезе в 21:00 часа. Осветеност на диска в 0h UT 18 %. Фаза на луната: след новолуние преди първа четвърт.", "date": "2018.11.12", "title": "Дежурният синоптик Христо Христов обяви ще ни зарадва ли за последно слънцето, или идва кучи студ"}
{"url": "https://www.blitz.bg/lyubopitno/astrologt-ivelina-pencheva-obyavi-kakvi-vazhni-pravila-tryabva-da-spazvate-dnes-v-povedenieto-si_news639076.html", "text": "27-ят слънчев ден е посветен на Небето. Отваря се небесната врата и Висшите сили говорят с нас чрез небесните знаци, пише астрологът Ивелина Пенчева в хороскопа си, цитирана от tribune.bg. Стриктно да се съблюдават правилата за общуване между хората, съветва тя.  „Смята се, че сте под контрола на Небето, затова в никакъв случай не трябва да се лъже. Не трябва да променяте жена си, а жената – мъжа си в този ден. Въобще сексуалните контакти и съпружеските обятия не се препоръчват, както не се препоръчват, когато се правят пред много хора, тъй като все едно днес ви наблюдават 1000 очи. В този ден трябва да се държите така, сякаш се намирате на нудистки плаж и всички ви контролират и ви следят. Не можете да пушите - това осквернява небето“, предупреждава Ивелина Пенчева.   „Препоръчва се повече време да прекарате на открит въздух и да правите разходки пеша, по-малко да стоите в затворени помещения. Краката да се натоварват повече. Молете се за близките си, за себе си, молитвите ви ще бъдат чути. Бъдете пасивни, естествени. Благоприятно е за пътуване, за нови запознанства, за контакти, за гостоприемство, подаръци, физически практики. На този ден е необходимо да раздавате това, за което няма да ви е жал, което ви е излишно. В шкафа сте натрупали всякакви боклуци, раздайте ги на бабите, на по-бедните. Ден също на размяната, която трябва да е еквивалентна, равностойна“, съветва астрологът.   „Не се препоръчва да се спускате под земята и в шахти, тунели, да копаете земята, гробове. Не трябва да лъжете и да пушите в този ден, както нито да се бръснете, нито да се подстригвате. Ден за обмяна на парите. Противопоказна е измяната. Спете при вдигнати завеси“, добавя Ивелина Пенчева.  „Храната трябва да бъде лека и разнообразна, течна и да не е сладка. Трябва да носите колкото може по-малко дрехи. Цветове на деня са светло синьо и златисто. Откажете се от зелени и кафяви тонове.  Жените да не използват козметика. Всичко трябва да е естествено. Добре е да не се носят бижута“, съветва астрологът. ", "date": "2018.11.12", "title": "Астрологът Ивелина Пенчева обяви какви важни правила трябва да спазвате днес в поведението си"}
{"url": "https://www.blitz.bg/layfstayl/za-damite/luiz-se-sgodi-za-mzha-na-mechti-si-no-tri-sedmitsi-po-ksno-se-sluchi-neshcho-koshmarno-za-koeto-mnogo-dami-se-sramuvat-da-govoryat-snimki_news639054.html", "text": "Едва ли има човек, които да не си мечтае да намери голямата любов. Да се сгодят, да направят семейство и щастливи и влюбени цял живот да гледат заедно децата си. Точно за такова нещо е мечтаела и 31-годишната Луиз Хармър, която живее в Лондон.   В началото на тази година тя се разделила с дългогодишния си приятел. През февруари обаче отишла на парти с приятели. Именно там се случило чудото. Запознала се с 34-годишния Жоао Педро Мано. „Бе любов от пръв поглед. Паснахме си идеално. Всеки момент прекарвахме заедно, забавлявахме се, говорихме си и неусетно се влюбих ужасно много в него. Той бе очарователен, мил, внимателен и убедителен”, спомня си Луиз. Педро – както го наричали всички, е португалец, но последните 16 години живеел във Великобритания. „Той бе впечатляващо секси. Типично средиземноморския мачо – великолепен, висок, тъмнокос и страхотен. Една вечер бяхме в местния ресторант. Изненадващо той падна на колене и ми предложи брак. Бях изненадана. Изобщо не очаквах това, но реших, че той е мъжът-мечта и казах „Да!”, спомня си Луиз. Веднага след това те заживяват заедно. „Всичко бе страхотно. Той бе феноменален готвач. Грижеше се страхотно за мен”, признава влюбената и сгодена жена. Всичко това обаче започнало да придобива направо плашещи размери. За съжаление само три седмици след годежът им се случило нещо кошмарно. „За съжаление много жени попадат в моята ситуация, но не знаят какво да направят и още по-зле – страхуват се да си признаят за това какво им се е случило. Затова реших аз да говоря, за да има дам кураж да променят живота си”, казва Луиз.", "date": "2018.11.12", "title": "Луиз се сгоди за мъжа на мечти си, но три седмици по-късно се случи нещо кошмарно, за което много дами се срамуват да говорят (СНИМКИ)"}
{"url": "https://www.blitz.bg/lyubopitno/adi-i-viktor-nikolaev-vlizat-v-strashen-slovesen-sblsk-s-lekar-zaradi-obvineniya-na-ministr-no-snimki_news639127.html", "text": "Най-нежните и най-болезнените нюанси на истината ще бъдат в центъра на предстоящите епизоди на „Откраднат живот: Анатомия на гнева“. Именно отстояването на позицията и честта на МБАЛ „Св. Кирил“ ще отведе професор Цонев в сутрешния блок на NOVA.   В студиото той ще бъде посрещнат от Аделина Радева и Виктор Николаев, които ще се появят в познатото амплоа, за да обсъдят обвиненията на министър Чакъров към директора на болницата.     „Харесвам сериала, гледам го и се вълнувам, че съм част от него с тази малка роля. При нас е лесно, защото играем себе си и това, което правим всеки ден. Различното е колко много хора има в студиото, колко много дубъла се правят на едно и също нещо, на една и съща сцена и реплика“, сподели водещата на „Здравей, България“ Аделина Радева, която се присъедини към гостуващите лица на най-успешния български медицински сериал.  Двамата с Виктор Николаев убедително влязоха в полемика с готовния за конфронтация професор. „Беше голямо удоволствие точно с актьор като Владо Пенев да направим тази сцена. В сутрешния блок идва проф. Асен Цонев и обяснява един механизъм, на който сме били свидетели. Сценарият е много реалистичен – как някой се опитва да злепостави чрез невярна информация друг човек и по този начин да манипулира“, допълни Виктор Николаев.     Утре вечер зрителите ще станат свидетели на последствията от причиненото насилие върху доктор Огнянова. Критичната ситуация ще повлече много от лекарите в отделението, които ще научат за случилото се. Доктор Стаменова ще бъде похитена поради неподозирани обстоятелства. Сестра Райкова ще бъде искрена с доктор Карагьозов както никога досега – какво ще се случи с двамата, зрителите ще разберат в новите епизоди на „Откраднат живот: Анатомия на гнева“.   ", "date": "2018.11.12", "title": "Ади и Виктор Николаев влизат в страшен словесен сблъсък с лекар заради обвинения на министър, но... (СНИМКИ)"}
{"url": "https://www.blitz.bg/layfstayl/ptuvane/blgarski-turist-razkaza-topkap-i-struva-li-si-skpiyat-vkhoden-bilet-za-da-se-vidi-edna-ot-nay-golemite-zabelezhitelnosti-na-istanbul_news639067.html", "text": "Почти всички туристи в Истанбул искат да посетят двореца Топкапъ - мястото, където са управлявали османските султани. Струва си да се прави? И какво, по принцип, да очаквате от посещението там?  Днес ще говоря само за двореца, отделна статия ще бъде посветена на харема, пише български турист в социалните мрежи.  Е, първо, трябва да се примирите с една сериозна опашка за закупуване на билети, поне един час със сигурност! Как да избегнете загуба на време и дори да спасите малко, ще напиша в отделна статия. Входът в Топкапъ сега през ноември 2018 г. струва 60 лири около 20 лева.  Цените се променят. Тази година те са били вдигани два пъти. Входът на харема се таксува отделно. Той струва 35 лири.  ", "date": "2018.11.12", "title": "Български турист разказа Топкапъ и струва ли си скъпият входен билет, за да се види една от най-големите забележителности на Истанбул"}
{"url": "https://www.blitz.bg/layfstayl/skorost/otkrikha-ryadka-kolektsionerska-kola-sred-boklutsite-v-star-garazh-snimki_news638862.html", "text": "В стар гараж, е открито рядко купе от Ford Mustang Shelby GT350H от 1966 г. Автомобилът сега е много ценен от колекционерите.Shelby GT350H е създаден по поръчка на компания като са произведени само 1001 бройки от купето.    ", "date": "2018.11.12", "title": "Откриха рядка колекционерска кола сред боклуците в стар гараж (СНИМКИ)"}
{"url": "https://www.blitz.bg/svyat/trmp-predupredi-evropeytsite-za-golyama-nespravedlivost_news639200.html", "text": "Американският президент Доналд Тръмп предупреди европейските съюзници на САЩ, че повече няма да плаща за сигурността на Европа и едновременно с това да губи огромни суми пари от търговията със страните от ЕС. Той написа това в своя Туитър след завръщането си от Париж, където участва в церемонията по случай 100 години от края на Първата световна война /1914-1918 г./   „Току-що се върнах от Франция, където постигнах много по време на срещите ми със световните лидери. Не е лесно да се обсъжда факта, че към САЩ трябва да се отнасят справедливо – нещо, което в момента не се случва както във военната, така и в търговската сфера. Ние плащаме значителна част от разходите, свързани с осигуряването на военната защита на другите страни – стотици милиарди долари – за привилегията да губим стотици милиарди долари от търговията със същите тези страни“, написа стопанинът на Белия дом. Тръмп заяви, че лично е предупредил лидерите, с които е разговарял за това, че повече не може така, уточнява БГНЕС.   „Това е абсурдна несправедливост спрямо САЩ. Огромните пари, които ние харчим за защита на други държави и нищо да не получаваме в замяна, освен загуби и търговски дефицит. Настъпило е време тези много богати държави или да плащат на САЩ за предоставяната им прекрасна военна защита, или да се защитават сами..., а търговията трябва да бъде свободна и справедлива“, подчерта американският президент.      ", "date": "2018.11.12", "title": "Тръмп предупреди европейците за голяма несправедливост"}
{"url": "https://www.blitz.bg/layfstayl/za-damite/megan-markl-dopusna-strashen-moden-gaf-zaradi-koyto-ya-razpnakha-na-krst_news639203.html", "text": "Херцогинята на Съсекс Меган Маркъл допусна огромен моден гаф, за който цялата мрежа не спира да говори. Бременната американка и членове на кралското семейство посетиха традиционния благотворителен фестивал The Festival of Remembrance в Роял Албърт Хол.   За събитието Маркъл се бе издокарала с черно палто на Stella Mccartney, обувки на висок ток, а в ръцете си държеше малка черна чантичка. Всички погледи обаче бяха насочени към краката й. Гледката, която се разкри под стилното й палто, направо втрещи почитателите на американската актриса и стана повод за стотици гневни коментари.     ", "date": "2018.11.12", "title": "Меган Маркъл допусна страшен моден гаф, заради който я разпънаха на кръст!"}
{"url": "https://www.blitz.bg/intsidenti/stikhii/ostrov-zakintos-ne-spira-da-se-lyulee_news639214.html", "text": "Две земетресения със сила от 4,6 и 4,7 са регистрирани в Йонийско море в сутрешните часове на деня, съобщава \"Фокус\", позовавайки се на справка с официалната интернет страница на Европейския средиземноморски сеизмологичен център (EMSC).   Първото от двете със сила от 4,6 по Рихтер е регистрирано в 8:32 часа местно време (съвпада с българското време). Епицентърът му е бил на 292 км западно от гръцката столица Атина и на 57 км югозападно от популярния ваканционен остров Закинтос, с дълбочина от 10 км. Вторият трус е с магнитуд от 4,7 и е регистриран в 8:50 часа. Епицентърът му е бил на 294 км западно от Атина и на 78 км южно от Закинтос, с дълбочина от 10 км под земната кора.  След труса с магнитуд 6,4 по Рихтер, което стана на Закинтос на 26 октомври, на острова бяха регистрирани множество вторични земетресения.  ", "date": "2018.11.12", "title": "Остров Закинтос не спира да се люлее"}
{"url": "https://www.blitz.bg/svyat/noviyat-sedan-toyota-corolla-2019-be-razsekreten-predi-premierata-snimki_news638866.html", "text": "Представиха първите официални снимки на Toyota Corolla 2019 в корпус на седан. Припомняме, че моделът от новото поколение вече дебютира като хечбек и универсал, но версията с четири врати ще бъде показана на автомобилното изложение в Гуанджоу на 16 ноември.Подобно на \"събратята\" с пет врати, Toyota Corolla седан се отличава с изразителен дизайн на предната част с извити фарове.    ", "date": "2018.11.12", "title": "Новият седан Toyota Corolla 2019 бе разсекретен преди премиерата (СНИМКИ)"}
{"url": "https://www.blitz.bg/layfstayl/izvestnite-rozhdenitsi-na-12-noemvri_news639070.html", "text": "  Днес повод за празнуване и почерпка имат:    У нас: Добромир Жечев , бивш футболнен национал, легенда на „Спартак“ (Сф) и „Левски“, 2 пъти шампион (1970 г. и 1974 г.) и 3 пъти носител на купата като играч и веднъж като треньор, бивш треньор на националния ни отбор Ирин и  Жамбонас , актриса, помним я от \"Маргарит и Маргарита\", „Пансион за кучета“, „Ярост“, „Другият наш възможен живот“ и др. Стойко Пеев , театрален и филмов актьор. Най-значимата му роля е тази на хан Аспарух от едноименната мегапродукция     По света: Алесандро Бириндели , бивш италиански защитник, играл за Емполи, Ювентус, Пиза и Вале де Джовенко Ан Хатауей , американска актриса, носителка на Оскар, Златен глобус, БАФТА и Сателит за ролята си на Фантин  в мюзикъла на Том Хупър „Клетниците“. Позната още от  „Дневниците на принцесата“ (1 и 2), „Планината Броукбек“, „Дяволът носи Прада“, „Да бъдеш Джейн Остин“, „Рейчъл се омъжва“ и др. Василис Карас , гръцки певец, една от най-големите балкански звезди, популярен и у нас с хитове като Fenomeno и Tha Mou Klisis To Spiti Дарио Шимич , бивш хърватски футболен национал, играл за Динамо (Загреб), Интер, Милан и Монако Надя Команечи , румънска гимнастичка, носителка на 5 златни олимпийски медала и първата в гимнастиката, на която е дадена най-високата оценка 10.0. Рада Мичъл , австралийска актриса, добила международна известност с главната си роля във филма на Уди Алън „Мелинда и Мелинда“, позната от научнофантастичния филм „Пълен мрак“ и с участието си в„Сайлънт Хил“, най-успешната екранизация на компютърна игра до момента Райън Гослинг , канадски актьор и музикант, носител на Златен глобус за ролята си на младия пианист Себастиан в „Ла Ла Ленд“, на награда Сателит за изпълненията си в „Ларс и истинското момиче“ и „Живот на скорост“. Любопитен факт е, че няма актьорско образование, но показва природен талант и в последната си (засега) роля на Кей във фантастичния филм „Блейд Рънър 2049“, успешно продължение на на култовия филм от 1982 година – „Блейд Рънър“ \"Тетрадката”, \"Оглупели от любов”, \"Мартенските Иди\" Сандара Пак , по-известна като Дара, южнокорейска певица, актриса и модел, станала известна като член на разпадналата се през 2016 г. група 2NE1 Сесилия Сиганер-Албениз , бивша първа дама на Франция като съпруга на Никола Саркози, носителка на орден „Стара планина“ първа степен за съществен принос при разрешаване на казуса с българските медици в Либия Фани Столар , унгарска тенисистка през април 2018 г. най-голямата победа в кариерата си досега втория тур на събитието на WTA в Чарлстън отстрани световната №23 Йохана Конта       ", "date": "2018.11.12", "title": "Известните рожденици на 12 ноември"}
{"url": "https://www.blitz.bg/lyubopitno/dinko-na-ushe-na-merkel-da-znaesh-kolko-bezhantsi-ti-spryakh-malko-li-ti-pomognakh-ma-budala-snimkivideo_news639198.html", "text": "„Ловецът на мигранти“ Динко Вълев отново напомни за себе си с колоритно видео, в което говори на „уше“ на германския канцлер Ангела Меркел.    Действието се развива в музея на „Мадам Тюсо“ в Амстердам, а ямболията иска обяснение от германския канцлер, защо не е получил благодарност от нея, заради заловените бежанци.  „Да знаеш колко бежанци ти спрях! Ако си благодарна, един медал да ми дадеш, да ме сложиш тука и аз да съм до тебе... Едно благодаря не каза!“, казва във видеото Динко и отсича в заключение: „Малко ли ти помогнах, ма, будала“.  В друго видео, публикувано също в профила на Динко Вълев, се вижда как той обяснява на статуя на вече оттеглилата се холандската кралица Беатрикс, колко е скъпо горивото в Ямбол и областта.   „Моля те, направи нещо! На хората им писна по 2,50-3 лева нафта да карат!“, отсича Динко пред кралската особа.  Източник:     ", "date": "2018.11.12", "title": "Динко на уше на Меркел: Да знаеш колко бежанци ти спрях! Малко ли ти помогнах, ма, будала?! (СНИМКИ/ВИДЕО)"}
{"url": "https://www.blitz.bg/layfstayl/skorost/vizhte-nay-neobichaynata-i-tayna-kolektsiya-ot-avtomobili-porsche-snimkivideo_news638868.html", "text": "На сайта Porsche Club of America се появи информация за най-необичайната и тайна колекция от спортни автомобили на Porsche в света. Около 65 бели автомобила се съхраняват в бяла стая с бели мебели и под.В белия гараж можете да видите автомобили от 70-те години до съвременните модели 911 GT3 RS. Невъзможно е да се пропусне бялата хиперкола 918 или да пренебрегнете легендарния 959 и още много други редки специални версии на моделите 911.    ", "date": "2018.11.12", "title": "Вижте най-необичайната и тайна колекция от автомобили Porsche (СНИМКИ/ВИДЕО)"}
{"url": "https://www.blitz.bg/layfstayl/shoubiznes/bradrt-richard-intimno-za-rozmari-skandalite-i-kupenata-titla_news638941.html", "text": " Фитнес инструктора, разказа подробно какво точно е правил в тъмницата с Рози пред \"Уикенд\". За съжаление той категорично отказа коментар по темата, но пък ни разкри други, не по-малко интересни неща за живота си и за участието си в хитовото риалити. - Ричи, съжалявате ли, че не успяхте да стигнете до финала на тазгодишния „ВИП Брадър”? Малко ви оставаше до триумфа...   - Чувствам се идеално в момента и се радвам, че форматът приключи. Не бива да забравяме, че съм на 7-мо място и де факто съм финалист. Не са ме изгонили с номиниране, аз просто излязох малко преди края на „ВИП Брадър”. Може да не съм първи в шоуто като Наско Колев, но съм по-известен от него. Той е популярен като бившето гадже на Мария Илиева. Чувствам се повече победител от него, ще остана в съзнанието на зрителите като по-голямото име. - Допускахте ли, че Атанас Колев ще спечели формата? - Бях твърдо против! Исках всеки друг за победител, но не и него. Дори предпочитах Божана да спечели. Тя показа характер, хъс и преди всичко себе си в Къщата. Наско спеше до 12 часа на обяд, което не е поведение на шампион. - Зрителите обаче избраха Наско да спечели... - Не вярвам... За мен този вот е като на „Евровизия”. Идеята е да се покаже, че всеки може да стане победител във „ВИП Брадър”. - Щом всеки може, защо вие не сте шампионът? - (Смее се.) Наско е слабият характер и няма нищо общо с мен. Аз имах две седмици рухване, но след това се вдигнах много добре на крака. Той беше човек, който не изказваше мнението си и спеше постоянно. Аз бях сам срещу останалите... Да си отварям ли устата и за този, който написа песента за мен? Той си позволи да заяви, че ми е нужна самоирония. Твърдеше, че трябва да съм над нещата, а след това се сдуха за 5 дни, когато Мира Добрева се изказа относно чистенето на тоалетната. За Папи Ханс говоря... Малко преди да изляза от Къщата, се вдигнах действително като шампион – бях със самоирония, с усмивка, доволен от себе си. В момента дори се радвам, че имам хит. победител! - Кои са най-трудните ви моменти в шоуто? - Седмицата, когато мисията ни беше да сме ангели, и пускането на двете видеа за Розмари. Още в деня, когато казах някои неща в изповедалнята, се почувствах зле и се извиних. Рози не прие толкова зле видяното на записа, знаеше, че се опитвам да си изкупя вината и искрено съжалявам. След това се опитаха да ми утежнят още повече живота с песента. Това беше най-тежката ми седмица! Много лошо беше, че рухнах, когато чух парчето „Супер жалък”. Просто трябваше да се надсмея, както в момента ми е забавно... Трябваше да се зарадвам, че ще остана в историята и с песен. Сега имам хит за себе си. - Злите езици твърдят, че сте българомохамеданин. Ще ги опровергаете ли? - Твърдението, че съм помак, не отговаря на истината. Роден съм в Смолян, християнин съм. Майка ми и баба ми също са християнки... - В какво ще вложите хонорара от „ВИП Брадър”? - В нищо, за мен това не бяха много пари. Участвах в предаването заради самото преживяване и за да си направя реклама. С хонорара от „ВИП Брадър” въобще не мисля, че ще си купя нещо голямо. Със сигурност ще си взема някои неща, които след седмица, най-много две, ще покажа на хората. Но няма да платя за тях с парите от шоуто, защото те още не са ми преведени по сметката. - Говори се, че сте си купил титлата „Мистър София” за 3 бона... - Журито на „Мистър София” се състоеше от 20 човека. 16 от тях бяха за мен. Една от съквартирантките ми в Къщата - Нора Недкова, също беше сред оценителите и гласува аз да спечеля. И Маги Сидерова даде своя вот в моя полза. - Имал ли сте сериозна връзка в живота си? - Не, не съм изживял голяма любов. Може би това се дължи на мащаба на амбициите ми, на многото цели, които гоня. Пък и не се съм готов още да се отдам, да се отпусна в една връзка, защото се страхувам да не бъда разочарован. - На колко години направихте сефтето? - На 17. Тогава за първи път бях с момиче. - Как изглежда в представите ви перфектната жена? - Много държа на усмивката. Нямам определени критерии за външност. - Ако Розмари си нямаше приятел, бихте ли й станал гадже? - Рози е уникално момиче, каквото би искал всеки мъж. Много е добричка, винаги усмихната и позитивна. Разликата в годините между мен и нея обаче не позволява да бъдем заедно. Дори и да си нямаше приятел, аз не бих могъл да й дам онова, което тя заслужава. Розмари е на 33, а аз - на 24. Дама на нейната възраст мисли за деца, докато в момента аз съм фокусиран върху кариерата.", "date": "2018.11.12", "title": "Брадърът Ричард интимно: За Розмари, скандалите и купената титла"}
{"url": "https://www.blitz.bg/lyubopitno/blgarin-trgna-da-trsi-pamela-andersn-na-plazha-v-malibu-no-prezhivya-golyama-iznenada_news638889.html", "text": "Българският пътешественик Валентин Дрехарски преживя история, достойна като за кино. От месеци той обикаля със сина си Америка с кола и описва преживяванията си във Фейсбук. Една от последните му дестинации е Малибу. Там той опитва да разгледа къщата на секссимвола Памела Андерсън, но преживява нещо още по-невероятно.     ", "date": "2018.11.12", "title": "Българин тръгна да търси Памела Андерсън на плажа в Малибу, но преживя голяма изненада"}
{"url": "https://www.blitz.bg/svyat/neshcho-katastrofalno-se-sluchi-s-lyubimetsa-na-zhenite-dzherard-btlr-snimka_news639071.html", "text": "Филмовата звезда Джерард Бътлър е един от потърпевшите от пожарите в Калифорния. Актьорът засне изгорялата си къща в Малибу.  Бътлър беше един от хилядите евакуирани. Той снима с мобилния си телефон димящите останки, в които се е превърнала по-голямата част от имението му.  Вместо овладяване на смъртоносните пожари в Калифорния, ситуацията се влошава. Това предупредиха пожарникари и синоптици.  След кратко затишие през уикенда, силен горещ вятър отново разпалва огъня. Особено труден за гасене е пожара край Малибу. Вятърът там идва от пустинята Мохаве и достига скорост от 110 километра в час. Беше разпоредена допълнителна евакуация на някои населени места.  Жертвите на пожарите вече се увеличиха до 31, а изгорените имоти са близо 7 000.", "date": "2018.11.12", "title": "Нещо катастрофално се случи с любимеца на жените Джерард Бътлър (СНИМКА)"}
{"url": "https://www.blitz.bg/layfstayl/za-damite/vsyaka-deseta-zhena-ne-mozhe-da-otslabne-a-prichinata-se-krie-v-zdravosloven-problem-za-koyto-dori-ne-podozira-snimki_news639053.html", "text": "Една от всеки десет жени има проблеми с килограмите. А да си признаем – може би всяка жена си мисли, че има излишно тегло. Често пъти пробваме различни диети, които при някоя приятелка е дала страхотни резултати, а при нас няма никакъв ефект. Понякога се и скъсваме от различни тренировки, но сякаш абсолютно безрезултатно.   И сякаш това не е достатъчно. Понякога имаме и безумно много пъпки – сякаш пак сме тинейджърки, често и косата ни пада ужасно много, чувстваме се постоянно уморени, нещастни, че дори и агресивни. И сякаш това не е достатъчно, ами и цикълът ни е нередовен и болезнен. Ако някои от гореизброените проблеми ви е познат, то вече имаме отговор на въпроса „Защо не мога да отслабна?”. Оказа се, че една от десет жени има проблеми с теглото заради заболяване, което дори може и да не знае, че има. Сега обаче от   ще ви разкрият какъв е проблемът и как може да го разрешите така, че да имате слабо и здраво тяло и да забравите за кофти настроението, пъпките, падащата коса и нередовния и болезнен цикъл.", "date": "2018.11.12", "title": "Всяка десета жена не може да отслабне, а причината се крие в здравословен проблем, за който дори не подозира (СНИМКИ)"}
{"url": "https://www.blitz.bg/svyat/losha-novina-za-gruevski_news639231.html", "text": "Наказателният съд в Скопие поиска вътрешното министерство да издаде заповед за общодържавно издирване за бившия македонски премиер Никола Груевски.   Искането бе отправено, след като в продължение на няколко дни съдебните куриери безуспешно търсеха на домашния адрес Груевски, за да му връчат заповедта за започване на изтърпяване на двегодишната му присъда.  БЛИЦ припомня, че  .    ", "date": "2018.11.12", "title": "Лоша новина за Груевски"}
{"url": "https://www.blitz.bg/lyubopitno/khoroskop-12-noemvri-tozi-den-shche-ostavi-loshi-spomeni-u-3-zodii_news639072.html", "text": "Овен   В семейството на Овните почти всичко днес ще бъде хубаво. Това може да Ви наведе на подозрения, че нещо не е така, както трябва, и от Вас се опитват нещо да скрият. Не давайте думата на своята мнителност - всичко само Ви се струва. И ако не Ви се струва, по-добре е да се възползвате от момента и да дадете възможност на душата си, да си отдъхва, докато и се иска.  Телец  Трудно ще Ви бъде днес да убедите своя любим човек, че е напълно самостоятелен и прекрасно може да мине без Вашите съвети, наставления и пожелания. За него е напълно достатъчно, че не Ви е безразлично това, което се случва в неговия живот, и нищо повече не му трябва.    Близнаци  Ще се наложи да се помирите с факта, че далеч не всичко е по силите Ви. Днес Ви предстои да имате работа с много хитри, влиятелни и силни съперници. Това ще бъде доста уморително, но по своему интересно. Сложността на поставените пред Вас проблеми ще бъде своеобразно предизвикателство, което не можете да не приемете. Много ще Ви върви в личния живот. През този ден са на дневен ред нови запознанства, любовни признания и романтични срещи. Изключително приятен сюрприз може да очаквате, ако сте дама – Близнак.  Рак  Днес предстои да се справите със сложна задача, която ще бъде поставена от Вашия любим човек. Постарайте се да се справите с всичко, като употребите максимално старание и усилия. В противен случай и при най-малкия неуспех ще бъдете обвинени, че не сте искали това да стане, и индиректно ще се правят изводи за отношението Ви към въпросния човек. Лъв  Привързаността към родителите, родните места, а също и към партньора по брак, през този ден незабелязано ще набира сила. Може също да изпитвате силно влечение към общуване с хора, които смятате за свои приятели и които са необичайни и оригинални личности. Брачният или деловият Ви партньор едва ли ще бъдат склонни днес към пълна откровеност. Ако отношението им към Вас е добро, може съвсем умишлено да скриват някои истини за живота, или някои обстоятелства от личния си живот. Подбудите и на практика ще са съвсем добри.    Дева  Девите правят много усилия, за да прекарат този ден весело и интересно, но усилията им ще се окажат напразни. Скука - това е думата, която кратко, ясно и точно характеризира този ден. Единственият начин да я избегнете е да се занимавате с нещо полезно, макар и не много увлекателно. Колкото и парадоксално да звучи, основното чистене би се оказало много по-ефективно развлечение, отколкото срещата с приятели. И още: може да решавате финансови и имуществени въпроси: са материалните ценности общувате мъдро и безгрешно. Везни  Дори и да не Ви се иска, ще се наложи през този ден да оказвате знаци на внимание на Вашия любим човек. Неразбираемото нежелание да направите това, ще Ви пречи изключително много, но Вие все-пак ще се окажете по-силни от него. Необходимо е, да преодолеете тази неочаквана бариера, защото иначе в последствие може да възникнат различни трудности    Скорпион  Най-добрият подход към този вълнуващ и не лек ден, това е, колкото се може по-скоро да се избавите от всичко на своя път. Затова станете по-рано и излезте от къщи, докато всички спят. Може да направите невероятен скок напред, а след това да се насладите на свободен следобед, когато всички работят като луди или губят времето си по опашки и гишета. Днес Вселената ще Ви дари с проницателност, а Вашите инстинкти ще Ви подскажат как да икономисате време и да скосите ъглите. Вслушайте се!  Стрелец  Днес в общуването с Вашия любим човек трябва да се ръководите от това, което съвестта Ви подскаже. През този ден тя ще Ви дава съвсем точни съвети и ще бъде безпогрешен индикатор за правилността на всички Ваши решения и постъпки. Козирог  Събитията на деня ще дадат поводи за радост. Не са изключени приятни изненади и примамливи предложения, произлизащи от хора, с които Ви е приятно да имате работа.. Има шанс да осъществите свои отдавнашни планове. Важните решения може да взимате спокойно , без суета и бързане. Всичко, с което се заемете през този ден, ще помогне за увеличаване на Вашето благосъстояние и подобряване на качеството на живота Ви. Спокойни и хармонични са отношенията в семейството и са малко вероятни разногласията и споровете с този, който Ви е скъп. Вслушайте се в предложенията и идеите на любимия човек . Те ще се окажат много интересни, дори и тяхната реализация да се наложи да се отлага. Водолей  Денят е свързан с финансови загуби. Нямате желание да правите икономии , а и обстоятелствата не предразполагат към нищо такова, но към оправданите харчове ще се добавят и редица ненужни разходи. Денят е много подходящ за преговори с делови партньори и разговори с началството, но успехите в работата няма да са свързани с общуването и ще бъдат много скромни. От хората, които са по-възрастни от Вас, ще получите както морална подкрепа, така и добри съвети, но не трябва да се доверявате на техния опит, а на собствения си здрав разум. Именно той ще Ви подскаже как трябва да действате, за да постигнете отдавнашна своя мечта.  Риби  Днес е изключително подходящ ден, за да си покрещите с любимия човек един на друг. Не в смисъл да се скарате, а просто да поиграете на кавга, изясняване на отношенията и глобален скандал. И ще се насмеете на воля, и ще свалите напрежението, и гласните си връзки ще разработите. Колко полза от обикновени гръмки звуци! ", "date": "2018.11.12", "title": "Хороскоп 12 ноември: Този ден ще остави лоши спомени у 3 зодии"}
{"url": "https://www.blitz.bg/svyat/otkrikha-choveshki-zb-v-burger-na-mcdonalds_news639051.html", "text": "Части от човешки зъб бяха открити в сандвич от McDonald's, продаван в японския град Kаназава, префектура Ишикауа, съобщава AsiaOne.  През август посетител на един от ресторантите на McDonald's в Каназава забелязал странното съдържание в McMuffin, в сандвич със свински котлет и яйце. Той отказал да го яде и го дал за проверка.  В центъра за обществено здраве на града проучили сандвича и намерили три чужди предмета с дължина от четири до осем милиметра в него. Експерти заключили, че това са фрагменти от човешки зъб.  Японският филиал на Макдоналд организира проверка във фабриката в префектура Аичи, където пекат кифли за McMuffin и в американската компания, която доставя свински котлети. Не било възможно обаче да се установи произходът на зъбните фрагменти. Превод: БЛИЦ    ", "date": "2018.11.12", "title": "Откриха човешки зъб в бургер на McDonald's"}
{"url": "https://www.blitz.bg/svyat/5-medala-za-otbora-ni-po-astrofizika-ot-olimpiadata-v-pekin_news639058.html", "text": "С 5 медала се връща българският олимпийски отбор по астрофизика от XII-ата Международна олимпиада по астрономия и астрофизика, която се проведе от 3 до 11 ноември в Пекин.   Всеки от петимата ни състезатели - дванадесетокласници, спечели отличие, съобщават от Сдружението на олимпийските отбори по природни науки. В състезанието взеха участие повече от 200 ученици от 40 страни. Основни организатори негови организатори са Пекинската академия на науките и технологиите (BJAST), планетариумът в Пекин и общинската управа. Олимпиадата се проведе в три етапа: теория, анализ на данни и наблюдателен тур. Златни медали за България спечелиха Стефан Иванов от Природоматематическата гимназия в Бургас и Георги Александров от Софийската математическа гимназия. Сребърни отличия заслужиха Владимира Иринчева от Първа частна математическа гимназия и Петър Димитров от Националната природо-математическа гимназия. С бронзов медал беше отличен Денислав Георгиев от Софийската математическа гимназия. Отборът беше подготвен от учителя по физика Никола Каравасилев от СМГ \"Паисий Хилендарски\" в Пловдив и Захари Дончев от Института по астрономия на БАН. През октомври в Шри Ланка се проведе и Международната олимпиада по астрономия, от където българският  медала. Международната олимпиада по астрономия и астрофизика се провежда от 2007 г. България участва от 2011 г., когато олимпиадата се провежда в Полша. Международната олимпиада по астрономия и астрофизика е предназначена за ученици от горните гимназиални класове. Като структура тя е подобна на Международната олимпиада по астрономия, но е много по-тежка като ниво и трудоемкост. Олимпиадата има три индивидуални и един отборен тур.", "date": "2018.11.12", "title": "5 медала за отбора ни по астрофизика от олимпиадата в Пекин"}
{"url": "https://www.blitz.bg/svyat/zhena-se-kisne-v-ezero-po-tsyal-den-ot-20-godini-nasam-zaradi-ryadka-bolest_news639059.html", "text": "Жителка на Западен Бенгал прекарва времето си от зори до здрач местното езеро от няколко десетилетия насам. Поради рядко заболяване тялото на индийката е възпалено и боли и само водата облекчава състоянието й.  Всеки ден, с първите лъчи на слънцето, тя отива езерото и се хвърля във водата до шията, където остава за 12-14 часа. На 65-годишна възраст жената не може да разбере точната си диагноза и лекарите приемат, че генетично заболяване е виновно за състоянието й.  Едва след като слънцето залезе, индийата може да свърши домакинската си работа и начинът й на живот драстично е намалил апетита й. Местните хора казват, че жената не яде почти нищо и през деня й носят много малко ориз и зеленчуци. Понякога съседите й идват до езерото, за да не е самотна,а медицинска помощ тя не търси поради ограничени финансови ресурси. Превод: БЛИЦ  ", "date": "2018.11.12", "title": "Жена се кисне в езеро по цял ден от 20 години насам заради рядка болест"}
{"url": "https://www.blitz.bg/svyat/nagrazhdavat-posmrtno-elvis-presli-s-amerikanski-prezidentski-medal_news639061.html", "text": "Легендарният певец Елвис Пресли ще бъде почетен посмъртно с американския Президентски медал на свободата на церемония на 16 ноември. Покойният певец ще бъде отличен като \"олицетворение на американската култура за милиони обожаващи го фенове по света\", както и за службата му в американската армия.   \"Елвис съчета госпел, кънтри, ритъм енд блус и създаде собствено звучене. Той продаде повече от милиард плочи. Също така Елвис служи в американската армия, като прие призовката въпреки славата си. По-късно участва в 31 филма, привлече рекордно голяма публика на концертите си. Спечели три награди \"Грами\". Той остана американска икона четири десетилетия след смъртта си\", гласи разпространено от Белия дом съобщение. Президентският медъл на свободата е най-високото американско гражданско отличие. Той се присъжда за \"особени заслуги към сигурността или националните интереси, световния мир или културата и други значими обществени или частни начинания\". Елвис Пресли е едва третият музикант, който получава медала посмъртно, след като Роналд Рейгън почете с него Мередит Уилсън и Каунт Бейси след кончината им.", "date": "2018.11.12", "title": "Награждават посмъртно Елвис Пресли с американски президентски медал"}
{"url": "https://www.blitz.bg/svyat/za-edna-godina-nad-polovin-milion-dushi-sa-posetili-luvra-v-abu-dabi_news639062.html", "text": "Повече от милион души са посетили Лувъра в Абу Даби през годината след откриването му, като над половината са били чуждестранни туристи, съобщи АФП.   Музеят беше открит тържествено през ноември 2017 г. от френския президент Еманюел Макрон и шейх Мохамед бин Зайед Ал Нахаян. Местните жители са били 40 процента от посетителите. За една година в Лувъра в Абу Даби са организирани 115 специални мероприятия, като дискусии, прожекции на документални филми, музикални вечери, десетки тематични изложби. Лувърът в Абу Даби е първият музей с това име извън Франция. В него са изложени повече от 600 творби, половината от които са заети от френски музеи. Сградата му е проектирана от архитекта Жан Нувел.", "date": "2018.11.12", "title": "За една година над половин милион души са посетили Лувъра в Абу Даби"}
{"url": "https://www.blitz.bg/svyat/mayka-krmekh-dshcherya-si-do-9-godishna-spryakh-chak-kogato_news639047.html", "text": "Жена от Северен Йоркшир кърмила дъщеря си, докато на деветгодишна възраст тя сама отказала млякото й. Майката на четири деца се оплаква, че ще й липсва времето, през което връзката им е била толкова силна, пише Daily Record.  \"Когато се появи Шарлот, реших, че няма да я принуждавам да се отбие от кърменето. През последните години, аз я хранех веднъж месечно, ако тя не се чувстваше добре. Сега тя изкарва без мляко вече за два месеца,\" казва Шарън Синк.  Шарън Спинк твърди също, че благодарение на полезните свойства на майчиното мляко, момичето е напълно здраво и рядко се разболява. И въпреки критиките срещу нея, тази 50-годишна жена иска да разруши предразсъдъците относно кърменето на по-големи деца.    \"Не сме провеждали разговор да я спрем, а самата Шарлът дойде до това решение, и се надявам тя да си спомня чувството за комфорт и сигурност, което й дадох. Имаме много силна връзка и съм сигурна, че това се дължи на храненето.\"  Впрочем, Световната здравна организация препоръчва кърменето на бебето само до шест месеца, след което може да се добави допълнителна храна към дневния му порцион.  Шарън казва, че когато Шарлот била на пет години, я кърмила три пъти на ден. До тази възраст жената не се срамувала да храни дъщеря си във фризьорски салони, супермаркети и дори църква. Но когато момичето пораснало, започнали да го правят само у дома.  \"Разбира се, имам много негативни коментари, които ми пишат, че това е злоупотреба с детето, наричаха ме педофил и изрод, отначало ме разстройваха, но сега не ми пука - главното е, че Шарлът знае, че това не е вярно,\" обобщава Шарън. Превод: БЛИЦ  ", "date": "2018.11.12", "title": "Майка: Кърмех дъщеря си до 9-годишна, спрях чак, когато..."}
{"url": "https://www.blitz.bg/svyat/krasiva-milionerka-razocharovana-v-lyubovta-shche-plashcha-na-mzha-koyto-iska-da-y-e-gadzhe-video_news639064.html", "text": "Най-младата британска тотомилионерка Джейн Парк е готова да плаща 60 000 паунда годишно на човек, който ще излиза с нея.    Парк стана известна по целия свят, след като спечели 1 милион паунда само за 17 години. Днес тя е на 23, а британски таблоиди периодично съобщават за харчовете на красавицата.  Луксозни ваканции, модни аксесоари, операции на гърдите и бразилско дупе са само някои от нещата, за които Джейн е пръскала пари, а сега се надява да може да купи любов след поредица от невалидни връзки.  Източник на \"Mirror\" твърди, че тя планира да запише целия процес за документален филм, който ще излезе следващата година.  \"Джейн е страхотна и има какво да предложи, но тя отново остана сама и след като се превърна в милионер, тя няма любов\", твърди източникът.  \"Тя никога не е сигурна дали я обича заради банковата си сметка, така че би предпочела да сключи споразумение\", казва източникът, добавяйки, че \"желае да плати точната сума за някой, който е лоялен към нея\".  \"Джейн е страхотна и има какво да предложи, но тя отново остана сама и след като се превърна в милионер, тя няма късмет в любовта\", твърди източник на британския таблоид.  \"Тя никога не е сигурна дали я обича заради банковата й сметка, така че би предпочела да сключи споразумение\", казва източникът, добавяйки, че жената \"желае да плати точната сума за някой, който е лоялен към нея\".  Парк е имала връзка с финалиста от X Фактор Сам Калахан през 2016 г., но я прекъсна, след като той й изневери. После Джейн живееше с младия футболист Йордан Пигот, но тази връзка също не трая дълго.  По-рано тази година милионерката отказа да признае какво е останало от богатството й. Превод: БЛИЦ    ", "date": "2018.11.12", "title": "Красива милионерка, разочарована в любовта, ще плаща на мъжа, който иска да й е гадже (ВИДЕО)"}
{"url": "https://www.blitz.bg/politika/misteriyata-s-nikola-gruevski-se-zaplita-ostavat-dva-dni-do-vlizaneto-mu-v-zatvora_news639126.html", "text": "Бившият македонски премиер Никола Груевски е в неизвестност от няколко дни. Според съпругата му той не е в дома им в Скопие. Мобилният му телефон е изключен.     Вечерта в неделя съдът в Скопие обяви, че решението за излежаване на присъдата по делото „Танк“ – оказване на влияние за покупка на луксозен правителствен мерцедес за 600 000 евро, бившият премиер на  Македония и председател на ВМРО-ДПМНЕ Никола Груевски, трябва да получи в понеделник.     Тогава трябваше да се гледа другото дело, по което Груевски е обвиняем – „Титаник“, за изборни злоупотреби.     Заседанието за това дело обаче се отложи за сряда, тъй като се надяват до тогава да намерят Груевски. Досега не са успели да му връчат призовката. В петък съдебните куриери са се опитвали да го открият на обявения адрес, но безуспешно.     По първото дело присъдата е две години. В сряда, 14 ноември, Груевски трябва да се яви в затвора в скопския квартал Шуто Оризари.     Груевски може да бъде арестуван и принудително вкаран в затвора.       ", "date": "2018.11.12", "title": "Мистерията с Никола Груевски се заплита! Остават два дни до влизането му в затвора"}
{"url": "https://www.blitz.bg/svyat/adsko-mele-s-dva-uchenicheski-avtobusa-v-turtsiya_news639154.html", "text": "Единадесет ученици бяха ранени днес при катастрофа на два автобуса в северозападния турски окръг Болу, съобщи турската телевизия НТВ.   Общо три автобуса, в които имало ученици от начално училище, са заминали тази сутрин на екскурзия в окръг Болу. Катастрофата станала, тъй като първият автобус намалил силно скоростта заради бавно движеща се кола пред него, след което в него се блъснал вторият училищен автобус. В двата автобуса имало общо 117 деца. Ранените ученици са транспортирани в различни болници в района.", "date": "2018.11.12", "title": "Адско меле с два ученически автобуса в Турция!"}
{"url": "https://www.blitz.bg/daydzhest/udivitelen-fenomen-v-arabskata-pustinya-snimki_news639161.html", "text": "Арабската пустиня цъфна.   Заради рекордните валежи в Близкия и Среден изток, пясъчните полета край град Рафа в Саудитска Арабия са покрити с лилави цветя и зелена трева. Снимките на удивителния цветен феномен станаха хит в социалните мрежи.", "date": "2018.11.12", "title": "Удивителен феномен в aрабската пустиня (СНИМКИ)"}
{"url": "https://www.blitz.bg/svyat/kitay-predstavi-svoi-stelt-iztrebitel-ot-novo-pokolenie_news639163.html", "text": "Вчера се навършиха 69 години от създаването на Китайските военновъздушни сили. По този повод, на провеждащото се в момента Китайско авиационно изложение бе представен за първи път пред публика стелт изтребителят от ново поколение „Дзиен-20\", пише bulgarian.cri.cn.   На настоящото изложение могат да се видят 30 основни вида бойно оборудване на Китайските военновъздушни сили, които представляват пореден успех в тяхната реформа и модернизация. Зам.-командващият на Китайските военновъздушни сили генерал-лейтенант Сю Ансян заяви, че изтребителите „Дзиен-20\" вече е въведен в експлоатация и изпълнява бойни мисии. Той може да носи ракети със среден и далечен обсег на действие, както и ракети „въздух – въздух\". До 2020 г. военновъздушните сили трябва в като цяло да преминат един стратегически праг, като бъдат оборудвани с най-модерната техника, а до средата на века да бъдат на световно ниво, за да оказват подкрепа за реализирането на китайската мечта за велико национално възраждане, каза още генерал Сю Ансян. Зам.-началникът на Главния щаб на Китайските военновъздушни сили генерал-майор Джао Пънмин също посочи, че практическите учения заемат стратегическо място в усилията за бързо повишаване боеспособността.", "date": "2018.11.12", "title": "Китай представи свои стелт изтребител от ново поколение"}
{"url": "https://www.blitz.bg/svyat/svett-iztrpna-v-kndr-otkrikha-13-tayni-raketni-bazi-koito-mogat-vseki-moment-da_news639185.html", "text": "В Северна Корея са открити 13 тайни ракетни бази. Това съобщават световните медии, като се позовават на доклад на вашингтонския Център за стратегически и международни изследвания.  Предполага се, че в страната има около 20 секретни бази.   Според експерта на Центъра Дожузеф Бермудес властите поддържат базите в добро състояние, независимо, че се водят преговори със САЩ за ограничаване на разработките на ядрено оръжие.  Базите са в отдалечени планински райони и се предполага, че в тях има балистични ракети с различна далекобойност. Някои от тях могат да достигнат територията на САЩ и могат да бъдат изстреляни при извънредна ситуация, уточнява  .  Базата Сакканмол, намираща се близо до границата с Южна Корея, според доклада е в много добро състояние.  На 12 ноември The New York Times публикува спътникова снимка на обекта. Според изданието американското разузнаване е открило 16 тайни военни бази в Северна Кория.  Ройтерс посочва, че режимът в Пхенян досега не е признал за съществуването на обектите.  След срещата между президента на САЩ Доналд Тръмп и севернокорейския лидер Ким Чен-ун на 12 юни беше съобщено, че властите в комунистическата държава започват демонтаж на основния полигон Сохе, който се използваше за изстрелване на междуконтитенталните ракети „Хвасон-15), както и на ядрения полигон Пунгери.  За последно Северна Корея проведе ракетни изпитания на 28 ноември 2017 година.    ", "date": "2018.11.12", "title": "Светът изтръпна: В КНДР откриха 13 тайни ракетни бази, които могат всеки момент да..."}
{"url": "https://www.blitz.bg/svyat/zashcho-chukchite-menkat-zhenite-si-video_news639057.html", "text": "Всеки народ, живеещ изолирано от цивилизования свят, има традиции и обичаи, които изглеждат много странни за хората от големите градове, където животът бушува.        Днес, когато съвременният свят бързо се променя и постепенно се увлича в процеса на глобализация, традициите на малките народи изчезват и стават обект на историята. Някои обичаи обаче все още живеят и озадачават останалата част от обществото.    ", "date": "2018.11.12", "title": "Защо чукчите менкат жените си? (ВИДЕО)"}
{"url": "https://www.blitz.bg/daydzhest/strashna-konspiratsiya-vv-vatikana-samo-sled-33-dni-nachelo-na-katolicheskiya-svyat-papa-yoan-pavel-i-umira-a-minuti-sled-tova_news638753.html", "text": "На 26 август 1978 г. от Сикстинската капела в Рим се издига гъст облак бял дим. Албино Лучани е избран за 263-тия папа. Светският му живот и име остават зад гърба му. Албино вече е Йоан Павел I.  Със заставането си начело на римокатолическата църква, Йоан Павел I се превърнал в най-кратко служещият папа в историята. 33 дни след избирането си е намерен мъртъв.  Според официалните експертизи божият служител страдал от недиагностицирана сърдечна недостатъчност. Тялото му било намерено на 29 септември в леглото му от Сестра Висента. До него имало отворена книга и листа. Според съдебният лекар Йоан Павел I е починал около 11:00 ч. вечерта от инфаркт.  Реакцията на Ватикана след смъртта на папата и странното им и необичайно поведение през следващите 24 часа отваря широко вратата за конспиративните теории.  Според едно от последните разкрития, в книга, публикувана през 2017 година от журналиста Стефания Фаласка, папата се оплаквал от болки в гърдите часове преди смъртта си. Подобни оплаквания имал и предишния ден, но никой не обърнал внимание и така и не бил повикан лекар. Умишлено или не?  В друга книга, публикувана значително по-рано – през 1984 година от журналиста Дейвид Ялоп, час след като тялото на духовника било открито, кардинал Жан-Мари Вийо направил опит да покрие случая.  Той заповядал на всички да дадат обет за мълчание и да не споменават и думичка за това, което се е случило. Започнал да укрива доказателства – хапчетата за кръвно на папа Йоан Павел I, чехлите му, очилата, завещанието му... Всичко изчезнало. До следобедните часове всички 19 стаи в резиденцията на папата били почистени.  Само 12 часа след смъртта на папата Ватикана повикал балсаматори, които да се погрижат за тялото на покойника, преди който и да било съдебен лекар да има възможност да се направи по-обстоен преглед на обстоятелствата и да се установи какво е убило Албино Лучани.  Бързото балсамиране на трупа на папата е необичайно, но освен това и нелегално според италианското законодателство, което задължава да се изчака минимум 24 часа.  Това накарало мнозина да смятат, че освен тялото на папата, от Ватикана са искали да погребат и голямо количество доказателства за това, че смъртта му изобщо не се дължи на инфаркт и всъщност духовникът е бил убит.  Скорострелното балсамиране на католическия духовник веднага привлякло вниманието на италианската преса. Не бил издаден смъртен акт, не била направена никаква медицинска експертиза. Просто така – папата умрял в съня си изведнъж, 33 дни след като застава начело на римокатолическата църква и в това нямало нищо подозрително. Само за сравнение предишният папа Пол VI е бил балсамиран ден след като умира. Какво е различното този път?  Според журналиста Дейвид Ялоп, братята Синьорачи, които се занимавали с балсамирането на папите след смъртта им, са били повикани в 5:30 ч. сутринта – само 45 минути след като тялото на Йоан Павел I било намерено и много преди да дойде съдебен лекар.  По време на процеса не са отстранени никакви органи или пък течности, както се прави обикновено. Кръвна проба би могла евентуално да покаже, че в тялото има следи от отрова, а никой не искал да се разбира, че папата е бил убит. Затова Ватикана се уверява, че такава възможност няма да има.  Официалната позиция на римокатолическата църква била, че аутопсия на папата била строго забранена от доктрината. Италианската преса, обаче, се натъква на друго – аутопсия все пак е била направена, но тайно и резултатите от нея са били покрити.  Остава въпросът – ако папа Йоан Павел I в действителност е починал от инфаркт, то защо тогава Ватикана се държи толкова необичайно и създава впечатление, че има нещо гнило.  Официални представители на римокатолическата църква започнали да говорят пред медиите, че папата имал сърдечни проблеми. Твърденията, обаче, бързо били опровергани от личния лекар на Лучани – д-р Джузепе Да Рос, както и от приятелите и семейството на покойния папа.  В пресата се поява медицинския картон на Лучани, който проследява здравното му състояние 6 месеца преди неговата смърт. Мъжът бил в перфектно здраве и нямало никаква следа от сърдечни проблеми. Твърденията на Ватикана увиснали във въздуха. Освен това, се появил и мотив.  След като застава начело на световната католическа общност, папа Йоан Павел I бързо се превърнал в дразнител за Римската курия – появил се неочакван порив от негова страна за радикални промени в състава и организацията на Ватикана.  Появила се информация от вътрешен източник, който твърдял, че имало известни сблъсъци между Лучани и кардинал Вийот, както и с други членове на Римската курия, които се противопоставяли на планираните от папата реформи. Ожесточен спор възникнал и в нощта, преди смъртта на Йоан Павел I.  По думите на източника имало 4 листа хартия, които съдържали записки за планираните реформи. Същите, които били намерени до тялото на папата.  Обикновено при подобни мистерии има замесени и много пари. Затова една от теориите свързва смъртта на папата с Ватиканската банка и евентуалните й връзки с мафията и масонската ложа.  През 1968 година италианското правителство решава да освободи Ватикана от данъчно облагане. Така с години се натрупало огромно богатство, което било използвано, за да се манипулира международния пазар. За да попречат на схемата да достигне до широката общественост, а и да избегнат огромни санкции, от Ватикана решават да изнесат финансовите си активи извън Италия.  Ватиканската банка се обърнала към мистериозната личност на Мишел Синдона, който има връзки с мафията и масонската ложа. Той имал планове да изнесе натрупаното богатство на Ватикана през каналите на подземния престъпен свят, който се простира в цяла Европа.  Смята се, че именно порива за реформа на папа Йоан Павел I и решението му да изкорени изцяло корупционните практики във Ватикана, ще разкрият тези схеми и връзки с престъпния свят. Затова проблемът трябвало да бъде премахнат още от корена му – папата.  Има, обаче, и противници на конспиративните теории около личността и смъртта на Йоан Павел I. Според тях тялото било балсамирано толкова бързо от биологична гледна точка - за да се избегне по-напреднал стадий на разлагане.  При смъртта на папа Пий XII заради некачествено и закъсняло балсамиране тялото станало лилаво, а миризмата била толкова силна, че по време на погребалната церемония някои от стражите дори припаднали.  Освен това, през септември температурите в Рим са достатъчно високи, особено през въпросната 1978. Затова от Ватикана предпочели да избързат, за да избегнат подобен срамен сценарий с миризлив папа.  Книгата на журналиста Дейвид Ялоп била обстойно прегледана от историка Джон Корнуел, който смята, че всички твърдения са напълно грешни. Затова през 1987 година публикува своя труд \"Крадецът в нощта\".  Личните вещи на папа Йоан Павел I не са изчезнали, а са били завещани и предадени на неговата сестра. Освен това, аудиозаписи от нощта на смъртта доказват, че балсаматорите на тялото на папата не са били повикани толкова рано, колкото се твърди.  Източник:https:     ", "date": "2018.11.12", "title": "Страшна конспирация във Ватикана: Само след 33 дни начело на католическия свят папа Йоан Павел I умира, а минути след това..."}
{"url": "https://www.blitz.bg/svyat/nov-seir-ot-parizh-kralyat-na-maroko-napravi-neshcho-potresavashcho-dokato-sedeshe-do-melaniya-a-sprugt-y-trmp-snimkivideo_news639234.html", "text": "Вчера във френската столица Париж се проведе  . Там бяха едни от най-видните световни лидери.  Минути преди церемонията настана голям сеир, след като  .  Днес обаче потребителите в мрежата обсъждаха друга голяма изцепка, на която са се натъкнали по време на тържествата.  Докато френският президент Емануел Макрон държеше речта си кралят на Мароко Мохамед VI, който седеше до съпругата на американския президент Тръмп - Мелания, заспа.   Мароканският монарх изглежда изобщо не бе впечатлен от важното събитие или речта на френския президент.  Дори пословичната красота на Мелания Тръмп не успя да го задържи буден.      Постъпката му не само, че бе уловена от камерите, които предаваха на живо церемонията, но и от самия американски президент Доналд Тръмп.  Именно върху неговата реакция бе насочен обществения интерес.  Тръмп изобщо не изглеждаше доволен, че кралят на Мароко така сладко дреме до съпругата му. А поразяващият поглед на американския президент каза всичко, което той си мислеше.   Какво точно се случи може да видите във видеото: Превод: БЛИЦ  ", "date": "2018.11.12", "title": "Нов сеир от Париж! Кралят на Мароко направи нещо потресаващо докато седеше до Мелания, а съпругът й Тръмп... (СНИМКИ/ВИДЕО)"}
{"url": "https://www.blitz.bg/zdrave/diagnostika-i-lechenie/pet-bezpogreshni-simptomi-za-vsichki-vidove-rak_news639132.html", "text": "През последните десет години болните от злокачествени болести са се увеличили двойно и броят им продължава да расте!  Едно от най-опасните заболявания - ракът, може да бъде провокирано от много фактори - от наследствеността до хранителните навици. Лечението на рака е много сложна задача. При това медиците твърдят, че основната причина за смъртност от тази коварна болест дори не е самото заболяване. А това, че болните се обръщат за лекарска помощ, когато вече е станало много късно.  Има редица симптоми, характерни за развитието на какъвто и да е вид рак. Лекарите обясняват какви сигнали подава тялото и не бива за нищо на света да ги пренебрегнем, тъй като рискуваме да пропуснем развитието на рак. Има редица симптоми, характерни за развитието на какъвто и да е вид рак.    ", "date": "2018.11.12", "title": "Пет безпогрешни симптоми за всички видове рак"}
{"url": "https://www.blitz.bg/zdrave/zdravni-novini/konsultatsiya-aptekata-ne-mi-dostavi-lekarstvoto-po-kasa-kakvo-da-napravya_news639143.html", "text": "  Съгласно член от индивидуалния договор на аптеката с НЗОК/РЗОК при липса или недостатъчно налично количество на лекарствен продукт в аптеката магистър-фармацевтът се задължава да го достави не по-късно от 24 часа, считано от момента на постъпване на рецептурната бланка. ", "date": "2018.11.12", "title": "Консултация: Аптеката не ми достави лекарството по Каса - какво да направя?"}
{"url": "https://www.blitz.bg/zdrave/diagnostika-i-lechenie/zlatni-sveti-ot-iztoka-pri-bolki-v-stavite_news639140.html", "text": "Ставните болки са хронични и остри. Хроничните не са много силни, но са по-продължителни и по принцип човек сякаш свиква с тях, дори спира да ги лекува, което е грешка. Защото, продължавайки дълго време, хроничните ставни болки могат да доведат до деформация на ставите.   Острите се проявяват със зачервяване на ставите, локално повишаване на температурата. Страдащият може да усети пулсиране, острите болки трудно се изтърпяват, затова болният е готов на всичко, само и само да облекчи страданията си.   При хронични ставни болки можете да си помогнете по следния начин:  • Ако те се появяват в малките стави (имайте предвид, че ако пръстите “скърцат”, това е признак за приближаваща ставна болка), ще ви помогне сгъстен сок от листата на козя върба (върбата Ива). Най-добре е да се събират през лятото, като най-лечебни са пресните зелени листа на растението. У дома ги смелете в сокоизстисквачката. 20 г такъв сок се оставя на топло място, докато се изпари 2/3 от обема. Остават около 6 г гъст сок - малко повече от чаена лъжичка. Върбовият сок е много горчив, затова добавяйте мед или захар на вкус. Приемайте ежедневно по една чаена лъжичка гъст сок от козя върба в продължение на 10 дни. Следва прекъсване от 10 дни и пак можете да повторите лечението. ", "date": "2018.11.12", "title": "Златни съвети от Изтока при болки в ставите"}
{"url": "https://www.blitz.bg/zdrave/zdravni-novini/eto-kakvo-tryabva-da-yadem-ako-stradame-ot-akne_news638369.html", "text": "Правилното хранене е важен компонент в борбата срещу акнето. Експерти представиха 8 продукта, които могат да помогнат да се отървете от акнето.   Диета за борба с акнето Според експерти възпалената кожа, причинена от промените в структурите на пилосебацията, е характерна за юношеството и най-често преминава самостоятелно. Ако този проблем се задълбочи, има продукти, които ускоряват унищожаването на ужасяващите пъпки. ", "date": "2018.11.12", "title": "Ето какво трябва да ядем ако страдаме от акне"}
{"url": "https://www.blitz.bg/zdrave/zdravni-novini/tezi-10-neshcha-shche-se-sluchat-s-chovek-ako-spre-kofeina_news638944.html", "text": "Експерти от Швейцария посочиха 10-те неща, които ще се случат с организма ви, ако спрете кофеина.   ", "date": "2018.11.12", "title": "Teзи 10 неща ще се случат с човек, ако спре кофеина"}
{"url": "https://www.blitz.bg/zdrave/zdravni-novini/psikholozi-obyasnyavat-zashcho-kolednite-pesni-i-zvncheta-sa-stresirashchi_news639209.html", "text": "Ранното коледно озвучаване в магазините е стресиращо, защото напомня за задълженията по празниците, като купуване на подаръци и приемане на гости, съобщи в. \"Дейли мейл\". Особено дразнещо е то за служителите в магазините, които непрекъснато слушат подрънкването на звънчета.  Всичко, което слушаме отново и отново, може да ни подразни, но нещо в коледните песни ги прави особено натрапващи. Те ни напомнят за финансовите и емоционални притеснения по празниците, които се водят радостни, но всъщност са изпълнени със стрес.  Д-р Питър Кристенсън, професор в колежа \"Луис енд Кларк\" в Портланд, Орегон, обясни, че Коледа е свързана с притеснения най-вече заради подаръците. Очакванията са \"да прочетеш мислите на близките и да им осигуриш идеалния подарък\". Музиката се намесва в този стрес.", "date": "2018.11.12", "title": "Психолози обясняват защо коледните песни и звънчета са стресиращи"}
{"url": "https://www.blitz.bg/zdrave/zdravni-novini/tova-e-spisk-na-priznatsite-che-stradame-ot-lipsa-na-vitamini_news638962.html", "text": "Разумният прием на витамини може не само да направи човек по-здрав, но и да удължи живота. Но колко хора знаят как и кога е необходимо да вземат витамини и кога е просто опасно да го направят? Как да разпознаем липсата на витамини? Съществуват няколко признаци, по които можем да се ориентираме:   1) Кожа суха кожа поява на люспи по-бавно лекуване на рани 2) нокти лошо състояние чупливост продуктите за грижа не дават ефект петна, ивици, неравности по нокътната плоча", "date": "2018.11.12", "title": "Това е списък на признаците, че страдаме от липса на витамини"}
{"url": "https://www.blitz.bg/zdrave/zdravni-novini/posleditsite-ot-zasedyavaneto-sa-uzhasyavashchi_news638964.html", "text": "Цената на воденето на неактивен начин на живот е висока. Звучи като парадокс - нещо, което хората обичат да правят, за да се почувстват по-добре, в крайна сметка им вреди в дългосрочен план, пише профит.бг.  Повечето хора прекарват около половин ден седнали. Истината обаче е, че за тялото не е естествено да бъде в едно положение твърде дълго.  Ето до какви опасни последици може да доведе заседналият начин на живот. Безпокойство Според проучване, заседяването прекалено дълго може да навреди на психичното здраве. Изследователите са събрали данни от 3 367 държавни служители. Всички те попълват психологическа оценка на 4 седмици.  Резултатите показват връзка между психичното здраве и седенето. Тези, които съобщават, че са седяли повече от 6 часа на ден, показват повече симптоми на безпокойство от тези, които прекарват седнали по-малко от 3 часа на ден.", "date": "2018.11.12", "title": "Последиците от заседяването са ужасяващи"}
{"url": "https://www.blitz.bg/zdrave/zdravni-novini/zashcho-ne-tryabva-nikoga-da-spim-na-svetlo_news638972.html", "text": "Не включвайте нощната лампа в спалнята, трябва да спите в абсолютна тъмнина. Учените са заявили, че спането на лампа може да предизвика сериозни здравословни проблеми, включително рак и сърдечни заболявания.  Сънят на светло води до повишен риск от развитие на сърдечно-съдови заболявания, както и рак. Това съобщи началникът на медицинския център на Московския държавен университет \"Ломоносов\", кардиолог, сонолог Александър Калинкин. \"Наличието на ясна връзка между прекомерното осветление и риска от развитие на различни заболявания се потвърждава все повече. На първо място, става въпрос за сърдечно-съдови заболявания, рак \", каза ученият. ", "date": "2018.11.12", "title": "Защо не трябва никога да спим на светло?"}
{"url": "https://www.blitz.bg/zdrave/zdravni-novini/ksnata-vecherya-mozhe-da-vi-prichini-neshcho-uzhasno_news639235.html", "text": "Любителите на късните вечери и на похапването посред нощ са застрашени от сърдечносъдови заболявания и диабет, предупреждават специалисти от Американската кардиологична асоциация в публикация в сп. Лайв сайънс.       Късният прием на храна и нездравословният начин на живот нарушават биологичните ритми на човека. Този вреден навик води до повишаване нивата на кръвната захар и на инсулина в организма, увеличава се и кръвното налягане.", "date": "2018.11.12", "title": "Късната вечеря може да ви причини нещо ужасно"}
{"url": "https://www.blitz.bg/zdrave/postavikh-tova-pod-ochite-si-do-sutrinta-nyamashe-nito-edna-brchka_news638981.html", "text": "Това доказано средство отдавна е заслужено популярно. Необходимо е да нанесете вечерта под очите и просто да изплакнете с топла вода. Сутринта ще видите как тъмните кръгове са изчезнали и бръчките са се изгладили. Ефект може да се види дори след първата процедура.  От състоянието на кожата около очите зависи колко млад ще изгледаме. Малко вероятно е някой да оспори това. Торбичките под очите и бръчките могат визуално да състаряват. И, разбира се, всяка жена знае колко трудно е да се грижи за кожата на клепачите. Само защото е много чувствителна и неправилно избраната козметика може да доведе до подуване, зачервяване и влошаване на външния вид.този крем, предпочитам да го направя сам.\" Същото важи и за маските.", "date": "2018.11.12", "title": "Поставих това под очите си - до сутринта нямаше нито една бръчка"}
{"url": "https://www.blitz.bg/intsidenti/katastrofi/prvo-v-blits-debilna-katastrofa-na-stolichnoto-okolovrstno_news639225.html", "text": "Дебилна катастрофа е станала преди минути на столичния околовръстен път. Това заяви читател на БЛИЦ, който е станал свидетел на случилото се.  По думите му инцидентът се е разиграл в посока квартал „Младост“.  „Да им се чуди човек как шофират. Всеки си мисли, че е състезател, а накрая си пати жестоко, че понякога и невинни хора. Ето сега една кола се е преобърнала по таван. Няма друг автомобил и определено не е станала катастрофа. Пак някои си е мислил, че е голям шофьор и затова се е катурнал по таван. Дано все пак няма пострадали“, казва читателят ни.  По думите му на мястото на инцидента има патрулка кола.  Причините за инцидента какво и има ли пострадали все още не са ясни.  На   БЛИЦ очаква новини, снимки и видео от своите читатели в цяла България и по света    ", "date": "2018.11.12", "title": "Първо в БЛИЦ! Дебилна катастрофа на столичното околовръстно"}
{"url": "https://www.blitz.bg/ikonomika/bnb-s-vazhna-novina-etsb-nakhluva-v-shest-bg-banki-za-da-diri_news639240.html", "text": "Банковият надзор в Европейската централа банка (ЕЦБ) ще извърши цялостна оценка на шест български банки. Това съобщиха от централата на банката и Българската народна банка (БНБ).  Оценката се провежда в контекста на искането от страна на България за установяване на тясно сътрудничество с ЕЦБ.  Резултатите ще бъдат публично обявени през юли 2019 г.  Цялостната оценка е задължителна част от процеса на установяване на тясно сътрудничество между ЕЦБ и националния компетентен орган на държава членка на ЕС, чиято парична единица е различна от еврото.   На оценка ще бъдат подложени следните шест банки:  УниКредит Булбанк АД, Банка ДСК ЕАД, Обединена българска банка АД, Първа инвестиционна банка АД, Централна кооперативна банка АД и Инвестбанк АД.  Прегледът на качеството на активите и стрес тестът ще се основават на методологиите, които банковият надзор в ЕЦБ прилага в редовните си цялостни оценки на банките с актуална класификация като значими или с възможност да станат значими.   Процедурата ще започне през ноември 2018 г., а резултатите – в агрегиран вид и поотделно за всяка банка – се очаква да бъдат публикувани през юли 2019 г. Крайната дата за целите на процедурата ще бъде 31 декември 2018 г.   Според механизма за тясно сътрудничество, националният компетентен орган, какъвто е БНБ, ще бъде задължен да приеме всяка изискана от ЕЦБ мярка по отношение на кредитните институции.   Успоредно с това банковият надзор в ЕЦБ работи в тясно сътрудничество с Българската народна банка с оглед на потенциалната ѝ бъдеща роля на национален компетентен орган, за да подпомогне безпрепятственото ѝ интегриране в единния надзорен механизъм.    ", "date": "2018.11.12", "title": "БНБ с важна новина: ЕЦБ нахлува в шест БГ банки, за да дири..."}
{"url": "https://www.blitz.bg/obshtestvo/regioni/izvnredno-ot-varna-protestirashchi-se-mlatikha-pred-obshchinata-v-grada-snimkivideo_news639244.html", "text": "Сблъсък между протестиращи възникна на шествието срещу високите цени на горивата във Варна, съобщава \"Фокус\". Младежи си нанесоха удари пред Община Варна по неизяснени обстоятелства.   Сблъсъкът не попречи на над 300 души да продължат протеста към Катедралата на града и да блокират движението за Аспаруховия мост. Задръстванията в целия град продължават, на места движението се контролира от регулировчици.   Както БЛИЦ съобщи,  . В София протестът за горивата се сля с протеста на майките на деца с увреждания.  Десетки старозагорци също излязоха на улицата тази вечер срещу високите цени на горивата и ниския стандарт на живот. Масов протест има и в град Перник. Снимки/видео: Петел  ", "date": "2018.11.12", "title": "Извънредно от Варна: Протестиращи се млатиха пред Общината в града (СНИМКИ/ВИДЕО)"}
{"url": "https://www.blitz.bg/obshtestvo/zloveshcho-prorochestvo-na-baba-vanga-na-chetvrtiya-khoroskopen-znak-e-khvrlena-cherna-magiya-snimki_news638792.html", "text": "Добре пазената тайна, която ще ви развълнува е открита. Предсказанията на Баба Ванга винаги се сбъдват. Следователно,   трябва да бъдат особено внимателни! В пророчествата си обяви пълен финансов колапс на 4 зодии      Баба Ванга, сляпа българска пророчица, предупреди за грозотата и мизерията, с която ще се срещнат четири знака в хороскопа. Това ще доведе до завистта на другите и до уроки!  Защитете се от черна магия и аварии!  Черната магия е основната причина, поради която в живота ви се случват лоши неща. Хаос, мизерия, депресия, нещастие, страх, безплодие, болест - всички тези признаци, че някой ви е хвърлил черна магия! Не забравяйте, че никой не е имунизиран срещу черна магия. По всяко време можете да бъдете прокълнат и животът ви може да се промени напълно! Всичко ще стане, докато  . Но как да го направите Баба Ванга е известна с ритуалите на премахването на черна магия. Нейните ритуали са помогнали на хиляди хора да се отърват от черна магия и да се върнат към щастие, мир и радост в живота си. Черните магьосници се страхуват от ритуалите и! Хороскоп пророчество на Баба Ванга  Ванга предсказа, какво я очаква всяка зодия през тази година.  е строго пазена тайна, защото съдържа пророчества, които могат да причинят паника! Но също така съдържа съветите на Баба Ванга как да се състезавате срещу черна магия, отвращение и бедствие. Хороскопът НЕ ТРЯБВА да се споделя с други хора и НИКОГА не го използвайте върху друг, заради опасността от уроки!  ПРЕДУПРЕЖДЕНИЕ: Четири знака от хороскопа не ги очакват добри новини! Ако имате някакви съмнения, че някой е хвърлил черна магия върху вас,  ! Черната магия е порочен кръг, който вкарва жертвата в цялата верига от инциденти!           ", "date": "2018.11.12", "title": "Зловещо пророчество на Баба Ванга: На четвъртия хороскопен знак е хвърлена черна магия (СНИМКИ)"}
{"url": "https://www.blitz.bg/obshtestvo/regioni/gotsedelchevski-protestr-e-na-krachka-ot-gines-snimki_news639246.html", "text": "Българчето, което на 6 октомври се роди в Лондон на една и съща дата като татко си, дядо си и леля си и по тази причина стана световна сензация, не успя да впечатли жителите на Югозападна България, защото тук това явление не е прецедент. Има го в дома на гоцеделчевеца Андон Балтаджиев, който е лидер на неправителствената организация „Активна съвест” и през последните години беше организатор на протестите срещу строеж на джамия в родния си град и на бунта срещу ромите в Гърмен.  Бабата на Андон, синът й Йордан, който е баща на Андон Балтаджиев, и брат му Спас Балтаджиев също са родени на една и съща дата и дълги години фамилията чествала рождените дни 3 в 1, докато бабата не починала. Самият Андон оповести съвпадението на сакралната за семейството дата 6 ноември, с което честити празника на брат си и баща си. Протестърът не си спести и тънката ирония за английските лекари, които били толкова изумени от рождения ден на българчето, че го превърнаха за няколко дни в новина №1 на Острова, пише struma.bg.  Според статистиците шансът бащата да има същия рожден ден като сина си е 1:365, колкото са дните в годината, а шансът и дядото /а в случая на сем. Балтаджиеви – бабата/ да е роден на същия ден, е 1:365х365, или кръгло 1:130 000.  Засега гоцеделчевското семейство няма шансове да попадне в Книгата на рекордите „Гинес”, защото там вече фигурират 6 семейства – 4 от САЩ, едно от Финландия и едно от Япония, които държат рекорда за брой поколения, родени на една дата – 4. Всяко следващо бебе във фамилията обаче може да донесе на гоцеделчевското семейство световна слава. ", "date": "2018.11.12", "title": "Гоцеделчевски протестър е на крачка от „Гинес” (СНИМКИ)"}
{"url": "https://www.blitz.bg/lyubopitno/dzhadzhi/pretsedent-na-balkanite-strannata-tmnokosa-i-sineoka-eva-koyato-samo-v-dalechniya-iztok-sa-vizhdali-shche-zaraboti-v-blgarski-khotel-na-moreto-video_news639210.html", "text": "Изключителна иновация, невиждана досега на Балканите, е напът да дебютира в бургаския хотел  „Аква“. Това съобщи мениджърът на хотела Борис Минчев, цитиран от Флагман.бг.  Технологията се казва EVA Receptionist и представлява киоск за обслужване на клиенти, който в бъдеще би могъл да е способен да замени изцяло човешката работна ръка на рецепция. За момента обаче и дума не може да става за това.   „Пилотно въвеждаме на системата в България и дори на Балканите. В Далечния Изток – особено в Китай, Япония и Корея, тази практика вече е активна от години и има значително подобряване на обслужването. Ние ще получим софтуера за тази услуга и ще я въведем в хотела, като за момента нямаме никакви намерения да съкращаваме от персонала“, каза още мениджъра Борис Минчев.  Дали обаче технологията ще се приеме радостно от клиентите и дали няма да има обратен ефект – да окаже негативно влияние върху бизнеса, е въпрос, който засега няма отговор, тъй като системата не е пробвана на територията на България. Според мениджърът на хотела-пионер обаче, най-трудно ще бъде приета тя от българските туристи.  „Според мен те ще са основните клиенти, които няма да желаят да използват Ева. По принцип хората в света не са достатъчно готови за въвеждането на този тип технология, а в България тенденцията е, че изоставаме в тази сфера. Въпреки това трябва да се започне от някъде и смятам, че това е правилната стъпка към бъдещето. Само времето може да покаже“, заяви Минчев.  Той уточни, че по всяка вероятност Ева ще се имплементира на регистратурата в хотела поетапно, като с времето ще бъдат добавяни нови и нови функции докато достигне тя до пълния си капацитет – този, описан в рекламните материали на официалния производител. За да се окуражи употребата на робота вместо реалния рецепционист, в хотела ще бъдат въведени намаления за тези от клиентите, които предпочетат машината.  Първият по рода си робот рецепционист в България и на Балканите ще заработи най-късно до януари 2019 г., но очакванията са той да бъде пуснат в експлоатация не по-късно от края на декември още тази години.  ", "date": "2018.11.12", "title": "Прецедент на Балканите! Странната тъмнокоса и синеока Ева, която само в Далечния Изток са виждали, ще заработи в български хотел на морето (ВИДЕО)"}
{"url": "https://www.blitz.bg/svyat/iztrebitel-fa-18-na-sashch-padna-do-yaponskiya-ostrov-kitadayto_news639101.html", "text": "Американски военен изтребител F/А 18 падна днес във Филипинско море след като претърпя механична повреда по време на рутинни операции, съобщи военноморският флот на САЩ, цитиран от Ройтерс.   И двамата пилоти са били спасени веднага и са в добро състояние, се казва в съобщението.   Инцидентът е станал на 300 км от остров Китадайто, близо до южната японска префектура Окинава. Машината е излетяла от самолетоносача \"Роналд Рейгън\". Катастрофата се разследва.", "date": "2018.11.12", "title": "Изтребител F/А 18 на САЩ падна до японския остров Китадайто"}
{"url": "https://www.blitz.bg/ikonomika/boris-dzhonsn-dramatichno-velikobritaniya-e-blizo-do-plniya-uzhas-ot-kapitulatsiyata_news639112.html", "text": "Бившият британски външен министър Борис Джонсън отново призова министър-председателката Тереза Мей да промени плановете си за Брекзит, като я обвини, че налага сделка, която би оставила Великобритания в митническия съюз на Европейския съюз, след като тя напусне общността, и определи това като \"пълна капитулация\", предаде Ройтерс. \"Наистина не мога да повярвам, но това правителство изглежда е на прага на пълна капитулация\", написа Джонсън в седмичната си рубрика в британския в. \"Телеграф\".   \"Искам да вкусите пълния ужас от тази капитулация . . . ние сме на прага да приемем нещо, което е още по-лошо от сегашната конституционна позиция. Това са условия, които могат да бъдат наложени на колония\", заяви той. Джонсън обвини правителството, че е неспособно да договори начин едностранно да сложи край на т.нар. споразумение за подсигуряване, предназначено да предотврати възобновяване на граничния контрол между Ирландия, която е членка на ЕС, и британския район Северна Ирландия. Според него подобен провал би превърнал Великобритания във \"васална държава\", докато ЕС не реши да пристъпи към търговски преговори. \"Същността на идеята - че Обединеното кралство би трябвало да остане в митническия съюз и единния пазар на стоки и селскостопански храни, е това, което включва подсигуряването. А можете да сте напълно сигурни, че тази идея ще е в сърцевината на \"сделката\" , която не се съмнявам, че министър-председателят скоро и по магически начин ще осигури\", заяви бившият министър.", "date": "2018.11.12", "title": "Борис Джонсън драматично: Великобритания е близо до пълния ужас от капитулацията"}
{"url": "https://www.blitz.bg/kriminalni/prestplenie/izpluvakha-novi-podrobnosti-za-obira-kato-ot-ekshn-film-vv-veliko-trnovo_news639239.html", "text": "За 6 дни полицията във Велико Търново разкри добре планиран обир на каса с крупна сума служебни пари от архитектурно бюро. Трима бандити проникнали с въжета през покрива на офиса на петия етаж в центъра на града. Един от тях бил алпинист и използвал уменията си, пише \"Борба\".   Престъпното трио изнесло метална каса с 33 268 лева пак през покрива на сградата. Преди това един от групата успял да обезвреди алармата на частна охранителна фирма и системата не се задействала. 37-годишният Красимир К. познавал обстановката в бюрото, защото баща му дълги години е работил там като техник.  В  петък са били арестувани въпросният търновец Красимир К., 31-годишният Мартин от Елена и 41-годишният Венци Тапата от Горна Оряховица, който се оказал спец по този вид обири със 7 криминални и съдебни регистрации. Заради това той е задържан за 72 часа и прокуратурата в старата столица е поискала от съда неговия постоянен арест. Другите двама са обвинени и пуснати на свобода с мерки за неотклонение „подписка”. За разпит в полицията е бил привикан и бащата на Красимир, но срещу него обвинение поне засега няма.  Обирът бе извършен на 3 ноември и по предварителна информация ставаше въпрос за обир на каса с 50 000 лева. Цифрата обаче е била приблизителна и неточна. За 6 дни тримата бандити са успели да профукат 11 000 лева. Останалите 22 000 лв. са върнали, след като са били разкрити и задържани.  Въпросното бюро е на 40-годишния архитект Драгомир Йосифов. Той определи всичко, което е сполетяло него и колегите му, като сценарий за криминален екшън. За архитекта всичко е било добре планирано и обмислено от доста време, имало е следене и подготовка за извършване на престъплението.  „Благодарен е слаба дума за това, което свършиха момчетата и момичетата от полицията. Шест дни те не се прибраха вкъщи и бяха напълно съпричастни и отдадени на разкриването на това мародерство. Заради това аз им се покланям! Те заслужават това заедно с директора ст. комисар Димитър Машов, който е успял да привлече толкова млади професионалисти”, каза арх. Йосифов. ", "date": "2018.11.12", "title": "Изплуваха нови подробности за обира като от екшън филм във Велико Търново"}
{"url": "https://www.blitz.bg/obshtestvo/stolitsa/gotvi-se-nova-promyana-v-silueta-na-sofiya_news639247.html", "text": "Очертава се нова промяна в силуета на столицата. Емблематичният хотел \"Рила\" в центъра на София може да бъде достроен. Подобна възможност не е изключена, заяви главният архитект на града, цитиран от bTV.   Допълнително пристрояване на 10 етажна сграда с административно търговска част и жилища – такава  е новата идея за хотела. Дострояването е предвидено откъм улица „Леге”.  „Ние се намираме в едно доста ранно прозводство, в което собственик заявява намерениета си ние сме прегледали дали са допустими тези негови изисквания… … и сме казали да процедурата може да стартира”, заяви архитект Здравко Здравков.    Всяко жилище обаче трябва да има паркомясто. Най-логично според главния архитект е да се търси място под земята. Там обаче може да има археологически находки,  така че ще трябва да се произнесат и археолозите:   „В зависимост от естеството на самата археология може да се наложи да се осигури безпрепяствен обществнен достъп зависи какво ще се намери на това място!”, уточни Здравков.  Все още не е внесен проект как ще изглежда хотелът. Ако се стигне до строителство това може да бъе предизвикателство за движението в района. Одобрение на проекта в историчекия център на града ще трябва да даде и министерството на културата.", "date": "2018.11.12", "title": "Готви се нова промяна в силуета на София"}
{"url": "https://www.blitz.bg/svyat/goreshchi-razkritiya-za-shpionskata-afera-na-ruskite-sluzhbi-v-avstriya_news639074.html", "text": "Австрийският вестник \"Клайне цайтунг\" съобщава \"пикантен детайл\" в шпионската афера, свързана с подозренията,  .   Както съобщава вестникът в броя си от 12 ноември, решаващите улики са дошли от британските тайни служби. Фактът е интересен, тъй като \"британците се намират от години в постоянна вражда с руските тайни служби\", се казва в съобщение, разпространено от вестника. Висш австрийски офицер е заявил пред \"Клайне цайтунг\", че вероятно Великобритания съвсем целенасочено е подала информацията на Австрия, за да предизвика дистанциране на австрийското правителство от Русия, тъй като \"курсът на прегръдки с Кремъл\" не се харесва на редица западни държави. Впечатляващото покушение с новичок над бившия двоен агент Сергей Скрипал стана повод за най-тежки дипломатически усложнения, Великобритания, САЩ и Европейският Съюз наложиха санкции на Русия. Австрия непрекъснато беше натиснала спирачката и се прояви като \"разбираща Русия\", пише \"Клайне цайтунг\" и не се присъедини към западните държави, които през месец март отзоваха руски дипломати след опита за отравяне на Скрипал. Вестникът припомня и за впечатляващото покушение със смъртен изход на Александър Литвиненко, бивш сътрудник на руските тайни служби, който през ноември 2006 година беше отровен в лондонски хотел с радиоактивното вещество полоний 210. Малко преди да почине в болницата, Литвиненко заяви, че за смъртта му са отговорни функционерите в Кремъл и руският президент Владимир Путин. Обвиненият в проруски шпионаж полковник от запаса на австрийската армия е арестуван в петък, а днес правосъдните органи ще се произнесат дали да бъде оставен в предварителен арест. Очакванията са, че това ще стане.", "date": "2018.11.12", "title": "Горещи разкрития за шпионската афера на руските служби в Австрия"}
{"url": "https://www.blitz.bg/svyat/i-erdogan-plache-za-zaginaliya-pri-intsident-s-boepripasi-vnuk-na-disidenta-kara-yusuf-ot-dzhebel_news639103.html", "text": "Турският президент Реджеп Тайип Ердоган се обадил по телефона на семейството на з за да им изкаже съболезнования за неговата смърт. Подкрепата си в този тежък момент за майката Севджан и бащата Сунай Йондер, както и другите близки, изразил и външният министър Мевлют Чавушоглу, пише      22-годишният Юсуф служел в оръжейния склад в Шемдинли, в югоизточната провинция Хакари. Лично президентът на Турция Реджеп Тайип Ердоган съобщи за 7 загинали и 25 ранени воини при инцидент от стрелба с тежки боеприпаси. Експлозията е станала в базата в района на Шемдинли.      22-годишният Юсуф Йондер носи името на дядо си Юсуф Йондер – Кара Юсуф, който е от организаторите на протестите в Джебел срещу така нар. „Възродителен процес“. Семейството на загиналия войник живее в Аланя. Там живее и дядо му.  Майка му Севджан и баща му Сунай са родени в Джебел. Трагичната новина съкруши джебелчани, които изказват съболезнования на семейство Йондер.   ", "date": "2018.11.12", "title": "И Ердоган плаче за загиналия при инцидент с боеприпаси внук на дисидента Кара Юсуф от Джебел"}
{"url": "https://www.blitz.bg/svyat/trpki-shche-vi-pobiyat-ot-poslednite-dumi-na-brutalno-ubitiya-zhurnalist-khashogi_news639065.html", "text": "\"Задушавам се\" - тази фраза е била последната, изречена от саудитския журналист Джамал Хашоги, преди да бъде убит в саудитското консулство в Истанбул. Това разкрива таен запис, фрагменти от който са били разкрити от турски журналист пред телевизия Ал Джазира.   Записът, както се твърди, е бил направен по време на бруталното убийство на Хашоги на 2 октомври. Назиф Караман, ръководител на разследващия екип на в. \"Сабах\", е заявил пред катарската телевизия, че убийците на Хашоги са поставили на главата на журналиста плик, за да го удушат. \"Задушавам се. Махнете тази торба от главата ми, имам клаустрофобия\", казал Кашоги, преди да умре. По думите на Караман въз основа на записа може да се заключи, че убийството на Хашоги е продължило седем минути. Турският журналист е посочил, че електронното издание на проправителствения вестник в скоро време ще публикува няколко записа, на които са запечатани последните мигове от живота на саудитеца. Джамал Хашоги, който критикуваше властите в Рияд, е бил убит при посещение в генералното консулство на Саудитска Арабия в Истанбул на 2 октомври. Главният прокурор на Истанбул заяви, че Хашоги е бил удушен, веднага след като е влязъл в консулството, а след това тялото му е било разчленено и унищожено. ", "date": "2018.11.12", "title": "Тръпки ще ви побият от последните думи на брутално убития журналист Хашоги"}
{"url": "https://www.blitz.bg/kriminalni/osvirepeli-romi-s-kolove-i-bradvi-spretnakha-masov-boy-v-sheynovo-dvama-sa-mezhdu-zhivota-i-smrtta_news639196.html", "text": "Мъж и жена са с опасност за живота след масово сбиване на две ромски фамилии в село Шейново, Казанлъшко.  Мелето се разразило на 10 ноември около 15.30 часа. Между две семейства в селото възникнал скандал, който прераснал в сбиване.  По време на боя 44-годишен мъж многократно удрял с кол и ритал в главата и тялото 48-годишна жена. Той самият бил ударен с брадва в главата от 28-годишен мъж. Двамата пострадали са с черепно-мозъчни травми. Те са настанени в УМБАЛ - Стара Загора и състоянието им е критично.  В сбиването пострадал и мъж на 53 години. Той е настанен в МБАЛ - Казанлък с фрактури на пръст и на дланта на дясната ръка.  Трима мъже, участвали в сбиването, са задържани за 24 часа. Те са от Шейново и са на 24 г., на 22 г. и на 28 г.  Образувано е досъдебно производство. Работата по случая продължава.  ", "date": "2018.11.12", "title": "Освирепели роми с колове и брадви спретнаха масов бой в Шейново! Двама са между живота и смъртта"}
{"url": "https://www.blitz.bg/kriminalni/nakazanie/sdt-dade-khod-na-deloto-sreshchu-miroslav-borshosh_news639201.html", "text": "Софийски градски съд (СГС) проведе днес второ разпоредително заседание по делото срещу бившия директор на НДК Мирослав Боршош и Валентин Кръстев.    СГС насрочи първото заседание по делото да се проведе на 14 януари 2019 година. И на днешното разпоредително заседание адвокат Доковска, която защитава интересите на Боршош, поиска делото да бъде върнато, защото все още има неясноти в обвинителния акт, които могат да бъдат причина клиентът ѝ да не получи адекватна защита. Тя настоя още актът да бъде върнат на Софийска градска прокуратура за доработка. След като чу страните по делото, СГС прецени, че от прокуратурата са коригирали обвинителния акт и може да бъде насрочено редовно заседание. Припомняме, Мирослав Боршош и Валентин Кръстев са обвинени за длъжностно присвояване в особено големи размери, при което е ощетен НДК. Бившият изпълнителен директор е обвинен за това, че е разпоредил част от целевите средства - в размер на 3 431 146,06 лв. да бъдат разходвани за заплащане на разходи, които не са свързани с дейностите, за които са били отпуснати.", "date": "2018.11.12", "title": "Съдът даде ход на делото срещу Мирослав Боршош"}
{"url": "https://www.blitz.bg/obshtestvo/regioni/otkrikha-trup-na-zhena-v-kola-v-petrich_news639204.html", "text": "Тяло на жена е било открито в лек автомобил в град Петрич. Това съобщи Йорданка Шаркова, говорител на Областна дирекция на МВР – Благоевград.  По думите й не са констатирани следи от насилие.   Фактите и обстоятелствата за инцидента се изясняват.  На място има екип от криминалисти, предаде Фокус.    ", "date": "2018.11.12", "title": "Откриха труп на жена в кола в Петрич!"}
{"url": "https://www.blitz.bg/obshtestvo/regioni/izvnredni-razkritiya-za-mrtvata-zhena-namerena-v-avtomobil-v-petrich_news639207.html", "text": "Появиха се  . Оказа се, че тя е на 55 години, а колата, в която я намериха мъртва е с гръцка регистрация. Зловещата сцена се е разиграла в центъра на града.  На шокиращата находка попаднали петричани, които минавали зад сградата на пожарната в града, където е била паркирана колата, предаде struma.com.  Около мъртвата жена били разхвърляни празни опаковки от лекарства, установил огледът.  Предполага се, че се е самоубила.  Полицията изяснява случая и установява дали жената е имала близки хора в Петрич жената.  На този етап разследващите подозират, че мъртвата е гъркиня.  Хората живеещи наоколо твърдят, че от няколко дни жената обикаляла с колата си, излизала пушила нервно, а после пак изчезвала, но никой не знаел каква е.  Работата по случая продължава.    ", "date": "2018.11.12", "title": "Извънредни разкрития за мъртвата жена, намерена в автомобил в Петрич!"}
{"url": "https://www.blitz.bg/kriminalni/nakazanie/rangel-kavakov-ubi-zhestoko-11-godishno-momche-sega-iska-150-000-lv-obezshchetenie-ot-drzhavata_news639089.html", "text": "Осъден за убийство на 11-годишно дете по особено жесток и мъчителен начин, претендира да му бъде изплатено обезщетение от 150 000 лева за лоши условия в затворите в Пазарджик, София и Ловеч. Искът е срещу Главна дирекция „Изпълнение на наказанията“.  Рангел Каваков твърди, че килиите били пренаселени, без топла вода и естествена светлина, имало мухъл и плесен, хлебарки, дървеници и гризачи, храната била лоша. Това съсипало здравето му – станал мрачен, затворен, трудно контактен и автоагресивен. Били му изпадали зъбите.  Мъжът попада зад решетките, след като на 19 февруари 2000 година в село Куртово Конаре убива момче с 11 удара с метална тръба по главата. После влачи тялото му до главното шосе, за да инсценира катастрофа. Първоначално дори успява да заблуди полицията, която много дълго време разследва пътен инцидент, пише \"Дарик\".  Бащата на жертвата обаче се усъмнява, проверява в двора на дядо му и попада на ужасяващи локви кръв, което насочва работата по случая в правилната посока. Резултатите от аутопсията също са категорични – детето не е прегазено.  Във фаталната вечер към 20,00 часа 19-годишният тогава Каваков играе с 6 доста по-малки деца, сред които и убитият по-късно Костадин. Прилъгал го, че ще му даде пишеща машина, затова момчето тръгнало с него. Какви са мотивите за жестокото престъпление, и досега не е ясно. За да прикрие деянието си, мъжът захвърлил тялото на асфалта, където било намерено от случайно преминаващи с кола хора.  След залавянето му Рангел прави пълни самопризнания и показва на полицията къде е скрил тръбата с прикрепен към нея топуз, с която е удрял с нечовешка жестокост главата на Костадин.  Пред съда се опитва да се представи като невменяем, за да избегне затвора. Назначените експертизи обаче показват, че е с достатъчно здрав разум, за да отговаря за постъпките си. Прокуратурата иска доживотна присъда, но в крайна сметка му дават само 20 години.  В началото на наказанието си Каваков лежи в София, откъдето няколко пъти е изпращан в Специализираната психиатрична болница в Ловешкия затвор. За 5 години дори е бил настанен в общежитие „Кремиковци“ в група за възрастни и болни лишени от свобода. На 13 юни 2011 година е преместен в Пазарджишкия затвор.  Справки от трите места за лишаване от свобода сочат, че във всички килии, където е пребивавал, има достатъчно площ и нормални условия. Имали са прозорци, санитарни възли с топла вода, правени са обработки срещу насекоми и гризачи. Получавал е достатъчно храна.  Съдебно-медицинска експертиза пък сочи, че опитите за самоубийство на Рангел са бутафорни, за да бъде настанен в болница, а лошите битови условия, ако изобщо има такива, не му правели впечатление. Те не можели да са причина за загубата на зъбите, които по рождение били криви и дори при идеален живот са щели да опадат рано. Вещото лице установява още, че Каваков заменя отпусканите му сапуни и шампоани за цигари.  Претенциите на мъжа са отхвърлени. Решението е неокончателно.       ", "date": "2018.11.12", "title": "Рангел Каваков уби жестоко 11-годишно момче, сега иска 150 000 лв. обезщетение от държавата!"}
{"url": "https://www.blitz.bg/kriminalni/nakazanie/tsiganint-aleks-se-razkaya-za-krvavata-kasapnitsa-v-karnobat-no-dori-i-marin-markovski-ne-uspya-da-go-spasi-video_news639191.html", "text": "18-годишният Алекс Димов остава в ареста, постанови току-що състав на Апелативния съд в Бургас, който потвърди взетата на първа инстанция мярка за неотклонение. За днешното съдебно заседание Алекс Димов бе представляван от двама адвокати – Красимир Кацарски, който го защитаваше на първа инстанция и най-добрият български адвокат Марин Марковски, който не е по джоба на всекиго, съобщава \"Флагман\".   Първият застъпи тезата, че колата на Алекс, с която е причинил катастрофата изобщо не била нова, а на 18 години. Според Кацарски прокуратурата се опитвала да представи клиента му като човек, който кара богата кола и нарушава закона.  Марин Марковски бе още по-категоричен в пледоарията си: \"Клиентът ми не е искал да предизвиква тази катастрофа. Недопустимо е да го представяме като богаташа, който гази хората със скъпи коли. Защитавал съм свещеници, хирурзи, дори детска учителка, попаднали в подобна ситуация. Те, както и Алекс, са жертви на обстоятелствата”, каза Марковски.  Според него налице били достатъчни основание, за да се твърди, че Алекс е причинил катастрофата по непредпазливост, с което намекна, че ще се пледира за промяна на обвинението - в по-леко.  Адвокат Марковски загатна и каква ще е защитната линия и ще се чака психиатричната експертиза, автотехническата и тази за състоянието на пътя, които можели да променят коренно обстоятелствата, смята юристът.  „Не приемам доводите на първоинстанционния съд и прокуратурата, че едва ли не ще се качи зад волана щом бъде освободен. Той, тази книжка не иска да я види, вероятно поне пет години няма да помисли да кара кола”, допълни той.  Марковски атакува и друга теза на прокуратурата – че Алекс пътувал в чужбина и това е дава основания да се сметне, че може да се укрие. Според него клиентът му не е нарушил закона с това, че е пътувал извън страната. Прокуратурата щяла да има основание да  настоява за постоянния му арест бил, ако евентуално се укрива от правосъдието, а случаят не бил такъв, защото той е съдействал на разследващите и е посочил ясен адрес, където може да бъде открит.  Според прокуратурата обаче Алекс може да избяга, защото няма постоянен адрес и работа, а родителите му от години са в чужбина. Държавният обвинител Красимира Кателиева смята, че той може да наруши закона отново, ако бъде освободен и пледира да остане зад решетките.  Днес Алекс проговори, покая се и призова за по-лека мярка, но думите, които каза в зала сякаш бяха заучени реплики.  ", "date": "2018.11.12", "title": "Циганинът Алекс се разкая за кървавата касапница в Карнобат, но дори и Марин Марковски не успя да го спаси (ВИДЕО)"}
{"url": "https://www.blitz.bg/obshtestvo/regioni/eto-kakvo-se-sluchva-s-politsaya-obvinen-v-poboy-nad-belgiysko-semeystvo-kray-sandanski_news639208.html", "text": "Полицаят от Сандански, който бе обвинен от белгийско семейство край село Лешница, че ги е пребил, си е взел болничен докато върви дисциплинарната проверка по скандалния му случай. Докато тече проверката, а и докато полицаят е болничен, той не може да бъде уволнен.   Припомняме, че в петък, около 22 часа в двора на семейството от Лешница се разиграл страшен екшън. Полицаят, минал покрай къщата на белгийците и се кучетата им започнали да го лаят. Ядосан от Това, Костадин П., започнал да хвърля камъни и каквото му падне по тях. Показали се белгийците, за да видят какво става и се заформил як бой. Полицаят е обвинен, че с метален кол ударил жената по главата, като опитите на съпруга й да го спре още повече ядосали служителя на реда и мъжът също отнесъл няколко удара.  На място е извикан полицейски патрул, който укротил колегата си. Проверка с дрегер след скандалния случай, е установила, че Костадин е бил пил.  Работата по случая продължава.  ", "date": "2018.11.12", "title": "Ето какво се случва с полицая, обвинен в побой над белгийско семейство край Сандански"}
{"url": "https://www.blitz.bg/kriminalni/strelba-na-ozhivena-ulitsa-v-sandanski_news639216.html", "text": "Районна прокуратура – Сандански е внесла за разглеждане в съда обвинителен акт срещу И.Б. за незаконно държане на оръжие, отправяне на заплахи с убийство с употреба на оръжие и противозаконно унищожаване на чужда движима вещ.  Обвиняемият Б. се познавал с Д.С., с когото били във влошени отношения.  След обяд на 11.04.2018 г., при управление на лек автомобил „Сузуки Гранд Витара“ по бул. „Свобода“ в гр. Сандански, обвиняемият видял Д.С. заедно с приятеля му, които си говорили. През отворения прозорец на колата си И.Б. започнал да отправя обиди и заплахи спрямо опонента си, който от своя страна го игнорирал.  След известно време обвиняемият се върнал с автомобила си на същото кръстовище, където С. продължавал да разговаря с приятеля си, облегнат на предния капак на ползваното от него МПС марка „Мицубиши Паджеро“. Б. рязко намалил скоростта на управляваната от него кола, като почти спрял на пътното платно, отворил прозореца на предната врата и на висок глас заявил на Д.С., че ще го застреля. В следващия момент обвиняемият протегнал ръката си през прозореца, насочил пистолет и натиснал спусъка му. Изстрелът бил възпроизведен от него в посока на Д.С. и автомобила му.  Куршумът счупил две от стъклата на автомобила, излязъл от купето и продължил движението си и извън него под въздействието на значителна кинетична енергия.  Вследствие на случващото си и основателния страх, че може да бъде убит, Д.С. инстинктивно приклекнал на място. Възползвайки се от уплахата му И.Б. прибрал пистолета, увеличил рязко скоростта на движение на автомобила си и бързо се отдалечил в посока към изхода на гр. Сандански.  Междувременно пострадалият Д.С. уведомил органите на реда за случая, които незабавно посетили местопроизшествието и извършили оглед.  В хода на разследването е установено, че изстрелът е бил произведен от късоцевно огнестрелно бойно оръжие – пистолет, с калибър от 9 х 18 мм., както и че обвиняемият И.Б. не притежава надлежно разрешително, изискващо се съгласно Закона за оръжията, боеприпасите, взривните вещества и пиротехническите изделия, пише struma.bg.  В своите първоначални обяснения обвиняемият отрича да е извършвал престъпленията, в които е обвинен, като твърди, че по същото време тренирал заедно с приятеля си в района на парка към хотел „Свети Врач“. Впоследствие се е възползвал от правото си да не дава обяснения по случая.  Стрелбата е била извършена в светлата част от денонощието, в централна част на гр. Сандански на оживена улица, където е имало множество автомобили и пешеходци. Използването на огнестрелно оръжие би могло да нанесе сериозни увреждания на здравето и да застраши живота както на лицето, спрямо което бил насочен изстрела, така и на съвсем случайно преминаващи хора, които в този момент биха се оказали в района на произшествието.  Предстои делото да продължи в съда.    ", "date": "2018.11.12", "title": "Стрелба на оживена улица в Сандански"}
{"url": "https://www.blitz.bg/obshtestvo/kalpakchiev-opravda-ochakvaniyata-zapochna-da-se-zhalva-ot-sofistitsiran-i-perfiden-natisk-vrkhu-sdiite_news639223.html", "text": "Избраният този уикенд нов председател на Съюза на съдиите в България (ССБ) Калин Калпакчиев побърза да оправдае очакванията и още в понеделник започна да се жалва от натиск върху съдиите. В 12-минутно интервю-монолог в ефира на общественото радио, Калпакчиев визира актуални казуси, при които има признаци за натиск върху съдии, пише \"Правен свят\".  За да участва в предаването на БНР, Калпакчиев дори бе отишъл на \"Драган Цанков\" №4, вероятно в обедната му почивка на съдия от Апелативен съд – София.  Калпакчиев видя преднамереност в сезирането от страна на главния прокурор на Инспектората към Висшия съдебен съвет (ВСС) заради забавянето от досегашния председател на ССБ Атанас Атанасов на изписването на мотивите по оправдателна присъда на депутат от БСП с повече от четири месеца. \"Факт е, че отношението на институциите към нашата организация през последните години не е било на одобрение, най-вече заради критичните позиции, които съдът отстоява неотклонно по всички въпроси, свързани с функционирането на съдебната власт.  Уязвяването на съдебната независимост – тенденцията, която не е от сега, тя е от много години. Но така или иначе всеки съдия, независимо дали заема позиция в съсловната организация, или не, съзнава отговорността, че трябва да изпълнява задълженията си по най-добрия начин, че нашата работа е ясно, че е пред очите на обществото и съдиите по никакъв начин, заявявали сме го многократно, не се страхуваме от всички форми не демократичен контрол. Ние и това казваме и в декларацията Общото събрание на Съюза на съдиите по възможно най-отстранения и професионален начин – че тогава, когато се използват привидно начини за контрол, под привиден претекст, използвайки нелегитимна цел, за да се сплашват съдиите или по някакъв начин да се всява страх и в останалата част от колегите, това вече е от естество да уязви независимостта. Т.е. съдът, когато изпълнява функцията си по правораздаване, по решаване на делата справедливо и обективно, да се влияе от други съображения – дали ще бъде проверен, пък как ще бъде проверен. Защото, ако в случая, съдията е в нарушение при, да речем, неспазване сроковете за изготвяне на мотиви или от друг характер, има орган, който може да извърши проверка и това е неговият председател, председателят на съда или Инспекторатът да се самосезира по някакъв начин, има и освен това и процесуални способи. Но това демонстративно и привидно използване на законови средства, това демонстративно заявяване през медиите, което не се е правило спрямо друг съдия, начинът, по който се прави, очевидно показва, че се преследва друга цел, което вече е наистина притеснително\", разви тезата си Калпакчиев.  Новият председател на ССБ не направи директен коментар за отказа на ръководителя на ВКС Лозан Панов да даде обяснения пред КПКОНПИ за произхода на над 100 000 лв., установени след пълна данъчна ревизия на доходите на семейството му. Според Калпакчиев, освен Панов, обект на проверки били и други съдии: \"Сега голяма част от атаките са наистина по-софистицирани, перфидни, но те не са по-малко опасни. Ето например, говорим за проверки, за предизвикване на абсолютно неоправдан медиен натиск. Не само срещу председателя на Върховния касационен съд, има и други съдии, за които не се знае, срещу които се образуват данъчни проверки за дълги години назад и то като повод се взимат обикновено жалби на страни по дела, за които се знае, да речем, че има такива граждани, които \"професионално\" се занимават с това да пускат десетки и стотици понякога жалби до съда и те са недоволни от всеки един съдия, който им е разгледал делото, защото две трети от съдиите пък се отвеждат от разглеждането им. Държавата не може по този начин привидно да използва жалби, които очевидно се подават с цел неизвършено нарушение на съдията, да служат за такъв тормоз, защото това наистина е тормоз на съдията\".  Според Калпакчиев , контролът върху съдиите бил достатъчен, а работата им прозрачна, защото всеки можел да посещава съдебните заседания, а решенията и мотивите били достъпни в интернет. От думите на Калпакчиев се разбра, че съдиите, макар да твърдят, че не са недосегаеми, предпочитат да бъдат проверявани от Инспектората към Висшия съдебен съвет, а не от външен за съдебната система държавен орган, какъвто се явява новосъздадената Антикорупционна комисия. От думите на Калпакчиев се разбра още, че КПКОНПИ не била независима институция, а част от изпълнителната власт?! \"Включително и последните реформи, които се правиха в Конституцията и в Закона за съдебната власт 2016 година, форми за демократичен контрол, допустим, съобразно разделението на властите и независимостта на съда. Неслучайно бяха възложени на Инспектората всички проверки – и за почтеност, и имуществени декларации, на този орган, който ще проверява само съдии, преди беше Сметната палата, а не друг орган от изпълнителната власт, както е КОНПИ. Защото се смята, че този орган няма да уязвява по никакъв начин независимостта на съда. Всеки може да сезира Инспектората  - и гражданин, и страна, там вече въпросът е как се правят проверките\", обясни Калпакчиев.  Той обърна специално внимание и на приетите миналия месец от Съдийската колегия на ВСС Стандарти за независимост на магистратите, които силно накърняват правото на критични коментари към работата на съдиите и дори призовават народните представители да криминализират гражданското недоволство от скандални по своята същност съдебни актове. ", "date": "2018.11.12", "title": "Калпакчиев оправда очакванията, започна да се жалва от софистициран и перфиден натиск върху съдиите"}
{"url": "https://www.blitz.bg/kriminalni/prestplenie/cherna-khronologiya-na-dvoynoto-ubiystvo-v-nadezhda-razkriva-v-detayli-deystviyata-na-zhestokiya-kilr-viktorio_news639030.html", "text": "\"Скъпи мамо и тате... Дарина вече понесе своето наказание…\". Писмо със сходен текст пише до родителите си Викторио Александров – на 26, служител в частна охранителна фирма, с чисто съдебно минало. Прави го преди дни. По всяка вероятност, малко след като се разделя с жената, с която живее на семейни начала – Дарина Министерска, информира bTV.  \"В 18:31 ч. сме получили сигнал… 23-годишно момиче е починало  от огнестрелни рани… Издирваме бившия й приятел, с когото са живели на семейни начала, детенце на 1 годинка, което най-вероятно е с него\", съобщи в нощта на убийството директорът на СДВР Ивайло Иванов.  „Родителите първоначално се опитват да осъществят обичайната си комуникация с дъщеря си, която обаче не се реализира. Тя не вдига телефона за определен период от време. Отива на място майката, която чува звука на телефона на дъщеря си отвън, пред вратата. Бащата предприема действия, собственоръчно разбива вратата, вижда какво се е случило и моментално подават сигнал с майката към 112”, съобщи Валери Кофетаров от СДВР.  „Детенцето така е било грабнато, че едната му терлъчка беше под дивана, а другата в… просто не мога да ви опиша какво беше горе. Намерихме униформа – негова, от СОТ, която най-вероятно с претекст е дошъл да си вземе и тя му е отворила. С претекст да иска да си види детето, но той е дошъл просто да я убие\", каза Валерия Филкова, приятелка на семейството на Дарина. Часът е 13:06  – Бяга по стълбите с детето. Това показва запис от видеокамерата във кооперацията.  “Имам намерение да замина извън страната…\", пише в писмото му.  \"Насочва се към Северния парк, където в кофа за боклук се отървава от мобилния си телефон. Отива на автобусна спирка, където взима автобус 26, който ходи до Нови Искър. Слиза на спирка Курило, в близост има пицария\", разказа Валери Кофетаров. 16 ч. – 17 ч.  – В заведението  „Вътре сяда с детенцето. Поръчва си супа, бира, с която супа храни детенцето и филия хляб. За себе си след това поръчва и втора бира. На въпрос на сервитьорката, тя научава хипотеза от него, че живее в столицата, но са дошли на гости в Нови Искър.  В общи линии престоят му в пицарията е един час, съобщава, че жена му ще плати сметката. Излиза с детето навън. Не си плаща сметката в пицарията, напуска я тичешком. Започва да маха на спиращи автомобили\", допълни Валери Кофетаров. 17:10 часа  – Напуска заведението 17:20 ч.  – Качва се при брокерката  \"Почти пред колата изскочи човек с бебе на ръце и ми маха за стоп. Аз, като видях бебенцето, не можах да не спра. Спрях, качих го. Попитах го за къде е. \"До София съм, няма значение къде\". И тръгнахме на път. Сподели, че имало скандал в семейството, че със съпругата си са се скарали, че той бил виновен, защото бил попрекалил с алкохола. Тя го оставила с детенцето и взела колата. Това, което аз му казах, че децата никога не бива да бъдат жертви на проблемите на родителите и че не трябва да бъдат потърпевши. Каза на детенцето – \"Спокойно тати, утре ще си се приберем при мама или още днес\".  19:10 ч.  – Слиза от колата на брокерката; кв. \"Хаджи Димитър\"  Викторио се качва в такси.  \"Усетих удар по тила и зареди пистолета. Вика – „Ако искаш да живееш, слушай какво ти казвам”. Карай ме, вика, на най-високия мост, да скочим от моста, да се самоубием. „Аз не искам да навредим на детето”, това през цялото време говореше и го гушкаше. Повтаряше: \"Тати много те обича!\". Детето плачеше истерично. Като го питах детето какво ще го правиш, къде ще скачаш? Аз какво да го правя това дете? Той вика „Аз ще ти го оставя на тебе, ти ще го оставиш в най-близкото районно.“ Викам „Как ще ми го оставиш, аз не мога да се занимавам с дете.“ И той вика „Добре, тогава на Богоров ще ни оставиш заедно\", разказа таксиметровият шофьор. 21 ч . – Слиза от таксито край Долни Богров  \"Ако се опитат да ни разделят – ще умра с дъщеря си\", пише в писмото му.  22:30 часа  „На мероприятията, които са организирани по претърсване на местността, при насочване на вниманието на колегите нататък и тяхното намерение, явно да го претърсят, чуват двата изстрела, огнестрелни. След, което Викторио сам излиза от постройката с детето в ръка. Съприкосновение не е имало между него и полицаите. Оръжието го е оставил на мястото», обясни валери Кофетаров от СДВР.  Викторио и дъщеря му бяха откарани в \"Пирогов\". Никол издъхна няколко часа по-късно.  Версията на Викторио е, че няма спомен за убийството. Твърди, че Дарина не се грижела за едногодишното им дете им и че дори го малтретирала.  След като слязъл от таксито край Долни Богров, Викторио твърди, че заспал. Не помнел да е убивал и Никол.  „Видях светлина, чух крясъци. Нямам спомен какво стана. Никога не съм наранявал дъщеря си.”  \"Това е афект, който е предизвикал краткотрайно разстройство на съзнанието му\", твърди адвокатът на Викторио Александров Елисавета Иванова.  „Имаше след случая няколко разговора с него. Непосредствено след като отне живота на дъщеря си, се държа доста неадекватно. Впоследствие на това издигна една защитна теза, че не помни нищо. Не зная. Просто човек първо как би извършил нещо подобно. Не знам как се живее с такова нещо”, съобщи Валери Кофетаров – СДВР.  \"Делото още не е завършило така, че нямам какво да кажа. Има много неща за уточняване\", каза майката на Викторио Лидия Александрова.  ", "date": "2018.11.12", "title": "Черна хронология на двойното убийство в „Надежда” разкрива в детайли действията на жестокия килър Викторио"}
{"url": "https://www.blitz.bg/kriminalni/oshche-diryat-edin-ot-ubiytsite-na-zhenata-v-gorna-oryakhovitsa_news639221.html", "text": "Полицията продължава да издирва 36-годишния мъж, сочен за съучастник на убийството в Горна Оряховица в нощта на събота срещу неделя.    Тялото на 40-годишна жена беше намерено безжизнено след купон в апартамент в града. Заподозрян за престъплението е собственикът на жилището, който е задържан, уточнява bTV.  Настанен е във великотърновската болница, защото и той е с наранявания след фаталната вечер.  За негов съучастник се смята 36-годишен мъж, който е обявен за общодържавно издирване. Полицията разпространи негова снимка.  ", "date": "2018.11.12", "title": "Още дирят един от убийците на жената в Горна Оряховица"}
{"url": "https://www.blitz.bg/kriminalni/svirena-politseyska-gonka-vv-varna_news639222.html", "text": "26-годишен джигит блъсна с автомобила си БМВ полицейска патрулка по време на свиреп екшън с преследване във Варна и извън града.   Служителите на реда се опитали да спрат водача за рутинна проверка на варненска улица. Той обаче отказал да спази разпореждането на полицейски служители, оказал съпротива, избягал от проверка и провокирал преследване. При опит да се изплъзне от последвалия го полицейски екип той на няколко пъти създал опасни ситуации на пътя на ръба на катастрофата, пише  . Преследваният шофьор стигнал до близкото до града село Тополи, през което преминал с мръсна газ, а на изхода му ударил служебния полицейски автомобил и се опитал да го избута от пътя. В крайна сметка екшънът приключил близо до село Езерово, след като служителите на реда използвали помощни средства. Там 26-годишният водач и неговият непълнолетен спътник били принудени да спрат, но се заключили в колата и оказали съпротива на полицаите. По-късно е установено, че двамата са криминално проявени, а седналият зад волана никога не е бил правоспособен водач и е криминално проявен за множество деяния. При преследването и умишлената катастрофа няма пострадали. Екшънът се разиграл по време на специализирана полицейска операция за противодействие и превенция на конвенционалната престъпност във Варна и областта. В рамките на денонощие в резултат на масираните полицейски действия са проверени 880 души, от които 44 са задържани. Проверени са и 563 автомобила. Съставени са 140 акта за установени административни нарушения, образувани са 14 досъдебни и 6 бързи полицейски производства.", "date": "2018.11.12", "title": "Свирена полицейска гонка във Варна!"}
{"url": "https://www.blitz.bg/layfstayl/skorost/api-s-izvnreden-priziv-km-shoforite_news639230.html", "text": "Агенция Пътна инфраструктура (АПИ) направи извънреден призив към всички шофьори. От АПИ ги призовава водачите на автомобили, които не са сменили летните гуми със зимни, да го направят.  Причина се оказа очакваното в края на седмицата застудяване и във високопланинските райони е възможно дъждове да преминат в сняг.  БЛИЦ припомня, че по-рано днес  .  ", "date": "2018.11.12", "title": "АПИ с извънреден призив към шофьорите"}
{"url": "https://www.blitz.bg/obshtestvo/regioni/nov-udar-za-biznesmena-vetko-arabadzhiev_news639218.html", "text": "Спряха пречиствателната станция \"Елените\", собственост на бизнесмена Ветко Арабаджиев. Заповедта е на Окръжната прокуратура Бургас, съобщи Bulgaria ON AIR.  Съоръжението ще продължи да работи на авариен режим, за да не се стигне до екологична катастрофа.  Дотогава собственикът трябва да представи инвестиционна програма за модернизиране на съоръжението.  В пречиствателната станция се изливат водите от хотелите на ваканционно селище \"Елените\" и водите от курорта “Свети Влас“. Съоръжението обаче е остаряло, а капацитетът е недостатъчен.  От 2012 година до сега на оператора са наложени санкции над 7 милиона лева за замърсяване на морските води. Заради неплатените санкции екоинспекцията в Бургас внесе сигнал до Прокуратурата. Според РИОСВ пречиствателната станция работи без разрешително за воден обект от 2012 година.   Ветко Арабаджиев и съпругата му Маринела Арабаджиева са в неизвестност в чужбина, след като срещу тях започна разследване за пране на пари и укрити данъци.    ", "date": "2018.11.12", "title": "Нов удар за бизнесмена Ветко Арабаджиев"}
{"url": "https://www.blitz.bg/kriminalni/prestplenie/goreshcho-video-ot-obira-v-rusensko-selo-razkriva-kak-sa-deystvali-vorzhenite-banditi_news639224.html", "text": "Въоръженият грабеж на магазин „Пацони“ в Николово разбуни местните жители. Повечето от хората са изумени от инцидента, тъй като селото се смята за спокойно място.  Много от тях оказват съдействие на полицията, включително и с предоставяне на записи от видеокамери, които да помогнат за установяване на извършителите и идентифицирането на автомобила, с който са избягали, съобщава rusemedia.com.  От Районна прокуратура-Русе съобщиха, че е образувано досъдебно производство по случая. Продължават оперативните действия за установяване на самоличността на двамата извършители, както и за събиране на доказателства по делото. Разследването е още в начален етап. Ако се установи кои са мъжете, ще се пристъпи към привличането им към наказателна отговорност.  Припомняме, че около 20 часа в неделя двама мъже с маски на главите са нахлули в магазина в началото на селото. Вътре са били дежурни като продавачи момиче и момче. Единият от нападателите е размахал пистолет и е ударил момчето по главата.  Момичето, което стои е било зад касата, е успяло да натисне паник-бутона, с който да блокира отварянето на отделението за парите.  В резултат обирджиите не са успели да вземат дневния оборот. Задигнали са шест стека цигари и 100-ина лотарийни билети.        ", "date": "2018.11.12", "title": "Горещо ВИДЕО от обира в русенско село разкрива как са действали въоръжените бандити"}
{"url": "https://www.blitz.bg/layfstayl/za-damite/padna-golyama-misteriya-za-seski-modelkite-na-victorias-secret-i-pukhkavite-zheni-snimkivideo_news639055.html", "text": "Едва ли има жена, че и мъж, които да не са изгубвали ума и дума от секси моделките на известната марка за бельо Victoria's Secret. Ангелите на Виктория са емблема за красота, сексапил, чар и какво ли още не.   Кофти в цялата ситуация е, че не всяка нормална жена изглежда като моделките на Victoria's Secret. Именно заради това често пъти дамите изпадат в депресия или омраза към собственото си тяло. Напоследък все повече хора започнаха да нападат моделките на Victoria's Secret, че и самата компания. А една от причините е именно, че всички жени, които дефилират в грандиозното шоу са все прекалено слаби и няма по-пухкави дами. От Victoria's Secret излязоха със скандално оправдание защо не използват дебелички моделки. Не само това. Те стигнаха до там да заговорят и за транссексуални модели. ", "date": "2018.11.12", "title": "Падна голяма мистерия за сески моделките на Victoria's Secret и пухкавите жени (СНИМКИ/ВИДЕО)"}
{"url": "https://www.blitz.bg/zdrave/zdravni-novini/kakvo-pokazva-poyavata-na-kherpes-na-ustnite_news639137.html", "text": "“Той е признак на временен недостиг на имунна защита. Говорим за лабиалния херпес, но има и генитален, който също се проявява много често при някои хора и е признак именно на имунен дефект.  Дали дефектът е първичен или вторично обусловен, е въпрос на интерпретация от специалист, но се съветват хората, които имат често такива рецидиви, да се обърнат за по-подробни изследвания.  ", "date": "2018.11.12", "title": "Какво показва появата на херпес на устните?"}
{"url": "https://www.blitz.bg/obshtestvo/sled-grandiozniya-gaf-ss-skandalniya-klip-na-su-bashar-rakhal-szhali-zhestoko-i_news639219.html", "text": "Актьорът Башар Рахал съжали за недобрата си преценка по отношение на   скандалния клип за студентския кастинг за Телевизия „Алма матер“, който предизвика бурната критика на обществеността и медиите. Това става ясно след заседание на Управителния и Програмния съвет на Телевизия „Алма матер“.   След сериозна дискусия всички, участвали в обсъждането, са изразили своята убеденост, че директорът и екипът на Телевизия „Алма матер“ ще се придържат към академичните стандарти.  Ето какво гласи цялото становище на Управителния и Програмния съвет на Телевизия „Алма матер“:  Припомняме, че финалните кадри на видеото за кастинг на нови репортери и актьори показват как Башар се заглежда в късата пола на студентка. След като скандалът около видеото се разрази, Рахал заяви, че пошлостта на клипа е търсен ефект, чиято цел била да предизвика интерес.    ", "date": "2018.11.12", "title": "След грандиозния гаф със скандалния клип на СУ, Башар Рахал съжали жестоко и..."}
{"url": "https://www.blitz.bg/kriminalni/khvanakha-ubietsa-ot-gorna-oryakhovitsa_news639245.html", "text": "Властите са заловили мъжа, обявен за издирване за убийството в Горна Оряховица. 36-годишният мъж с инициали Н. К. е разпознат от хора в близост до автогарата в града.     Той е задържан от криминалисти, предаде Нова телевизия.  Мъжът не е оказал съпротива при задържането.  Той е задържан за срок до 72 часа. Очаква се Окръжна прокуратура във Велико Търново да поиска мярка \"задържане под стража\".  БЛИЦ припомня, че  .   Пристигналите на място полицаи констатират, че жената е загинала от множество прободни рани.  ", "date": "2018.11.12", "title": "Хванаха убиеца от Горна Оряховица"}
{"url": "https://www.blitz.bg/svyat/pushilin-vodi-v-izborite-za-glava-na-donetskata-narodna-republika_news639060.html", "text": "Денис Пушилин води в изборите за глава на самопровъзгласилата се Донецка народна република с 57,3 процента, пишат украинските медии.  Това е обявила пред журналистите Олга Познякова, председател на ЦИК на републиката. Данните са въз основа на обработени 27 на сто от бюлетините. \"Според информацията, в 00.00 часа са обработени 27,19 на сто от бюлетините в 149 избирателни комисии.“, е казала Позднякова. Разликата между първия, Денис Пушилин, и следващия в класирането до този момент, Роман Хроменков (17,3 %), е 40 на сто. ", "date": "2018.11.12", "title": "Пушилин води в изборите за глава на Донецката народна република"}
{"url": "https://www.blitz.bg/kriminalni/prestplenie/otvratitelno-video-18-gledachka-v-yasli-rita-i-prebi-zverski-momichentse-invalid-zashchoto-se-iztsapalo_news638852.html", "text": "Детегледачка, която трябвало да се грижи за момиченце - инвалид, изобщо не предполагала, че колегите й я снимат. Така всички видели отвратителното й, жестоко отношение към беззащитното дете, поверено й в яслите.  Момиченцето, което имало различни деформации, било в детски ясли в южноафриканския град Йоханесбург. Възпитателката трябвало да му смени памперса, но се ядосала, че в този момент детето се изцапало от пелената.  Тя се вбесила толкова много, че започнала да рита детето по главата, да го блъска и да го удря с раница. \"Ти си глупава! Ела тук да те почистя\", се чува на записа, разпространен и в интернет.  Видеото попаднало и при шефовете на яслите, които веднага взели мерки, уволнили възпитателката и я обвинили в бездушно и жестоко отношение към поверените й деца. Превод БЛИЦ    ", "date": "2018.11.12", "title": "Отвратително ВИДЕО (18+)! Гледачка в ясли рита и преби зверски момиченце - инвалид, защото се изцапало"}
{"url": "https://www.blitz.bg/svyat/osnovnata-upravlyavashcha-partiya-v-slovakiya-pecheli-regionalnite-izbori_news639056.html", "text": "Основната управляваща партия в Словакия печели регионалните избори, но подкрепата за нея намалява. Независими кандидати спечелиха най-голям брой мандати в местните избори вчера в Словакия, а най-голямата партия в управляващата коалиция - лявата партия \"Смер - социална демокрация\" (СМЕР-СД) на бившия премиер Роберт Фицо, понесе загуби, предаде Асошиейтед прес.   Независими кандидати спечелиха над 42 на сто от кметските места. Лявата партия СМЕР не печели нито един областен град, но остава партията с най-много места - 20 процента, в сравнение с 30 процента на изборите през 2014 г. Тя печели изборите за кмет в 592 от общо 2919 градове и населени места, но губи 255 в сравнение с изборите през 2014 г. Според неотдавнашна социологическа анкета СМЕР ще спечели парламентарните избори през 2020 г., но няма да събере парламентарно мнозинство със сегашните си коалиционни партньори. \"СМЕР остава най-силната партия, но подкрепата за нея намалява и не чуваме критични гласове вътре в партията, които да променят тази тенденция\", заяви пред Ройтерс политически анализатор от седмичника \"Тренд\". Вчерашните избори бяха първите след големите антиправителствени протести, предизвикани от убийството на разследващия журналист Ян Куциак и годеницата му, заради които падна правителството на Фицо. Следователите свързват убийството на Куциак с разследванията му на корупцията във властта. Публикуваните днес резултати от изборите показват, че хората искат промяна, заяви президентът Андрей Киска, цитиран от АП и Ройтерс. \"Желанието за промяна в стила на политиката е обещание за предстоящите президентски, европейски и парламентарни избори\", каза Киска, който не е партийно обвързан и подкрепи протестите срещу правителството на Фицо, отбелязва Ройтерс. Киска, уважаван и популярен политик, заяви, че няма да се кандидатира на изборите през 2019 г., но ще остане активен в политиката. Той не изключи възможността да създаде нова политическа партия и да се яви на парламентарните избори през 2020 г., добавя Ройтерс.", "date": "2018.11.12", "title": "Основната управляваща партия в Словакия печели регионалните избори"}
{"url": "https://www.blitz.bg/kriminalni/seks-skandal-trese-ukrayna-politseyski-nachalnik-plashi-ss-smrt-i-prashcha-otryazani-kraka-na-studentka-koyato-ne-mu-pusnala-snimki_news638387.html", "text": "В Украйна избухна скандал около заместник-началник на отдела за икономическа защита на Националната полиция Александър Варченко. Студентка от Политехническия институт в Киев на вчера съобщи, че високопоставеният служител се възползвал сексуално от нея, а след това започнал да я заплашва с насилие.  Наталия Бурейко се срещнала с Варненко в сайт за запознанства. Според нея отначало полицаят й се струвал галантен и уважаван мъж. Той се хвалил с връзките и позициите си в украинското общество. Казал й например, че комуникира с министъра на вътрешните работи Арсен Аваков и ръководителя на службата за сигурност Василий Грицак.  Мъжът предложил на момичето много пари за интимна връзка, но тя отказала и му казала, че няма интерес към по-нататъшна комуникация с длъжностното лице. Полицаят започнал да заплашва студентката и дори й обещал болезнена смърт.  \"Александър започна да пише обиди и да ме заплашва с насилие, да пише, че съм негова собственост, че съм никоя и че може да направи нещо с мен, което да ме заведе навсякъде. Той някак си разбра всичко за мен. Научи телефонния ми номер и започна да ми пише съобщения и да търси контакт с мен, заплашвайки ме с физическо насилие. Тази седмица ми изпрати цветя, придружени с нарязани пилешки крака\", разказва момичето. Варченко, коментирайки този скандал, каза, че информацията за поведението му е \"фалшива\". Въпреки това момичето, което публикува скрийншота за кореспонденция с длъжностното лице, бе изчезнало за ден. Днес обаче тя заяви, че е наред. Тя не отговаряла на обажданията , защото била в прокуратурата, където писака изявление за заплахи и тормоз. Тя обеща да информира обществеността за всяка стъпка и всякакви опити, методи и намерения да й бъде повлияно.   ", "date": "2018.11.12", "title": "Секс скандал тресе Украйна! Полицейски началник плаши със смърт и праща отрязани крака на студентка, която не му пуснала (СНИМКИ)"}
{"url": "https://www.blitz.bg/kriminalni/ekskluzivno-stana-yasno-koya-e-konsultantkata-ot-sdebnata-sistema-na-nikolay-banev-za-maroderstvata-i-grabezhite-po-moreto_news639108.html", "text": "Запознати информираха, че „гнилата ябълка“ в съдебната система е вещото лице Здравка Чернева Андреева, вписана към Окръжен съд-Бургас. Тя била близка приятелка и консултантка на Баневи и адвокатите му.   Тя ги учела как да преодоляват закона в разграбването на предприятията и рязането им за скрап.  Коя е обаче Здравка Андреева? За 100 лева можела да направи чудеса, а за 500 лева да танцува като циркова мечка. В Бургас обаче няма адвокат, който да не я познава, нея и брат и който е също вещо лице, пише днес troyanpress.com.   Днес Здравка Андреева е човека който трябва да бъде привлечен към наказателна отговорност, тъй като е отговорна за разбиване на запечатаните сгради от синдика Балабанов в Полимери, Девня.  Тя консултираше Баневи за всичко, как да разбиват, как да бракуват сгради, работещи машини. Това е тя Здравка Андреева на близо 80 години, но със спорна репутация и качества, който по-скоро я определят като съучастник на Баневи в грабежите, отбелязва troyanpress.com.  ", "date": "2018.11.12", "title": "Ексклузивно! Стана ясно коя е консултантката от съдебната система на Николай Банев за мародерствата и грабежите по морето"}
{"url": "https://www.blitz.bg/kriminalni/prestplenie/razbra-se-koy-e-mzht-stvoril-neshcho-nevizhdano-v-khaskovska-patrulkata-snimka_news639182.html", "text": "31-годишният Александър Янакиев е мъжът, задържан за закана и нанасяне на телесна повреда на полицай, съобщава haskovo.net, позовавайки се на свои източници. Мъжът, който от село Криво поле и преди е осъждан за хулиганство. Той бе задържан през май 2013 година заедно с негов авер за хулиганство и нарушаване на обществения ред. Тогава двамата бяха потрошили кръчма в Криво поле.  31-годишен мъж е задържан за закана и нанасяне на телесна повреда на полицай. На 10-ти в 1:45 часа в Районното управление в Хасково е получен сигнал от диспечер на частна охранителна фирма, че от заведение в комплекс „Веспрем“ в Хасково е задействан паник бутон с искане за съдействие. На място са изпратени два автопатрула, които установили, че в заведението е мъж, отказващ да си тръгне. Той отказал и да представи документите си за самоличност и е приканен да посети полицейското управление.  Поставени са му белезници и е качен в патрулния автомобил. Влизайки вътре, мъжът започнал да крещи и да си удря главата в задния десен прозорец на колата, крещейки и заплашвайки полицаите със саморазправа. Един от униформените се опитал да го успокои и да спре самонараняванията, но задържания го ухапал по лявото рамо и го заплюл в лицето.  От прокуратурата съобщиха, че рецидивистът е привлечен като обвиняем и е задържан за 72 часа. Предстои от държавното обвинение да внесат в съда искане за налагане на най-тежката мярка „задържане под стража“.     ", "date": "2018.11.12", "title": "Разбра се кой е мъжът, сътворил нещо невиждано в хасковска патрулката (СНИМКА)"}
{"url": "https://www.blitz.bg/kriminalni/prestplenie/obrat-trseniyat-za-ubiystvoto-na-mariya-v-gorna-oryakhovitsa-bil-suchastnik_news639134.html", "text": "Полицията продължава да издирва 36-годишния мъж, сочен за съучастник на убийството в Горна Оряховица в нощта на събота срещу неделя, съобщава bTV.   Тялото на 40-годишна жена беше намерено безжизнено след купон в апартамент в града. Заподозрян за престъплението е собственикът на жилището, който е задържан. Настанен е във великотърновската болница, защото и той е с наранявания след фаталната вечер. За негов съучастник се смята 36-годишен мъж, който е обявен за общодържавно издирване. Полицията разпространи негова снимка.  Припомняме, че 36-годишен мъж се издирва за бруталното убийство на 40-годишна жена в Горна Оряховица. Обезобразеният ѝ труп бе открит проснат в апартамент 24 часа след смъртта ѝ. Хората от блока подали сигнал в полицията, след като в петъчната нощ в дома ѝ се вихрел щур купон. Собственикът на жилището бил отведен в районното управление за разпит, след него бил освободен.   ", "date": "2018.11.12", "title": "Обрат! Търсеният за убийството на Мария в Горна Оряховица, бил съучастник"}
{"url": "https://www.blitz.bg/kriminalni/izvnredna-novina-ot-prokuraturata-za-mnozhestvo-imoti-i-bankovite-smetki-na-minyu-staykov_news639129.html", "text": "Апелативният специализиран наказателен съд наложи запор над дружествените дялове и банкови сметки на бизнесмена Миню Стайков, както и възбрана над множество негови недвижими имоти в цялата страна - земеделски земи, жилища, сгради. Това съобщиха от прокуратурата.  Специализираната прокуратура поиска това от съда, за да се обезпечи предвидената в закона конфискация за престъпленията, за които той е обвинен - ръководене на организирана престъпна група за продажба на цигари без акцизен бандерол, данъчни престъпления и пране на пари.  Миню Стайков, синът му Стайко Стайков и още шестима бяха обвинени 6 септември 2018 г. Часове по-късно Специализираната прокуратура представи на съда доказателства за това, че групата е организирала производството на цигари в нелегални фабрики и ги е разпространявала на Черния пазар. С действията си участниците са избегнали и плащането на ДДС и са възстановили неследващ се данъчен кредит в размер на 1 016 139 лева при търговска дейност. По отношение на Миню Стайков съдът прие като обосновано предположението, че е участвал в схема за пране на пари.  Миню Стайков и още двама от участниците в групата са с наложени мерки за неотклонение \"Задържане под стража\" и остават в следствения арест. Стайко Стайков се издирва.  ", "date": "2018.11.12", "title": "Извънредна новина от прокуратурата за множество имоти и банковите сметки на Миню Стайков"}
{"url": "https://www.blitz.bg/obshtestvo/regioni/loshi-novini-za-strashilishcheto-lyubo-gzara-ubil-mzh-sled-zabelezhka-za-klakson-nasred-sofiya_news638209.html", "text": "Софийска градска прокуратура (СГП) внесе в Софийски градски съд (СГС) обвинителен акт срещу Любомир Крумов за причинена смърт по непредпазливост вследствие на умишлено нанесена средна телесна повреда по хулигански подбуди, съобщиха от пресцентъра на прокуратурата.   По неофициална информация става дума за Любо Гъзара, известен в криминалните среди, който още миналата година е пуснат от ареста срещу 1500 лева гаранция. Мъжът ще бъде съден за това, че на 20.11.2016 г. пред заведение на ул. \"Княз Борис I\" в София, умишлено нанесъл удар с юмрук лицето на клиент, с което му причинил контузия на черепа и главния мозък. В резултат на получената травма 9 дни по-късно пострадалият починал. Според публикации в медиите жертвата се казва Красимир Пеев. По време на същия инцидент Любимир нанесъл и няколко удара с ръце, крака и стол в областта на главата на друг клиент на кафенето и с това му причинил временно разстройство на здравето, неопасно за живота. Повод за агресията на обвиняемия била забележка от страна на двамата. Около 17,00 часа Любомир шофирал по булеварда, движението било натоварено и заедно с други водачи форсирали двигатели и натискали клаксони. Това смущавало клиентите на заведенията, разположени по тротоара на улицата. При преминаване покрай една от масите Любомир отново натиснал клаксона. Седящи на масата клиенти му направили забележка да прояви търпение, тъй като друг автомобил в момента прави маневра и това е причина за образувалата се колона. Той реагирал бурно, като започнал да ги заплашва от автомобила си, след което се оттеглил. Десетина минути по-късно обаче се върнал пеша при тях и нанесъл удар с юмрук в лицето на единия. Той паднал на земята, ударил си глава в плочките на заведението и изпаднал в безсъзнание. Любомир Крумов продължил агресията си, като ударил втория мъж - бивш полицай на име Цветан, със стол и след падането му на земята му нанесъл удари с крак в главата, пише dir.bg. В резултат на това му причинил отоци, кръвонасядания и охлузвания по лицето. Ако бъде признат за виновен в извършването на първото престъпление, мъжът може да получи наказание от 2 до 8 години лишаване от свобода. За второто е предвидена присъда до 3 години лишаване от свобода.", "date": "2018.11.12", "title": "Лоши новини за страшилището Любо Гъзара, убил мъж след забележка за клаксон насред София"}
{"url": "https://www.blitz.bg/obshtestvo/bogatiyat-rom-aleks-ubil-dve-zheni-navrkh-zadushnitsa-smaya-sdiite-s-naglo-iskane_news639122.html", "text": "18-годишният карнобатски ром Алекс Димов, който на Задушница премаза и уби две жени в Карнобат, е поискал от Апелативния съд в Бургас да забрани на журналисти да присъстват на мярката му да неотклонение - в залата и пред нея, пише \"Флагман\".  Това става ясно от съобщение от пресцентъра на съдилището. Магистратите явно не са уважили молбата на защитника му, тъй като уточняват, че журналисти, както винаги, може да присъстват на заседанието, но без да извършат снимки в съдебната зала, което е обичайна съдебна практика.   Закриване на заседание се налага само при необичайни обстоятелства, например насилие над деца или при четенето на СРС-а.  Необичайното е наглото поведение на Алекс, който вместо да се покае заради случило се, опитва да наложи рестрикци за отразяване на мярката му. Той първо изобщо не се извини, не изрече и дума, а сега настоява да се изгонят журналистите от залата.   ", "date": "2018.11.12", "title": "Богатият ром Алекс, убил две жени навръх Задушница, смая съдиите с нагло искане"}
{"url": "https://www.blitz.bg/kriminalni/vorzhen-obir-v-rusensko-selo-banditite-prosnali-prodavach-na-poda-no-vzeli_news639139.html", "text": "Въоръжен обир е извършен в русенското село Николово. Двама мъже с маски нападнаха магазин. Полицията ги издирва. Инцидентът е станал около 20 часа снощи. В магазина имало двама служители – момче и момиче, съобщава bTV.     Маскираните извадили пистолет и ударили младежа по главата.     Момичето зад касата успяло да натисне паник бутона и да блокира достъпа до парите.     Нападателите откраднали само 6 стека цигари и лотарийни билети, след което избягали.     До късно през нощта полицията претърсваше автомобилите в района.    ", "date": "2018.11.12", "title": "Въоръжен обир в русенско село! Бандитите проснали продавач на пода, но взели…"}
{"url": "https://www.blitz.bg/kriminalni/prestplenie/shokirashchi-podrobnosti-za-brutalnoto-ubiystvo-na-mariya-v-gorna-oryakhovitsa_news639081.html", "text": "36- годишен мъж се издирва за бруталното убийство на 40-годишна жена в Горна Оряховица. Обезобразеният ѝ труп бе открит проснат в апартамент 24 часа след смъртта ѝ. Хората от блока подали сигнал в полицията, след като в петъчната нощ в дома на Мария се вихрел щур купон, пише „Телеграф“.   Младата жена, която живее сама, поканила двама, трима мъже, с които се наливали до малките часове, разкриха комшии от улица „Славянска“ 23. „Имаше силна музика от 1 до 5 часа сутринта. На другия ден дори помолихме домоуправителя да предупреди хората да не се повтаря вече това вдигане на шум“, разказаха живеещи в блока. Комшиите забелязали, че собственикът на апартамента, който по думите им се казва Светльо и е наркозависим, седи по обяд в събота пред кооперацията, а по лицето му имало следи от удари. „Той е човекът, който е подал сигнал в полицията, че в дома му има мъртва жена. Тялото ѝ лежало зад една от вратите 24 часа“, разказа съседка. Бил е направен оглед. Трупът на убитата Мария бил откаран в Съдебна медицина за аутопсия, а Светльо бил отведен в районното управление за разпит. След него бил освободен, а 36-годишният предполагаем извършител на убийството, чиито инициали са Н.К. - обявен за издирване. Комшиите са убедени, че собственикът на жилището също е бил на купона и е бил пребит от 36-годишния беглец.    „Чуваха се само мъжки гласове и блъскане. Сигурно е удрял главата на Мария в стената до смърт. На мен леглото ми е тук до стената, от другата страна тропане. Спре, пак започне. От 1 до 5 часа сутринта“, разказа мъж от съседния апартамент. Полицията и прокуратурата разследват убийството. Гражданите, които имат информация за местонахождението на Н.К., който е криминално проявен за кражби и вероятно наркозависим, да сигнализират на тел. 062/620 437, 0618/ 60040, 60041, 60042, на тел. 112 или в най-близкото управление на МВР. Анонимността им ще бъде гарантирана, уточняват от силовото ведомство.", "date": "2018.11.12", "title": "Шокиращи подробности за бруталното убийство на Мария в Горна Оряховица"}
{"url": "https://www.blitz.bg/obshtestvo/mitnichari-ot-kapitan-andreevo-si-izbrakha-za-proverka-kola-na-mladok-idvashch-ot-turtsiya-i-se-shashardisakha-ot-namerenoto_news639157.html", "text": "300 000 турски лири задържаха митническите служители на МП Капитан Андреево при проверка на български автомобил, влизащ в страната от Турция, съобщиха от пресслужбата на Агенция „Митници“.  На 07.11.2018 г. митническите служители селектират за проверка лек автомобил с българска регистрация, управляван от 21-годишен български гражданин, който пътувал сам и заявил, че не пренася вещи, стоки, благородни метали или парични средства за деклариране. При проверката митническите служители установяват, че в личния багаж на пътника, както и в джобовете на якето му, са укрити недекларирани 1500 банкноти в купюри по 200 турски лири. Недекларираната валута е иззета съгласно разпоредбите на Валутния закон и действащия Регламент /ЕО/ 1889/2005 на Европейския парламент и на Съвета от 26 октомври 2005 г и подлежи на отнемане в полза на държавата.  По случая е образувано досъдебно производство за престъпление по чл. 251 от Наказателния кодекс. Разследването се извършва от разследващмитнически инспектор от Митница Бургас под наблюдението на Районна прокуратура - Свиленград.  От началото на годината до момента на МП Капитан Андреево е задържана недекларирана валута с левовата равностойност близо половин милион лева. ", "date": "2018.11.12", "title": "Митничари от \"Капитан Андреево\" си избраха за проверка кола на младок, идващ от Турция, и се шашардисаха от намереното"}
{"url": "https://www.blitz.bg/kriminalni/nakazanie/eto-kak-markovski-shche-se-opita-da-izmkne-aleks-ot-mengemeto-na-burgaskiya-sd_news639179.html", "text": "Най-добрият и скъп наказателен адвокат в България - Марин Марковски, който пое защитата на карнобатския ром Алекс Димов намекна каква ще е защитната линия на подсъдимия, пише \"Флагман\".  При разглеждането на мярката за неотклонение в Бургаския апелативен съд адв. Марковски отбеляза, че все още е много рано, за да се правят конкретни заключения за вината на 18-годишния карнобатлия.  Очакват се няколко важни експертизи, които ще дадат допълнителна яснота за случая. Една от тях например била автотехническата експертиза на Мерцедеса на Алекс, който очевидци от махалата твърдят, че е аварирал и младият шофьор причинил катастрофата по невнимание.  Другата очаквана експертиза е психиатричната - ще даде яснота дали е психично здрав и в какво състояние е причинил катастрофата.  Третият довод е състоянието на пътя, което според защитата е причина за ПТП-о, тъй като на ул.Петър Берон имало дупка, в която той ударил Мерцедеса си и след това се забил в двете възрастни жени.  ", "date": "2018.11.12", "title": "Ето как Марковски ще се опита да измъкне Алекс от менгемето на бургаския съд"}
{"url": "https://www.blitz.bg/obshtestvo/stolitsa/parking-khaos-v-tsentra-na-sofiya-zaradi-nezakonni-kolcheta-i-ograda_news639193.html", "text": "Междублоково пространство в квартал \"Иван Вазов\" в София, на метри от бул. \"Витоша\" в центъра на столицата, е в доста тежко състояние. Живеещите там сигнализираха за незаконни антипаркинг колчета и скоби, изоставени автомобили, сухи клони, които застрашават и последното от тях е ограда, която обаче препречва пътя и подхода с автомобил към междублоковото пространство.   Иван Иванов живее в една от сградите. Той разказа пред телевизия \"България он ер\", че въпросната ограда е поставена за пръв път преди 2 години, а много пъти след подаване на сигнал до медии, тя е махана, но сега отново е там. \"Досега това беше улица, по която автомобилите от тези блокове минаваха за паркиране тук. Това беше излаз към бул. \"Витоша\". Сега сме заградени от всякъде\". Друга жена от същите сгради пък сподели пред камерата как една неделя е искала да се прибере с автомобила си, но не са я пуснали до междублоковото пространство заради оградата и разкопаното пространство. \"Постепенно се сложи тази ограда. Аз съм израснала в този квартал и си спомням, че имаше къща, вероятно собствениците са били обезщетени и след това земята е станала общинска. Предполагам, че е била предвидена за зелена площ, защото през всичките тези години си беше такава. Изведнъж нещо се случи, явно се е препродал имота\", разказа тя. Гражданите от тези кооперации, които споделят това междублоково пространство, вече са имали среща с районната администрация, на която им е било обещано да се промени планът, за да могат колите да се движат свободно и паркингът да се ползва от всичките живеещи, а по думите им сега няма достъп на пожарна или линейка до сградите.", "date": "2018.11.12", "title": "Паркинг хаос в центъра на София заради незаконни колчета и ограда"}
{"url": "https://www.blitz.bg/kriminalni/stolichani-sami-razkrikha-seriyniya-kradets-yordan-politsiyata-oshche-go-trsi_news639087.html", "text": "Обикновени граждани от София успяха да разкрият крадец със собствено разследване и с помощта на социалните мрежи. При това преди полицията. Мъж обикаля входовете на три столични квартала. Маниерът му навсякъде е еднакъв – проверява дали стопаните са оставили отключено, съобщава bTV.     Първо крадецът е записан от камери да влиза в апартамента на младо семейство от „Манастирски ливади”. До сряда същият човек е записан от камерите на още два апартамента – в кварталите „Младост” и „Лагера”.     Тримата потърпевши споделят кадрите във „Фейсбук”. Така започва разследване, което установява, че извършителят е един и същ. Отново в социалната мрежа крадецът е разпознат от негов комшия.     24 часа след последния опит за обир в „Лагера” потърпевшите, с помощта на останалите потребители на групата „Забелязано в София”, вече имат и адреса на крадеца, плюс  информация за роднините му и фейсбук профила му.     Оказва се, че той живее в кв. „Редута”, казва се Йордан. Съсед от близка къща също потвърждава, че човекът от записите на охранителните камери е въпросният Йордан. И наскоро е излязъл от затвора.     Един от потърпевшите – Любомир Коцев, е качил първи клип с крадеца във „Фейсбук”. Много хора го попитали откъде и какви камери да си купят, за да се защитят. Той признава, че не е подал жалба в полицията, но обеща да подаде.     От полицията заявиха, че извършителят все още се издирва.       ", "date": "2018.11.12", "title": "Столичани сами разкриха серийния крадец Йордан, полицията още го търси"}
{"url": "https://www.blitz.bg/kriminalni/prestplenie/sandanski-politsay-v-noshchen-ekshn-ss-semeystvo-belgiytsi-sezirakha-posolstvoto_news639095.html", "text": "Семейство белгийци, живеещи от 7-8 г. в санданското село Лешница, обвиниха полицая от РУ – Сандански Костадин Попов, че им е нанесъл побой, пише struma.bg.  Според показания на Уили и Кати двете им кучета, които отглеждат на двора, лаели много в петъчната вечер, те излезли на улицата, за да видят какво става, и видели непознат за тях мъж. Избухнал скандал, той им нанесъл няколко ритника, след като започнала разпрата. Чужденците сигнализирали за случилото се на тел. 112. На място пристигнала патрулка с екип дежурни полицаи, които разпитали потърпевшите.  Докато на улицата се събрала тълпа от хора, минал в кола, шофирана от майка му, въпросният полицай. Според запознати, след като К. Попов видял колегите си, слязъл от колата, за да види какво става, и белгийското семейство заявило, че той е нападателят, хвърлил камък по кучетата им, а след това ударил и тях. Каква е истината, ще трябва да установи разследването, което е започнало веднага.  Полицаят Костадин Попов е дал показания в РУ още същата вечер, след което е освободен. Той също е от село Лешница, но от години живее в Сандански със съпругата си и двете им деца. Същия ден семейството му имало повод за празнуване и цял ден били на трапеза. Двамата чужденци са потърсили лекарска помощ в приемния кабинет на санданската болница и след като са обработени раните им, са освободени. За инцидента е подаден сигнал и в посолството на Белгия. От полицията вчера казаха за вестник “Струма”, че случаят се разследва, започнато е досъдебно производство, което се води срещу неизвестен извършител. ", "date": "2018.11.12", "title": "Сандански полицай в нощен екшън със семейство белгийци, сезираха посолството"}
{"url": "https://www.blitz.bg/obshtestvo/nedelina-vdigna-telefona-i-chu-nay-strashnata-zaplakha-kvo-shche-te-razchlenya_news639118.html", "text": "47-годишният Емилиян Борисов от кюстендилското село Лозно получи ефективна присъда от 5 месеца лишаване от свобода, след като се закани по телефона на приятелката си. Емилиян е познат с ревнивия си нрав, преди 7 години той излезе от затвора, където лежа за убийството на съпругата си. Мъжът уби половинката си с чук за пържоли, а инцидентът тогава потресе цял Кюстендил. Той остана в затвора 16 години и бе освободен предсрочно, пише Struma.bg.   „Разбирам обвинението. Признавам се за виновен. Разбирам последиците на споразумението и ги приемам. Доброволно подписах споразумението. Отказвам се от разглеждане на делото по общия ред”, заяви Емилиян по повод новата си присъда. Случаят е от 12 юни тази година, тогава от дома си в с. Лозно на ул.”Даскал Димитрий“ №1 Емилиян се обадил по телефона и се е заканил на приятелката си Неделина. Той й се разкрещял: „Ще дойда в работата и ще те заколя, к…во, ще те убия, ще те разчленя!“.  Според магистратите престъплението е по чл.144, ал.3 от НК, поради което обвиняемият ще изтърпи наказание „лишаване от свобода“ за срок от 5 месеца. Определението е окончателно и не подлежи на обжалване. С присъдата месеците, прекарани в ареста, ще му бъдат приспаднати. Така че ревнивецът излиза още тази седмица на свобода. Емилиян Борисов убил съпругата си Венера през декември 2001 година. До свадата се стига след пиянски запой в „Домби бар”. Емилиян не пощадил и собствената си майка Живка, която също пребил.  Двете жени са приети по спешност. Венера не успява да надживее зверския побой, който впечатлил и дълго практикуващи медици в областния град. Младата жена на няколко пъти си събирала багажа, за да се върне при родителите си. От брака имали две малки деца. Емилиян се занимавал с кражби, след като се върнал от гурбет във Франция. ", "date": "2018.11.12", "title": "Неделина вдигна телефона и чу най-страшната заплаха: К…во, ще те разчленя…"}
{"url": "https://www.blitz.bg/obshtestvo/sdt-globi-s-1000-leva-konstantin-kamenarov_news639194.html", "text": "Софийският градски съд глоби с 1000 лева генералния директор на БНТ Константин Каменаров след поредното му неявяване в съдебна зала.  Каменаров е подсъдим за шофиране в нетрезво състояние и вече има условна присъда от 1 г и 3 месеца затвор на първа инстанция. Ако присъдата бъде потвърдена, Каменаров ще бъде принуден да напусне поста си, тъй като по закон членове на управата на БНТ не могат да са лица с влезли в сила присъди за престъпления от общ характер.     Делото срещу Константин Каменаров тръгна в негово отсъствие     До момента, Каменаров не се яви на нито едно от заседанията срещу него под претекст, че има служебни ангажименти и здравословни проблеми.  Днес в съда не се явиха нито той, нито адвокатът му, което накара съдията да наложи глобата. Всяко следващо неявяване на Каменаров, дори и при уважителна причина, ще се счита за злоупотреба с право и съдът ще може да вземе решение по същество и в негово отсъствие.  Следващото заседание по делото е насрочено за 11 януари. ", "date": "2018.11.12", "title": "Съдът глоби с 1000 лева Константин Каменаров"}
{"url": "https://www.blitz.bg/obshtestvo/ot-kpkonpi-obyasnikha-zashcho-privikvat-lozan-panov_news639159.html", "text": "Комисията за противодействие на корупцията и за отнемане на незаконно придобитото имущество обясниха защо привикват Лозан Панов. Припомняме, че както БЛИЦ писа председателят на ВКС Лозан Панов бе възроптал, че е недопустимо да бъде призоваван в качеството си на председател на съд. Оказва се обаче, е той е викан в лично качество.   Г-н Лозан Панов е поканен в Комисията за противодействие на корупцията и за отнемане на незаконно придобитото имущество (КПКОНПИ) за вземане на обяснения във връзка с ревизионен акт от Националната агенция по приходите (НАП) на базата на законовите правомощия на Комисията да прави проверка за потенциални корупционни действия на лица, заемащи висши държавни длъжности. Г-н Панов е поканен в лично качество, на служебния му адрес, съгласно разпоредбите на процесуалните закони.  В правомощията на КПКОНПИ е да взема обяснения от граждани във връзка с противодействие на корупцията и отнемане на незаконно придобито имущество. Това е предвидено както в чл.104, ал.1, т.5 (противодействие на корупцията), така и в чл.114, ал.2, т.2 (незаконно придобито имущество) от Закона за противодействие на корупцията и за отнемане на незаконно придобитото имущество (ЗПКОНПИ). При осъществяване на тези правомощия на Комисията, законът не прави разграничение в служебното качество на гражданите. Нещо повече, ЗПКОНПИ изрично посочва, че КПКОНПИ е органът, който разследва потенциално корупционно поведение на лицата, заемащи висши държавни длъжности, изредени в чл.6, ал.1 и председателят на ВКС е упоменат на първо място в т.7 на посочената алинея.  Както става ясно от чл.6, ал.2, по отношение на магистратите ЗПКОНПИ прави разграничение на органа, пред когото те подават декларации за имущество и който прави проверки за конфликт на интереси, но не и по отношение на проверките за корупционно поведение. На базата на тези разпоредби до момента органите на КПКОНПИ са вземали обяснения от магистрати.  КПКОНПИ смята за неприемливо самоидентифицирането на един магистрат с цялата съдебна власт и използването на институцията, която представлява като основание да се постави извън закона. Разделението на властите означава ненамеса от една власт в работата на друга, а не недосегаемост на представител на една от властите.\" пишат от КПКОНПИ. ", "date": "2018.11.12", "title": "От КПКОНПИ обясниха защо привикват Лозан Панов"}
{"url": "https://www.blitz.bg/obshtestvo/stolitsa/tezi-snimki-pokazvat-zashcho-stolichniyat-bul-slivnitsa-beshe-paraliziran-dnes_news639170.html", "text": "Аварирала кола в кръговото на Сточна гора е причината за тапата на столичния бул. „Сливница“ тази сутрин. Закъсването на автомобила довело и до масови нарушение на правилата за движение.   Това съобщи зам.-кметът по транспорт на София Евгени Крусев пред  . Колата е закъсала малко след 8 часа сутринта в кръговото кръстовище, а екипи на КАТ пристигнали час по-късно, уточниха от Столичната община. В момента превозното средство е преместено. За километрична тапа сигнализираха много граждани като обясниха, че движението е изключително затруднено и са били необходими часове, за да преминат през булеварда.", "date": "2018.11.12", "title": "Тези СНИМКИ показват защо столичният бул. \"Сливница\" беше парализиран днес"}
{"url": "https://www.blitz.bg/obshtestvo/tsiganint-s-mertsedesa-ubil-dve-zheni-v-karnobat-shche-bde-zashchitavan-ot-nay-prochutiya-v-tsyala-blgariya-advokat-snimka_news639171.html", "text": "Най-известният наказателен адвокат в България Марин Марковски пое защитата на карнобатския ром Алекс Димов, който навръх Задушница премаза две жени в Карнобат, съобщава \"Флагман\".  След минути ще се гледа мярката му за неотклонение на въззивна инстанция.  Алекс иска да излезе на свобода, докато прокуратурата настоява да остане в ареста.  На първа инстанция - пред БОС той бе представляван от Красимир Кацарски.  Семейството му обаче е много богато и може да си позволи скъп адвокат от ранга на Марковски.     ", "date": "2018.11.12", "title": "Циганинът с Мерцедеса, убил две жени в Карнобат, ще бъде защитаван от най-прочутия в цяла България адвокат! (СНИМКА)"}
{"url": "https://www.blitz.bg/obshtestvo/politsai-pribrakha-ot-diskoteka-pocherpen-mzh-a-toy-stvori-neshcho-nevizhdano-v-patrulkata_news639124.html", "text": "31-годишен мъж е задържан за закана и телесна повреда на униформен. На 10-ти ноември в 1,45 часа в районно управление в град Хасково е получен сигнал от диспечер на частна охранителна фирма, че от заведение в комплекс „Веспрем“ е задействан паник бутон с искане за съдействие, пише  .   На място са изпратени 2 автопатрула, които са установили, че в заведението е мъж, нежелаещ да си тръгне. Той е отказал да представи и документите си за самоличност. Минути по-късно му били поставени белезници и бил качен в патрулния автомобил. Влизайки вътре, мъжът започнал да крещи и да удря главата си в задния десен прозорец на колата, крещейки и заплашвайки полицаите със саморазправа. Един от тях се е опитал да го успокои и да спре самонараняванията, когато е ухапан в областта на лявото рамо от задържаният. В полицейското управление е установена самоличността му. Мъжът от с. Криво поле и е стар познайник на полицията. Разследването по случая продължава, съобщиха от пресцентъра на Апелативна прокуратура - Пловдив.", "date": "2018.11.12", "title": "Полицаи прибраха от дискотека почерпен мъж, а той сътвори нещо невиждано в патрулката"}
{"url": "https://www.blitz.bg/obshtestvo/nepoznatiyat-geroy-ot-navodnenieto-v-burgasko-shche-pomaga-na-nuzhdaeshchi-se-da-dokosvat-shchastieto_news639130.html", "text": "Фондация „Докосни щастието“ е сбъднатата мечта на нейния основател и председател г-жа Теодора Игнатова. Тя създава ”Touch happiness foundation” в гр. Лубумбаши, Демократична Република Конго, където е почетен консул на Република България.  Днес фондацията увеличава влиянието и целите си в България. Основните й дейности у нас са свързани с превенция, здравеопазване и образование. Защото единствено чрез знание можем да вървим напред и само жаждата за образование е пътят, по който можем да тръгнем, за да се докоснем до щастието.  Чрез благотворителната организация стотици жени от Враца имаха възможност да бъдат прегледани от водещия европейски гинеколог д-р Дионисиа Куцюруба, таланти в неравностойно положение получиха подкрепа, организирани бяха спортни прояви и откровени разговори с младежи за вредата от наркотиците.  От миналата седмица член на УС на “Докосни щастието” е и Пламен Карашев. През 2017 година медиите го нарекоха ”непознатия герой” след като дни и нощи самоотвержено помагаше като доброволец на пострадалите от наводненията, които потопиха бургаското село Ливада. Помощта, оказана на пострадалите от Пламен след страшното бедствие, трогна хиляди хора в страната. Собственикът на автосервиз в Бургас заряза бизнеса си, организира приятели и успя да увлече стотици хора да помогнат, ако не с труд, то с покъщнина, строителни материали и пари за хората останали без дом след потопа.  За постъпката си Карашев оглави Категория \"Смело сърце\" в класацията на Българското национално \"Дарик\" радио за \"Мъж на годината\". Бе номиниран и за Бург на годината в родния си град. Пламен доказа, че когато сме заедно, обединени от една кауза, можем да изкачим и най-недосъпните върхове, да променим света.  Ето какво каза г-жа Теодора Игнатова, председател на фондация ”Докосни щастието”: ”Ние вярваме в каузи, за нас водещата сила са хората, които са готови да влязат в битка в името на щастието, затова е голяма привилегия и чест, че именно Пламен Карашев прегърна идеята ни и стана част от нашата фондация. Той е боец и ние сме сигурни, че със смел българин като него ще постигнем целите си. Ние вярваме, можем и го правим”.  През последните години дейностите на Фондацията се подкрепят от различни частни фирми и неправителствени организации, които прегръщат каузата и заедно помагат. Присъединиха се и много доброволци.          ", "date": "2018.11.12", "title": "„Непознатият герой“ от наводнението в Бургаско ще помага на нуждаещи се да докосват щастието"}
{"url": "https://www.blitz.bg/obshtestvo/regioni/chudo-v-kyustendil-stresiran-shofor-ot-nezakonen-akt-shche-poluchi-obezshchetenie_news639093.html", "text": "Шофьор може да получи обезщетение от ОД МВР- Кюстендил, заради неправомерно издадено наказателно постановление от РУ- Дупница. Административен съд- Кюстендил уважи частично иска на шофьора и осъди  ОД МВР – Кюстендил, да заплати на С.Г.Б., сумата от 1660 лв. Съдът прие, че ищецът е преживял емоционален стрес и душевен дисбаланс, заради неправилно наложената му от полицията глоба, след ПТП.     От показанията на съпругата на шофьора се установява, че последният бил много разстроен от наложеното му наказание, тъй като смятал, че не е виновен за реализираното ПТП. Станал неспокоен, нервен, често психическото му състояние водело до избухване на семейни кавги, пояснява Дарик.  660 лв. е обезщетението за причинени имуществени вреди, като това са адвокатските хонорари, които шофьорът е платил обжалвайки наказателното постановление от полицията в Дупница. 1000 лв. е присъденото обезщетение за причинени неимуществени вреди. Решението подлежи на обжалване пред Върховния административен съд.", "date": "2018.11.12", "title": "Чудо в Кюстендил! Стресиран шофьор от незаконен акт ще получи обезщетение"}
{"url": "https://www.blitz.bg/obshtestvo/roditeli-v-panika-prikriva-li-se-khepatit-a-v-stolichno-uchilishche_news639109.html", "text": "Притеснени родители ни сигнализираха за пореден случай на заразен от Хепатит А в столичното 54-то училище „Иван Рилски”. Става въпрос за болен учител на начален курс. Родителите твърдят, че ръководството на учебното заведение не ги е уведомило навреме, съобщава bTV.     Директорката на училището – Соня Василева, твърди, че в момента, в който здравните служби са потвърдили, че става въпрос за хепатит А, училището е взело мерки за дезинфекция и е уведомило личните лекари на всички деца от II клас, които са контактували със заразената учителка. Родителите обаче твърдят, че в училището не се почиства добре, а мерки са взети, когато станало ясно, че ще има телевизионен репортаж.     Хепатит А има в цяла София и то целогодишно, обяви д-р Костадинка Пачаръзова, директор на дирекция „Медицински дейности“ при Столична регионална здравна инспекция (РЗИ). По нейна информация няма регистриран случай на заразен ученик от 54-то училище. На изследване подлежат само децата, които са били в контакт с болната учителка, уточни тя.     144 деца в София са заразени с хепатит А за последните 4 месеца  В над 20 столични училища и детски градини е имало болни от хепатит А в периода 5 юли – 5 ноември, съобщиха миналата седмица от Министерството на здравеопазването.     С хепатит А са заразени общо 153-ма души, от които 144 са деца на възраст между 2 и 16 години.    ", "date": "2018.11.12", "title": "Родители в паника: Прикрива ли се хепатит А в столично училище?"}
{"url": "https://www.blitz.bg/obshtestvo/ima-li-nov-milioner-v-blgariya_news639099.html", "text": "След тегленето на печелившите числа в 90  тираж на числовите игри на Български спортен тотализатор, джакпотите в тях продължават да нарастват. За следващия тираж в четвъртък печалбите ще достигнат общо  7   830 000  лева.  Джакпотът в играта 6/49 ще бъде  4   120 000  лева.  За играта 6/42 джакпотът ще е  430 000  лева.  В играта 5/50 сумата е до  3 000 000 лева,  а в Тото Джокер –  30  000 лева. Печелившите комбинации в игрите, които бяха изтеглени на живо в предаването на СПОРТ ТОТО в ефирите на БТВ и БНТ, са:               Печелившите числа в игрите Втори тото шанс на „Тото 2 - 5 от 35” и Втори тото шанс на „Тото 2 – 6 от 49“, които бяха изтеглени в петък, 9 ноември, за 89  тираж, са :   В тях участваха всички играни комбинации за играта „Тото 2 - 5 от 35” и „Тото 2 – 6 от 49“ за предходния 89  тираж без допълнителен залог. Утре, 12 ноември, ще бъдат изтеглени печелившите комбинации за 90  тираж. Във Втори тото шанс на играта „Тото 2 – 6 от 49“ печалбата ще достигне до 130 000 лева, а в „Тото 2 – 5 от 35“ – до 200 000 лева, отново без допълнителен залог. Единственото условие е да запазите фиша си до тегленето на двете игри на следващия ден.  В играта с допълнителни печалби за почитателите на моментните лотарийни игри „ПЕЧАЛБИ ПЛЮС – СУМИ ЗА ДУМИ”, победител стана  Петя Василева,  която спечели  1000 лева,  защото беше по-бърза и съобразителна от своята съперничка  Петя Райчева,  която си тръгна с награда от  100 лева . В „ПЕЧАЛБИ ПЛЮС – СУМИ ЗА ДУМИ” могат да участват всички, които имат непечеливши талони от моментните лотарийни игри на Български спортен тотализатор. Необходимо е да регистрират кодовете за печалба от всеки талон в своя профил на   и да проследят дали някой от тях няма да бъде определен чрез жребий за участие на живо в предаванията по БНТ - четвъртък или неделя. Печалбата е до 1 000 лева.  Залози за игрите на Български спортен тотализатор се приемат във всички тото пунктове и в партньорски обекти, обозначени със стикер СПОРТ ТОТО, както и онлайн на интернет страницата  .    ", "date": "2018.11.12", "title": "Има ли нов милионер в България?"}
{"url": "https://www.blitz.bg/obshtestvo/privikakha-lozan-panov-za-vzemane-na-obyasneniya-pred-kpkonpi_news639110.html", "text": "КПКОНПИ е призовала председателя на ВКС Лозан Панов за вземане на обяснения по извършваща се проверка, съобщиха от пресцентъра на Върховния касационен съд. Лозан Панов се е оправдал, че е недопустимо да бъде призоваван в качеството си на председател на съд  \"Подобен подход грубо нарушава конституционния принцип на разделение на властите и същността на правовата държава. Намирам, че няма правно основание за явяването ми в сградата на КПКОНПИ на посочената дата, е казал Панов в свой отговор до комисията.  Причината за отговора на Панов е, че в негово отсъствие писмото за явяването му в КПКОНПИ е било предадено от трима служители на комисията на съдия Павлина Панова - зам.-председател на ВКС. То е било адресирано не до гражданина Лозан Панов, а до председателя на Върховния касационен съд. Според правилника за устройството и дейността на КПКОНПИ и Закона за противодействие на корупцията, комисията може да призовава и взема обяснения от граждани. Нормите обаче не предвиждат хипотеза за призоваване на председател на съдебна институция. ", "date": "2018.11.12", "title": "Привикаха Лозан Панов за вземане на обяснения пред КПКОНПИ"}
{"url": "https://www.blitz.bg/obshtestvo/ey-takova-chudo-ne-se-vizhda-vseki-den-dimitr-zhivee-poveche-ot-tri-desetiletiya-bez-samolichnost_news639100.html", "text": "Димитър Давидов повече от 30 години живее без самоличност. На 49 години е - без дом и без никаква самоличност, разказва Нова тв.   Димитър не съществува в системата на МВР. Преди няколко дни полицаи го намират безпомощен на улицата. В момента мъжът е настанен в психиатрична клиника.  Неговият случай не е единствен в историята на страната  ни. В момента се установява неговата самоличност. Защо никой през тези години не се е заинтересувал от него? - той е болен и нежелан. Ако беше здрав, вероятно службите щяха да се заинтересуват защо този човек не си вади лични документи.  През 2002 г. Димитър подпалва жилището си, а преди две години сестра му умира и той остава на улицата с диагноза шизофрения. Преди няколко години полицаи са го спирали на улицата и дори са му написали акт за това, че е без лични документи. Димитър е маркер за това до колко нашето общество е станало безчувствено към болката на другите. Реагираме само, ако ни загрозяват пейзажа, коментира началникът на психиатричната болница, където мъжът е настанен за лечение. В момента от болницата се борят за това Димитър да се сдобие с документи за самоличност, за да успее да се възползва от социални и медицински грижи. ", "date": "2018.11.12", "title": "Ей такова чудо не се вижда всеки ден: Димитър живее повече от три десетилетия без самоличност"}
{"url": "https://www.blitz.bg/obshtestvo/ogranichavat-trafika-po-am-khemus-ot-10-do-15-chasa-kray-yablanitsa_news639063.html", "text": "От 10 до 15 часа днес ще бъде ограничено движението по автомагистрала „Хемус“ край Ябланица, между 74-ти и 79-ти км.    Причината - извършване на дейности, свързани със строителството на новия участък от магистралата. Движението ще се пренасочва по пътя Ботевград - Ябланица, информират от пътната агенция.", "date": "2018.11.12", "title": "Ограничават трафика по АМ „Хемус“ от 10 до 15 часа край Ябланица"}
