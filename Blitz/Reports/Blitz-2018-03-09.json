{"url": "https://www.blitz.bg/svyat/palacht-pusna-tok-i-ednometrov-plamk-izrigna-ot-glavata-mu-ochevidets-na-60-ekzekutsii-razkazva-v-kakvi-mki-umirat-izrodite-i-banditite-snimki_news584858.html", "text": "В качеството си на журналист, американецът Рон Уорд е станал свидетел на повече от 60 екзекуции, съобщава Mirror Online. На 46-годишна възраст за първи път присъства на изпълнение на смъртна присъда. Тогава на електрическия стол сяда Ърнест Добърт. Той е екзекутиран на 7 септември 1984 година. Престъпникът е осъден за убийството на малолетните си деца. 67-годишният Уорд е присъствал на много екзекуции, при които са възниквали и редица непредвидени ситуации. „Когато електричеството премина през тялото на един от убийците, на бялата му риза внезапно се появи кръв. За да бъде убит друг престъпник, се наложи да му бъдат бити две смъртоносни инжекции. Минаха 34 минути, преди той да издъхне”, спомня си журналистът.  По думите му, през 1989 година са изпълнили смъртната присъда на един от най-известните престъпници в света – Тед Бънди - сериен убиец, изнасилвач, некрофил, убил и изнасилил голям брой млади жени и момичета през ‘70-те години на миналия век. След като се разнесла вестта, че той вече е мъртъв, в околността на затвора във Флорида имало празнични фойерверки.  „Два пъти с ужас съм гледал как когато служителят в затвора включва електрическия стол, главата на осъдения пламва”, спомня си той.  На 4 май 1990 година присъства на екзекуцията на 43-годишния Джеси Таферо, осъден за убийството на двама души, сред които и полицай. Освен него, процесът бил наблюдаван от служители на затвора и адвокати. Всички те изпаднали в шок, когато екзекуторът дръпнал превключвателя. „Пламъци,  високи няколко фута, се извисиха над главата му по време на екзекуцията. И спря да гори едва след като столът бе изключен”, спомня си Уорд.  Подобна случка се разиграла и седем години по-късно, когато присъствал на изпълнението на смъртната присъда на кубинеца Педро Медина, осъден за убийството на своя съсед – учител от начално училище.  „Аз все още съм невинен”, били последните думи на Медина на 25 март 1997 година, преди главата му да бъде обгърната от пламъци.  „И в двата случая служителите бяха сменили изкуствената гъба в шлема с гъба от естествени материали. Когато пускаха напрежението, те се възпламеняваха”, отбелязва журналистът. Превод: БЛИЦ    ", "date": "2018.03.09", "title": "Палачът пусна ток и еднометров пламък изригна от главата му! Очевидец на 60 екзекуции разказва в какви мъки умират изродите и бандитите (СНИМКИ)"}
{"url": "https://www.blitz.bg/obshtestvo/regioni/stana-yasno-chiy-e-trupt-koyto-izpluva-ot-reka-kray-plovdiv-snimki_news584880.html", "text": "35-годишният Райчо е загиналият мъж край пловдивското село Първенец. Неговото тяло беше намерено вчера от минувачи в река Първенецка. Младият мъж бил видян последно в едно от заведенията край реката в сряда вечерта и след това така и не се прибрал в дома си.  Райчо живеел заедно с баба си в къща в селото, но преди няколко месеца тя починала и той останал сам. Нямал редовна работа, изкарвал прехраната си ден за ден. Ходел където го викнат и така свързвал двата края. Хората в селото го описват като „душа човек”, винаги поздравявал с усмивка и помагал на всеки, който го помоли, съобщава  .  „Беше приятел на всички! Нищо лошо от него не сме видели, винаги беше усмихнат. Някои го взимаха за майтап, правиха си смях с него. Той обаче никога не се разсъди, смееше се с тях”, разказва мъж от селото.  Според хората, Райчо имал навика, когато си пийне повече, да се къпе в реката, така си обясняват и злополучната нощ. Те изключват версията мъжът сам да е посегнал на живота си.   Това обаче са само догадки, все още няма официална информация каква е причината за смъртта на 35-годишния мъж. Полицаите не са открили следи от насилствена смърт. Разследването по случая продължава. ", "date": "2018.03.09", "title": "Стана ясно чий е трупът, който изплува от река край Пловдив (СНИМКИ)"}
{"url": "https://www.blitz.bg/svyat/atentatort-okrvavil-parizh-progovori-za-prvi-pt-pred-sledovatelite_news584866.html", "text": "Единственият оцелял терорист от атентатите в Париж през ноември 2015 г. Салах Абдеслам днес е дал за първи път показания пред френските власти, съобщават белгийски медии. Той е пожелал да говори, но не за да обясни какво и защо е направил, а за да оневини своя съучастник Али Улкади. Абдеслам е настоял, че Улкади единствено го е откарал в нощта след атентатите от Париж в Брюксел.  Даването на тези първи показания е свързано със състоянието на майката на Улкади, която е на смъртно легло. Самият Улкади също е лишен от свобода, уточняват медиите.  Преди месец в Белгия започна първото дело срещу Абдеслам – за участие в престрелка с полицията в Брюксел дни преди да бъде задържан през март 2016 година. Абдеслам отказа дори да потвърди самоличността си пред съда и пожела повече да не присъства на заседанията, информира bTV.  Във Франция, където е въдворен в затвор край Париж, терористът очаква второ дело – за атентатите във френската столица. Салах Абдеслам е френски гражданин, роден и отраснал в Брюксел.  Брат му Брахим се взриви в бар в Париж. Ролята на Салах Абдеслам в атентатите не е ясно установена, но според следствието той е оцелял, не защото не е искал да умре, а защото взривното му устройство не е проработило. ", "date": "2018.03.09", "title": "Атентаторът, окървавил Париж, проговори за първи път пред следователите"}
{"url": "https://www.blitz.bg/svyat/zakopchakha-tri-uchitelki-tpkali-dechitsa-v-amerikanska-zabavachka-s-melatonin_news584817.html", "text": "Българчета може да са станали жертва на три учителки в детска градина в предградието Дес Плейнс, които бяха арестувани по обвинения, че са давали бонбони на децата с мелатонин, за да заспиват по-бързо. Миналия петък полицията е била повикана в детската градина Kiddie Junction, която се намира на 1619 E Oakton Rd в Дес Плейнс - съвсем близо до ресторант \"Балканика\". Там полицаите разбрали, че някои от учителите давали на децата дъвчащи бонбони, съдържащи мелатонин, в опит \"да ги успокоят, преди да заспят следобеден сън\", според съобщение на полицията в Дес Плейнс. \"Искам да разбера кога точно е започнало това нещо и дали моят син е един от жертвите\", казва Елена Никова. Нейният син Венци е ходил в тази градина допреди няколко години, а две от арестуваните са били негови учителки. Според Елена нищо от поведението на жените не подсказвало, че може да направят нещо такова. \"Едната от учителките ми беше любима, винаги съм я давала за пример, казва Елена -  Но после разбрах, че тази Ашли много се е променила и по лицето й личало, че може би взема наркотици, по разкази на други български родители, чиито деца продължиха да ходят там.\"  Арестуваните са 32-годишната Кристен Лулета от Найлс, Джесика Хейс от Дес Плейнс и 25-годишната Ашли Хелфенбийн от Чикаго. Срещу всяка една от тях са повдигнати по две обвинения за застрашаване живота на деца и две обвинения за телесна повреда.  Детската градина е предпочитана от доста български семейства, защото се намира в район, където живеят много наши сънародници. \"Ние я препоръчахме на всички тази градина, вътре е хубаво, чисто и забавно за децата. На много наши приятели децата ходиха там и съм сигурна, че все още ходят българчета там\", казва Елена.  За родителите на настоящите и бившите възпитаници на детската градина остава притеснението. \"Някои казват, че това не е много сериозен наркотик. Но това е нещо, което се дава на възрастни хора, то не е за деца. И ако аз разбера, че моят син е един от жертвите, ще бъда супер разочарована. Ще се успокоя, ако разбера, че това е започнало наскоро\", казва Елена. Източник: bg-voice.com    ", "date": "2018.03.09", "title": "Закопчаха три учителки, тъпкали дечица в американска забавачка с мелатонин"}
{"url": "https://www.blitz.bg/kriminalni/prestplenie/shche-se-khvanete-za-glavata-svirepi-udari-blskane-i-zaplakhi-km-lekari-v-selo-novachene-zashchoto_news584794.html", "text": "Нападнаха екип на Спешна помощ в ботевградското село Новачене. Инцидентът е станал днес преди обед, след като екипът е бил извикан по сигнал за жена, получила хипертонична криза, предава БНР.Близки на болната са нападнали, удряли и блъскали шофьора на линейката и фелдшера след отказа им да допуснат в превозното средство да се качат роднини на жената.   Екипът на Спешна помощ е подал сигнал в полицията. Случаят се разследва. ", "date": "2018.03.09", "title": "Ще се хванете за главата: Свирепи удари, блъскане и заплахи към лекари в село Новачене, защото..."}
{"url": "https://www.blitz.bg/kriminalni/prestplenie/alo-izmamnitsite-izmislikha-nagla-skhema-za-da-izperat-otkradnatoto_news584806.html", "text": "Разследват телефонни измамници, които перат пари в законен бизнес, след като плячкосат старците. Това заяви на брифинг директорът на ОД МВР в старата столица ст. комисар Димитър Машов. От началото на тази година били регистрирани 15 такива случая след залавяне на измамници от Горна Оряховица, Павликени, Ветово и Русе, действали на наша територия. Срещу тях били образувани досъдебни производства за пране на пари и били дадени на комисията за отнемане на имане, придобито от престъпна дейност, пише \"Борба\".   Новата мода сред ало мафията била да перат парите от телефонните измами чрез законен бизнес от най-различно естество, каза още директорът. Той посочи още, че от миналия април след създаването на спецзвеното за лов на ало мафиоти били задържани 15 души, а специфичното при нас било, че не се спира до хващането само на мулето, но и на въртачите и на всички участници по веригата в схемата.  Разкриваемостта при телефонните измами във Велико Търново била над 70%.  През миналата година областната полиция има  и много добри резултати в превенцията, намаляването на престъпността сред малолетни и непълнолетни и при разкриване на битови престъпления, заяви гостът на отчетното събрание зам. гл. секретар на МВР Георги Арабаджиев, който бе заедно със зам.-директора на ГДБОП Стоян Темелакиев. Ръководството на МВР похвали пред журналистите оперативните работници, които вече участвали в разследването на престъпленията и така скъсявали дистанцията за тяхното разкриване. През м.г. в областта са регистрирани 3271 престъпления, които са повече от 2016 г., но са разкрити и повече. Със своите резултати Областната дирекция на МВР се нареждала на 12 място по разкриваемост в страната.  Благодарение на екипната работа, превенцията, доброто разследване, добрите взаимоотношения с прокуратурата и съда, полицията е успяла да спести на държавния бюджет и над 200 000 лева от контрабандни стоки без платен акциз, каза още Димитър Машов по време на краткия брифинг след събранието на полицаите от цялата област.    ", "date": "2018.03.09", "title": "Ало измамниците измислиха нагла схема, за да изперат откраднатото"}
{"url": "https://www.blitz.bg/layfstayl/shoubiznes/fiki-i-gyuldzhan-se-skarakha-zhestoko-nakara-go-da-makhne-vsichkite-si-priyateli-i-v-instagram-zaradi_news584831.html", "text": "Гюлджан е вдигнала зверски скандал на Фики, тъй като певецът не бил изкоренил напълно ергенските си навици, а вече му се налага, тъй като е семеен мъж и с дете на ръце. Причината за караницата била обичайната – заниманията на сина на Тони Стораро в Интернет и в социалните мрежи. Преди брюнетката да се появи в живота му, да стане негова съпруга и да му роди дете, Фики имаше навик непрекъснато да харесва снимките на своите колежки в Инстаграм, както и на други апетитни девойки, пише Хот Арена.Този факт силно подразнил Гюлджан , тъй като изпълнителят на „Бум“ продължил и след като се взели със старите си привички -  да заглежда в мрежата засукани сексбомби .  Щом си отварял приложението за фотоси, началната му страница мигновено се запълвала с кадри на полуголи и надарени жени . Това вбесявало половинката му и тя му заявила, че това трябва да престане. Особено се изнервяла, когато той харесвал снимки на бившите си, сред които била и Преслава. С днешна дата Фики има над 180 000 последователи, но той самия е последвал 0 души. Изтрил е всичко живо. Очевидно младият татко е послушал съпругата си и вместо да й създава излишни притеснения, които после да се стоварят под формата на излишни нерви върху неговата глава, той предпочел да бъде под чехъл, но пък в семейството му да цари мир и хармония.", "date": "2018.03.09", "title": "Фики и Гюлджан се скараха жестоко! Накара го да махне всичките си приятели и в Инстаграм, заради..."}
{"url": "https://www.blitz.bg/layfstayl/shoubiznes/eto-kakvo-pravi-chernata-zlatka-vseki-den-s-bebeto-si_news584784.html", "text": "10-километрови тренировки прави Златка Димитрова. А в тях участие взима и синът на моделката – Миро. Откакто се е върнала в родния Бургас, Златка се старае да поддържа добрата си форма. В същото време обаче се опитва да бъде и с бебето си колкото се може повече, пише hotarena.net.Плеймейтката сама се похвали, че използва хубавото време, за да разхожда малчугана в Морската градина. А за да не изостава от тренировките, докато малкият Миро спи, тя не спира да го бута в количката.  И така докато навърти 10 километра.       ", "date": "2018.03.09", "title": "Ето какво прави Черната Златка всеки ден с бебето си"}
{"url": "https://www.blitz.bg/lyubopitno/shok-mlada-zhena-edva-razbra-che-e-bremenna-a-15-minuti-po-ksno-veche-beshe-rodila_news584783.html", "text": "Австралийка роди 15 минути след като разбра, че е бременна. Куриозната случка се е разиграла в град Пърт. 27-годишната Джейд Лорънс изведнъж изпитала силни болки и се наложило да бъде откарана в болница, съобщават световните осведомителни агенции. Там тя научила, че е бременна, а само 15 минути по-късно вече успяла да роди здравото бебе - Джакс.  Вестта, че ще става татко, сварила неподготвен и партньора на Джейд Лорънс, Кърт Стюарт, и той не успял да стигне навреме в болницата, за да присъства на раждането.  Джейд разказва, че не е забелязала никакви признаци на бременност, освен слабо наддаване на тегло, което приписала на недостатъчна си физическа активност и нездравословно хранене. Дори двата теста, които си направила, показали отрицателен резултат.  Оказало се, че Лорънс страда единствено от синдром на поликистозните яйчници - състояние, при което зачеването често е затруднено, и въпреки бременността е продължила да има месечен цикъл. 32-годишният Кърт Стюарт споделя, че се е почувствал на \"седмото небе\" от щастие и дори се е разплакал, когато е чул новината.    ", "date": "2018.03.09", "title": "Шок: Млада жена едва разбра, че е бременна, а 15 минути по-късно вече беше родила!"}
{"url": "https://www.blitz.bg/lyubopitno/tezi-tri-zodii-obichat-edin-chovek-tsyal-zhivot_news584789.html", "text": "Не е никак лесно да срещнем истинската любов, която ни кара да не стъпваме по земята от радост и белязва живота ни завинаги. Но открием ли човека, който смятаме, че е роден за нас, трябва да го пазим, предава \"Дарик\". Но има  три зодии , които са доста по-усърдни в това начинание и най-често успяват да съхранят голямата си любов до края. Те са способни да изживеят живота си само с един човек и могат да обичат завинаги. Вижте трите зодии, които могат да обичат един човек за цял живот: Овен   Те дават целия свят за човека, който е пленил сърцето им и никой и  нищо не може да ги изкуши  да си тръгнат или да наранят половинката си. Много са грижовни, много отговорни и най-вече разумни. Дева    Те знаят, че  истинската любов  се среща веднъж в живота, за това са готови да се борят за нея на цената на всичко. При тях важно е сърцето им да говори, не разума, за това и понякога чакат по-дълго, за да се появи перфектния за тях човек. Козирог  Те обичат истински  само веднъж в живота си и винаги е до края. Способни са да осигурят уют, спокойствие и сигурност на своята половинка и винаги се грижат за този, който обичат. ", "date": "2018.03.09", "title": "Тези три зодии обичат един човек цял живот!"}
{"url": "https://www.blitz.bg/layfstayl/shoubiznes/goreshcho-reni-pokaza-pishchni-formi-v-tayland-zagoli-bedra-i-grd-za-predizvikatelni-snimki_news584771.html", "text": "Певицата Рени се похвали с пищните си форми от далечен Тайланд. Дивата събира тен, релаксира и се топи в кристалната вода. Банският, в който се е навряла, едва-едва успява да събере формите й, но това никак не й пречи да се забавлява. Много от феновете й я насърчиха да продължава да показва разголени кадри от ваканцията си.   Въпреки че наближава 50-те почитателите на Рени я съветват да не обръща внимание на зложелателите, а да се радва и пуска още десетки кадри от приказен Тайланд.     ", "date": "2018.03.09", "title": "Горещо! Рени показа пищни форми в Тайланд, заголи бедра и гръд за предизвикателни СНИМКИ"}
{"url": "https://www.blitz.bg/lyubopitno/shok-mayka-na-dve-detsa-khvrli-700-khilyadi-dolara-za-da-se-prevrne-v-seks-kukla-snimki-18_news584792.html", "text": "31-годишната Синди Мур прекарва повече от 700 хиляди долара за екстремна трансформация, за да изглежда като секс кукла. По-специално, тя си слага силикон в гърдите, удължава косите си и три пъти месечно уголемява устните си. Въпреки това, майката все още не е доволна от трансформацията си, пише New York Post. \"Искам още една операция на гърдите и една на корема, имам късмет с кожата си, затова нямам нужда от ботокс, но има още дълъг път. Искам да отслабна и да приличам повече на секс кукла. Мисля, че това ще ме направи по-красива\", споделя Мур.  Причината за тези промени е бащата на децата, който е предал бившата си като е изневерил. След раждането на шестгодишния Лейси и осемгодишния Макс, жената качила няколко излишни килограма, но след изневярата решила да се вземе в ръце.   Синди се подложила на сурова диета и започнала да тренира 7 дни в седмицата,  вследствие на което е свалила 30 килограма, но това не е достатъчно за нея.  Превод и редакция: БЛИЦ ", "date": "2018.03.09", "title": "Шок: Майка на две деца хвърли 700 хиляди долара, за да се превърне в секс кукла! (СНИМКИ 18+)"}
{"url": "https://www.blitz.bg/layfstayl/shoubiznes/preslava-poluchi-chuden-podark-ot-pavel-snimka_news584797.html", "text": "Фолк дивата Преслава получи огромен букет от 101 рози за 8-и март. Половинката й – Павел, направи жест към изпълнителката и я изненада с кървавочервени рози, които според поверието са знак на силна и изпепеляваща любов, пише \"Телеграф\".Самата Преслава побърза да се похвали с романтичния жест и качи снимка на огромния букет в социалната мрежа \"Инстаграм\".  Над фотоса написа: „ “. Според слуховете двамата са толкова влюбени, че обмисляли скоро да се врекат във вечна вярност.  ", "date": "2018.03.09", "title": "Преслава получи чуден подарък от Павел! (СНИМКА)"}
{"url": "https://www.blitz.bg/obshtestvo/intervyu/talantt-aleksandr-khristozov-pred-v-shou-sksakha-me-v-natfiz_news584560.html", "text": "Александър Христозов впечатли със стабилна бленда и непринудено поведение още със стъпването на сцената на „Гласът на България”. Журито бе единодушно, че той заслужава да продължи напред, но най-ценно в съзнанието на Александър се оказа мнението на Иван Лечев, който стана и негов ментор. Откъде обаче идва цялата тази самоувереност и спокойствие на сцената - научаваме от самия Александър в откровен разговор.- Как стигна до „Гласът на България”?  - Аз отдавна мисля за нещо подобно. Оглеждам се в този тип изкуство, защото мисля, че ми се отдава. И с риск да прозвучи нескромно, ще кажа, че можех да се справя десетки пъти по-добре от това, което в крайна сметка показах на сцената на „Гласът”. Но така се получи, че преди формата, вместо да се подготвям за него, се занимавах с други неща. Имах снимки, други репетиции и просто  А както всички виждаме -  на сцената на „Гласът на България” трябва да си много подготвен и адекватен. Гледам другите участници, които са суперподготвени. Иначе идеята ми да участвам, дойде още миналата година. Тогава дори бях и далеч по-подготвен. Исках да покажа на хората, че мога и това да правя. - Видяхме от теб освен глас – и една пределна освободеност на сцената, каквато обикновено липсва при повечето участници…  - Сигурно е така, да… Всъщност и при мен го имаше притеснението, може би не толкова видно, колкото при другите, но аз можех много по-добре да се представя. Бях сигурен, че журито ще се обърне на моето изпълнение и по някакъв начин точно тази мисъл ми повлия да се справя, но не съм достатъчно доволен от начина, по който пях. И все пак - ако човек не е сигурен във възможностите си, по-добре да не тръгва. - Разбира се! Иначе рискува да си направи много лоша услуга, конкурирайки се с притеснението си…  - О, да, абсолютно. Това го овладях. Но другото ме тормози и досега, защото наистина исках да съм много по-добре подготвен в този момент. Знаех, че ще имам възможността да продължа и трябваше да бъда перфектен. За мен беше важно всичко лично извън сцената, да е изгладено, за да не мисля за нищо странично. А сега имах някои неща, които ми отнемаха от вниманието и концентрацията от подготовката за „Гласът на България”. Това е много сериозен формат със сгъстени участия. - Кое те провокира да избереш за свой ментор Иван Лечев? Камелия първа каза, че е като прикована на стола срещу теб…  - Провокира ме това, че Иван Лечев е суперпрофесионалист и музикант, с много по-дълъг опит на сцената. Освен това е в друг стил музика. Но най-вече ме привлече фактът, че той  – нещо, което сякаш не се знае от мнозина. Аз също наскоро разбрах. Този човек има много сериозен опит на сцената. Как да не му се доверя?! Свирил е с едни от най-добрите групи и продължава до ден-днешен. Има ухо за хубава и вярна музика. - В началото спомена, че други репетиции са отнели от времето ти за подготовка за формата. Те са свързани с актьорската професия, нали?  - Да, точно с нея. Актьорската професия е много трудна. Тя е и моето второ висше образование. Първоначално бях приет, впоследствие прекъснах, но реших, че не мога да оставя нещата просто така, висящи във въздуха. Продължих и го завърших докрай. Първоначално кандидатствах и в НАТФИЗ, обаче там не ме приеха. След това завърших „Маркетинг” в УНСС. Както знаем обаче, в България реализацията е доста трудно начинание, но човек трябва да вярва силно в себе си, в таланта си и постоянно да търси вариант. Аз винаги съм имал влечение към сцената. Много обичам киното, може би дори повече от театъра. Може би почти наравно с музиката. Несравнимо е чувството, ако можеш да си позволиш да се занимаваш с тази професия и наравно с това да съумяваш да се издържаш от нея. Няма друга като нея. - Близките ти бяха силно развълнувани по време на цялото изпълнение. Какво ти казаха след това?  - Всички много се радват. А онова, което бе най-голяма награда за мен, бяха думите, че те се гордеят с мен. Защото аз знам как отидох-нямах тази сериозна подготовка, каквато се изисква за едно такова участие. Моята подготовка за самата песен с вокален педагог беше около 5 дни преди изпълнението. Пял съм я и преди, имам музикална подготовка, но ако искаш да си топ, трябва да се подготвяш много по-сериозно. Така, както важи и за актьорската работа – в случая, за да подготвиш чисто технологично един глас, са нужни поне две години. Нещо като тренировка. Ако спреш да тренираш… - …губиш форма!  - Именно. А аз съм сигурен в силите си. Знам, че ако се бях готвил, както трябваше и исках, щеше да е далеч по-различно. Но все пак се радвам, че всички около мен са толкова щастливи и се гордеят с мен. - През цялото време на разговора ни долавям пределна самокритичност и свръхизисквания. Но знаеш, че понякога нещата не стават, както ги искаме. Затова и има една приказва – човек не знае какво печели, когато губи…  - Благодаря много за тези думи… Наистина е така. Има силен смисъл в тази поговорка. Хубаво е човек да се замисля над нея.  Но човек така върви напред, въпреки че е отнемащо – и време, и енергия. В баланса май е златната среда, стига човек да съумее да го постигне, разбира се. - В такъв случай как се виждаш след 10 години? Може би като пеещ актьор?  - (смее се) Виждам се като успял човек. Каквото и да ми се случи в живота, аз вярвам и искам то да е в сферата, в която бих искал. Музика, кино. Определено след 10 години се виждам като успял човек. Харесва ми и предположението за пеещ актьор, звучи много добре. Винаги съм се стремял да направя нещо повече и вярвам, че ще го направя. ", "date": "2018.03.09", "title": "Талантът Александър Христозов пред в. \"ШОУ\": Скъсаха ме в НАТФИЗ"}
{"url": "https://www.blitz.bg/layfstayl/vkusotii/vkusotiya-srbski-kebapcheta-s-mlechen-sos-i-kartofki_news584727.html", "text": "Сръбските ɦевапчиħи обикновено се приготвят от свинско и говеждо месо, но често в тях се включва и агнешкото. Минималната порция се състои от 5 броя, а за нормална се смята двойно по-голямата, пише Menumag.bg.Необходими продукти за 4 -6 порции  300 гр. агнешко месо  300 гр. телешко месо  300 гр. свинско месо  2 скилидки чесън, ситно нарязани  1 малка глава лук, ситно нарязана  50 мл. газирана вода  1 щипка сода бикарбонат  1 белтък  1 ч. л. сол  1 ч. л. смлян черен пипер  ½ ч. л. червен пипер   лют червен пипер на вкус   олио за намазване  за млечния сос:  500 гр. кисело мляко  ½ краставица  2 скилидки пресован чесън  1 с. л. лимонов сок  1 щипка лют пипер   сол на вкус  за гарниране:  1 кг. средни картофи с еднаква големина, обелени  1 кг. домати, обелени и нарязани на кубчета  2 с. л. листа от пресен риган или 1 ч. л. сушен  2 с. л. зехтин  150 говче сирене  4 с. л. черни маслини  3 скилидки чесън, ситно нарязани  3 с. л. меко масло  4 с. л. магданоз, нарязан на ситно   сол и черен пипер на вкус    Начин на приготвяне  1.  Трите вида месо се смилат заедно с месомелачка. Слагат се за втори път да се смелят заедно с лука и чесъна. 2.  Към каймата се добавят солта, леко разбитият белтък, трите вида пипер, содата и по малко се добавя газираната вода. Сместа се оставя да постои на хладно за една нощ. 3.  С мокри ръце се оформят малки кебапчета с дължина около 3 см. Намазват се с олио и се изпичат на грил или грил-тиган на умерен огън. 4.  Краставицата за соса се настъргва, леко се посолява и се оставя в гевгир да се отцеди за 30 мин. Смесва се с млякото, солта, пипера и лимоновия сок. 5.  Доматите за гарнитурата се смесват със солта, черния пипер и ригана. Слагат се на дъното на тавичка. 6.  Картофите се нарязват като ветрило на тънки резени, като не се срязват докрай. Поставят се върху доматения сос. Поливат се със зехтина и се пекат 45 мин. в загрята фурна на 200˚ С. 7.  Сиренето се натрошава. Маслото се разбърква с чесъна и магданоза. 8.  Картофите се намазват с маслото и се поръсват със сиренето. Между тях се слагат маслините. Всичко се запича още 15 мин. ", "date": "2018.03.09", "title": "Вкусотия! Сръбски кебапчета с млечен сос и картофки"}
{"url": "https://www.blitz.bg/layfstayl/shoubiznes/ne-e-za-vyarvane-kak-azis-reshi-da-praznuva-rozhdeniya-si-den_news584743.html", "text": "Фолк певецът Азис отпразнува скромно рождения си ден. Кралят на фолка отбеляза 40-те си години, като събра едва няколко от най-добрите си приятели, пише hotarena.net. Изпълнителят ги почерпи за празника, но този път без шумни купони и партита в бляскави заведения.  Певецът ги покани в малка къщурка, а почерпката също бе постна. Вместо отрупани с ядене и пиене маси, певецът избра по-скромен начин да празнува.  Към края на купона ромският славей почерпи всеки с парче торта за здраве, а преди това той спази традицията и духна свещички. ", "date": "2018.03.09", "title": "Не е за вярване как Азис реши да празнува рождения си ден"}
{"url": "https://www.blitz.bg/layfstayl/shoubiznes/smyakh-lorentso-uchi-sofi-marinova-kak-da-se-pravi-na-dzhstin-biybr_news584751.html", "text": "\"За първи път в 20-годишната ми кариера ще танцувам в общ танц с балет. Винаги съм разчитала на свои движения, а сега ще трябва да опитам стъпките в хореография\", разказва развълнувано Софи Маринова, която в понеделник вечер ще скочи в обувките на една от най-известните тийн звезди през последното десетилетие – Джъстин Бийбър.Обичаната певица споделя, че като истински фен на Бийбър, синът ѝ Лоренцо е най-големият ѝ \"критик\". \"Прави ми забележки как пея, когато мина в моята орнаментика. Критикува ме и за английския, но знам, че е с добро чувство, за да се справя добре\", разказва Софи.  В понеделник от 20:00 ч. по NOVA феновете на \"Като две капки вода\" ще видят и първото преобразяване на Гери-Никол в мъжки образ. R&B звездата също ще се превърне в тийнейджър с групата The Jackson 5, взимайки визията на младия Майкъл Джексън. Поредна екстравагантна промяна очаква фолкпевеца Константин, който ще се преобрази в Papi Hans. \"Коцето за първи път ще излезе от лиричните образи и ще се разчупи в танци и забавни движения, каквито образът носи. Самият той обича истински забавлението, шумните компании и хумора в големи количества, така че ще видим един колоритен образ\", коментират от продукцията. Златка Райкова ще скочи в обувките на Лу Бега, а Боби ще сбъдне една своя мечта, превръщайки се в Джеймс Хетфийлд от Metallica. Иван Юруков ще опита уникалното звучене на Ейми Уайнхауз, докато Марги Хранова се преобрази в Мими Иванова. На сцената ще се яви и една от легендите на рок музиката – Фреди Меркюри, в чийто образ ще се превъплъти Славин.  ", "date": "2018.03.09", "title": "Смях: Лоренцо учи Софи Маринова как да се прави на Джъстин Бийбър"}
{"url": "https://www.blitz.bg/layfstayl/shoubiznes/dramata-prodlzhava-toto-vkarva-megz-v-sda-zashchoto-go-narekla-rom-sumata-e-ogromna_news584768.html", "text": "Тото е твърдо решен да сложи Мегз на мястото й. Само преди два дни красавицата обяви публично, че Тото от \"Скандау\" е с ромски произход. Каканашева не подозираше, че Тото \"крие\" произхода си и го изцепи, докато се извиняваше на феновете си за това, че се е поддала на поредната му провокация, твърди hotarena.net. Приближени до рапъра разказват, че той не можел да си намери място, защото  Мегз пак опитала да го изложи пред цяла България,  и е твърдо решен този път да си потърси правата в съда. Сумата, за която рапърът с ромски произход ще съди Каканашева, е 50 000 евро.  Така Тото се надява веднъж завинаги да даде добър урок на вироглавата Мегз и да я научи да си държи устата затворена.  ", "date": "2018.03.09", "title": "Драмата продължава: Тото вкарва Мегз в съда, защото го нарекла ром, сумата е огромна!"}
{"url": "https://www.blitz.bg/layfstayl/za-damite/lichniyat-stilist-na-melaniya-trmp-razkri-glavnata-tayna-na-privlekatelnostta-na-prvata-dama-na-sashch-snimki_news584666.html", "text": "Когато Доналд Тръмп победи в изборите за президент на САЩ, много стилисти, които успешно си сътрудничеха със съпругите на предишните лидери на страната, се изказаха против политиката на новоизбрания президент и бяха против да работят със съпругата му. Но имаше и такива, които решиха да се възползват от ситуацията. Така, Ерве Пиер, работил над 15 години в Carolina Herrera, веднага предложил своите услуги на Мелания Тръмп и получил съгласие.В момента всички се възхищават на стила и визията на първата дама на САЩ, но да не забравяме хората, които помагат на Мелания да изглежда толкова фантастично. Именно тук трябва и да се спомене Пиер, който избира тоалетите на съпругата на Тръмп.        \"Избирайки дрехите за Мелания, аз не се ограничавам до конкретни магазини. Все пак във всеки има нещо интересно. Мога да погледна в  \", разкрива тайните си стилистът.   Пиер не забравя да спомене и за грешките си, които е допускал при избора на рокли, макар и обикновеният човек да не може да каже, кога Мелания е критикувана за някой определен тоалет. По-скоро, на нея постоянно се възхищават за прекрасната визия по време на поредната ѝ обществена поява.  Както се вижда, потресаващата визия на Мелания не е само нейна заслуга, а и на хората, които всеки ден се трудят върху създаването на нейния образ.  Превод и редакция: БЛИЦ", "date": "2018.03.09", "title": "Личният стилист на Мелания Тръмп разкри главната тайна на привлекателността на първата дама на САЩ (СНИМКИ)"}
{"url": "https://www.blitz.bg/layfstayl/khoroskop/astrologt-ivelina-pencheva-predupredi-che-dneshniyat-den-e-na-chernite-magove-tmnite-sili-se-razgulvat_news584698.html", "text": "24-ят слънчев ден е свързан с Вярата. Това е времето на алхимиците и черните магове, пише астрологът Ивелина Пенчева в хороскопа си за bulgaria.utre.bg. „Това е ден на разгула на тъмните сили, затова е необходимо да се прояви повече бдителност и предпазливост. Много труден и критичен е и служи за проверка за силата на собствената ни вяра, на съвестта и жизнените принципи. Нужно е да разпознавате злото във всичките му проявления и да разобличавате нечестните хора и нечистите дела“, добавя астрологът.  „Денят е посветен на пост и молитва. Повече време се старайте да прекарате в дома си в уединение и мълчание, четене на книги! Добре е да се направи изчистване на организма и тялото“, съветва Ивелина Пенчева.  „Колкото повече се изчиствате, толкова по-леко ще ви става. Може да се занимавате също с почистване на дома, ремонт и реставрация. Приветства се ръчният труд. Добре е да посетите храм, да започнете цикъл на гладуване, лечение“, добавя тя.  „Не се поддавайте на провокации, не се дръжте и вие грубо и невъзпитано! Не се препоръчва много да се смеете и да празнувате. Не се препоръчват екскурзии и пътувания. Да се избягват сексуалните контакти! Това е най-трудният ден за тежка и сериозна работа“, предупреждава Ивелина Пенчева.   „Не трябва да се обработва сега земята. Не прекарвайте деня в тъмни стаи! Нужно е повече светлина да има в този ден, запален огън. През нощта не трябва да се отваря прозорецът, за да не нахлуят тъмните сили според поверието“, добавя тя.  „Не се препоръчва да ядете от обед до залез. Подходящи са черен хляб и млечните произведения. В облеклото пък се препоръчва комбинация от червено-черно и жълто-зелените цветове. Избягвайте сиво, кафяво и виолетово“, съветва астрологът.  „Добре е да не сте сънували нищо. Сънят в този ден е знак за предупреждения и изкушения. Единственият хубав сън е да се видите под дъжда – знак за изчистване на греховете. Тежки се считат ярките сънища“, добавя Ивелина Пенчева. ", "date": "2018.03.09", "title": "Астрологът Ивелина Пенчева предупреди, че днешният ден е на черните магове, тъмните сили се разгулват!"}
{"url": "https://www.blitz.bg/lyubopitno/khoroskop-9-mart-krayat-na-rabotnata-sedmitsa-shche-vgorchi-s-problemi-zhivota-na-5-zodii_news584703.html", "text": "Краят на работната седмица ще вгорчи с проблеми живота на 5 зодии. В петък Овните са малко мрачни, а някои дори проявяват агресия, а стабилитетът на Раците е изразителен. Вижте какво ви очаква и вас!ОВЕН  В петък Овните са малко мрачни, а някои дори проявяват агресия. Бизнес мените са притеснени от действията на своите партньори и имат основание. Всички от Овен трябва да бъдат много внимателни в деловите си действия. Емоционалната ви невъздържаност може да доведе до провал. ТЕЛЕЦ  Важен е петък за Телците, защото предоставя възможност за среща с влиятелен човек, който може да направи много за вас по важните ви делови въпроси. Променете плановете си за деня, ангажирайте се с деловите партньори, насочете се към важните за вас въпроси. БЛИЗНАЦИ   Окончателно са завършили професионалните трудности при Близнаците. Сега вниманието на повечето от вас е насочено на други места и най-често касаят домашния кръг или приятелите. Положително развитие имат финансовите въпроси. За някои е характерно пътуване. РАК   В петък стабилитетът на Раците е изразителен. Днес той се свързва с професията и преговорите, които някои от вас ще имат. За други денят носи важна реализация. Заемащите ръководни постове вероятно ще подпишат важен договор. Избягвайте противоречията по финансови въпроси. ЛЪВ  Денят не е много добър за вас поради различни притеснения на психическа ос нова. Но той коренно ще се промени, когато стигнете до работното си място. Тук ще действате с голям успех. Показателни са срещите ви с влиятелни хора от административни инстанции или от средите на бизнеса. ДЕВА   Професионалният ден за Девите не е особено добър, резултатите през който няма да ви задоволят. Днес можете да разчитате на срещите, определени за деня. Обединете усилията си с други хора на ново професионално ниво. Налице са противоречия в дома, не ги задълбочавайте.    ВЕЗНИ   Петък може ще бъде успешен ден за Везните, въпреки че са налице някои вътрешни смущения, които са от личен план. Съществуват неизяснени имотни дела и вероятността да ви бъде отнет имот, който сте притежавали, е съвсем реална. Денят не е удобен за контакти, те ще ви подействат дразнещо. СКОРПИОН   Положителен е петък за Скорпионите и създава благоприятни възможности за ползотворен професионален ден. При други от вас успехите са свързани с обществения живот. Характерни са контактите, които имат две насочености – с влиятелни хора или с приятели. Някои ще се зарадват на посещение. СТРЕЛЕЦ   Тежък петък за Стрелците, денят вещае трудности от всякакво естество. Плановете ви ще се объркат и това ще повлияе отрицателно върху настроението ви. Работният ден се очертава като най-добър. Положителен ден за други от вас, ще получите известие, което ви уведомява за получаване на пари. Не е препоръчително да пътувате. КОЗИРОГ   Прекрасен работен петък за Козирозите. Положителният ден за вас създава добри възможности за реализация. Разчитайте са- мо на себе си, трябва да се преборите с трудности, но ще успеете. Приемете фактите такива каквито са и по-лесно ще приемете евентуални спънки. Контактите ви за деня ще предизвикат положителни промени в голяма част от делата ви. ВОДОЛЕЙ   На Водолеите им предстоят малки печалби, които са свързани с професионалната ви ангажираност. Някои не се чувстват добре физически и няма да могат да оползотворят деня в пълнота. Тази аномалия ще отзвучи много скоро, а вие трябва да се насочи- те към професионални или бизнес дела. Онези от вас, които са в командировка, ще завършат плановете си. РИБИ   Петък ще създаде професионални ядове на повечето от Вас, но вие сте в състояние да превъзмогнете пречките и да доведете делата си до успешен завършек. Днес можете да разчитате на шанс в личните си ангажименти. Късметът е на ваша страна, бъдете сигурни в успехите си. Имате прекрасната възможност да реализирате днес намеренията си. ", "date": "2018.03.09", "title": "Хороскоп 9 март: Краят на работната седмица ще вгорчи с проблеми живота на 5 зодии"}
{"url": "https://www.blitz.bg/obshtestvo/dezhurniyat-sinoptik-na-nimkh-v-ban-razkri-shche-fuchi-li-i-dnes-baba-marta-karta_news584697.html", "text": "Атмосферното налягане ще се повишава и след обяд вече ще е малко над средното за март. Днес облачността ще е разкъсана, на много места до предимно слънчево. Това прогнозира дежурният синоптик на НИМХ в БАН Мартин Славчев.По-значителна ще се задържи над източните райони, но до вечерта и там ще се разкъса и намалее. Ще духа слаб, в североизточните райони – до умерен западен вятър. Максималните температури ще са между 11° и 16°.  Над планините ще преобладава слънчево време. Над Рило-Родопската област ще има висока облачност, а преди обяд в източните райони ще има по-значителна ниска. Ще духа умерен, по билата и временно силен запад-северозападен вятър. Максималната температура на височина 1200 метра ще е около 9°, на 2000 метра – около 2°. Над Черноморието облачността ще е по-често значителна, но валежи не се очакват. Ще духа слаб до умерен западен вятър, на север от нос Калиакра – южен. Максималните температури ще са между 9° и 12°. Температурата на морската вода е 5-7°. Вълнението на морето ще е 1-2 бала. На 09.03.2018 слънцето ще изгрее в 06:49 часа и ще залезе в 18:26 часа. Продължителност на деня 11:37 часа. На 09.03.2018 луната ще изгрее в 01:17 часа и ще залезе в 11:15 часа. Осветеност на диска в 0h UT 55 %. Фаза на луната: последна четвърт.   ", "date": "2018.03.09", "title": "Дежурният синоптик на НИМХ в БАН разкри ще фучи ли и днес Баба Марта (КАРТА)"}
{"url": "https://www.blitz.bg/foto/keyt-ne-e-magosnik-no-mozhe-da-szhivi-mrtvets-snimki-18_news584576.html", "text": "Време е да започнем деня с Кейт Родригез и нейните красиви прелести. Аржентинската страст показва всичко и ние сме повече от щастливи да разкрием най-доброто възможно. Аржентинското зайче е красяло кориците на списанието преди 2 години и чак се чудим защо не сме я показали по-рано. Поправяме грешката моментално!", "date": "2018.03.09", "title": "Кейт не е магьосник, но може да съживи мъртвец (СНИМКИ 18+)"}
{"url": "https://www.blitz.bg/svyat/te-sa-tuk-chudata-gledka-se-poyavi-nad-ezero-kray-nyu-york-khorata-sa-shokirani_news584702.html", "text": "Летяща сфера се появи над езерото Лейк Джордж, щата Ню Йорк. Това е извънземен летателен апарат, коментира известният уфолог Скот Уоринг. Снимката на летящата сфера бе публикувана от Google Earth, съобщава bTV.  Скот Уоринг опитал да намери подобен летателен апарат на Земята, но се оказало че такива няма.  „Подобни снимки, които се появяват понякога в Интернет, бързо биват изтривани от администраторите, тъй като Google работи за американското правителство, а то служи на извънземните. Опитват се да скрият от нас, че на Земята има техни представители“, добавя Уоринг. ", "date": "2018.03.09", "title": "Те са тук: Чудата гледка се появи над езеро край Ню Йорк, хората са шокирани"}
{"url": "https://www.blitz.bg/obshtestvo/georgi-rachev-prognozira-katastrofa-zaradi-razlika-40-gradusa-ili-zhega-ot-afrika-nosyat-nezhnite-krasavitsi-verene-i-yuliya_news584707.html", "text": "Ударното затопляне, което очаквахме 2-3 март, не се случи. Всичко стана постепенно. В България наводнение от снеготопене заради високи температури не може да се случи. Може да има само разливи на реки. Това заяви в ефира на \"Здравей, България\" климатологът Георги Рачев. \"Снегът бавно и постепенно ще се стопи през следващите дни. Всички тези нежни красавици - циклоните \"Верене\" и \"Юлия\" ще се движат все в северна посока. В неделя и понеделник температурите ще достигнат 20 градуса\", каза той.  \"В Африка вече е топло - около 32 градуса и тази топлина ще достигне и до нас. Вървим към топло време. Валежи в понеделник в късния следобед може да има превалявания. На изток ще си стане топло. После ще дойде малко по-хладен въздух, който ще стабилизира снеготопенето\", заяви климатологът.   \"Не виждам нищо катастрофално в следващите дни. Заради снеготопене или валежи не би трябвало да станат проблеми\", завърши Рачев.   Аделина Радева се пошегува с климатолога дали не е време да започне да раздава извинителни бележки заради рязката и голяма температурна разлика. \"Преди дни беше минус 20 градуса, а сега плюс 20. Това са 40 градуса разлика. Трябва да ни давате вече извинителни бележки. Чувала съм, че се отразява много зле на здравето\", поде тя.  \"Прекалено много ще трябва да раздам\", отвърна климатологът.", "date": "2018.03.09", "title": "Георги Рачев прогнозира катастрофа заради разлика 40 градуса или жега от Африка носят нежните красавици \"Верене\" и Юлия\""}
{"url": "https://www.blitz.bg/layfstayl/skorost/nov-uzhas-v-grtsiya-80-godishen-dyado-shpori-v-nasreshchnoto-patrulki-khvrchat-sled-nego_news584839.html", "text": "Полицейско преследване изправи на крак вчера пътния трафик в района на пътя Солун-Неа Муданя. 80-годишен шофира около 40 км в насрещната лента за движение, съобщава \"Български новини\". Според показанията му, същият не е осъзнавал, че кара в насрещното.   Първоначално е арестуван, а по-късно освободен. Наложена е парична глоба. ", "date": "2018.03.09", "title": "Нов ужас в Гърция: 80-годишен дядо шпори в насрещното, патрулки хвърчат след него"}
{"url": "https://www.blitz.bg/svyat/siriyskata-armiya-zalovi-ogromni-orzheyni-trofei-v-iztochna-guta-snimki_news584744.html", "text": "Джихадистите в сирийското столично предградие Източна Гута вече изпитват сериозни проблеми заради недостига на боеприпаси и въоръжение, тъй като армията сложи ръка на каналите за доставяне. Ливанският портал Almasdarnews (AMN) публикува новина за залавянето на огромен арсенал. „Снабдителите” толкова се престарали да напълнят камиона, че не успели добре да маскират оръжието. Сирийските войници на блокпоста открили специфичния товар още с бегъл поглед.     Според AMN, препълненият камион освен традиционните боеприпаси съдържал снайперски пушки голям калибър, картечници, ПТРК, щурмови пушки, танкови снаряди, апаратура за спътникова свръзка.     Началният пункт не е известен, но по всяка вероятност е или територията на Източен Каламун или военната база на САЩ в Ат-Танф. Проблемът бил да се достигне до анклава Източна Гута, а там товарът щял да бъде разпределен чрез мрежата от подземни тунели. Превод:   БЛИЦ    ", "date": "2018.03.09", "title": "Сирийската армия залови огромни оръжейни трофеи в Източна Гута (СНИМКИ)"}
{"url": "https://www.blitz.bg/politika/stoynev-se-razfucha-sramno-e-ginka-da-pregovarya-s-chez-shchom-se-e-zadlzhila-da-im-pomaga-v-arbitrazha-sreshchu-dlzhavata_news584713.html", "text": "Моника Станишева може да се защити, ако казаното от някого не е истина. Това бе поредният опит на ГЕРБ да избягат от този вече международен скандал. Това заяви в ефира на \"Здравей, България\" Драгомир Стойнев от БСП. \"Ако е имало такива оферти могат да бъдат извадени от министерството на икономиката и енергетиката. Аз и БСП имаме желанието фирмата ЧЕЗ да бъде придобита от страна на българска държавна компания. Това, което се случва в момента е скандално. В момента Гинка Върбакова преговаря от името на България с Чехия\", каза той.  \"Според чешките медии тя е подписала клауза, в която се задължава да подпомага ЧЕЗ в арбитража срещу държавата.  Кой българин ще се съгласи да работи срещу собствената си страна? \", запита той.  \" Държавата трябва да вземе ЧЕЗ изцяло.  В момента  тази госпожа преговаря заради държавата. Това е срам.  Не може държавата да влезе с партньор като Върбакова. Не може все повече и повече да затъваме в този скандал\", заяви Стойнев.  \"Кой не казва истината, какво се случва в държавата? Хората са обезпокоени. Първо, ние трябва да опитаме да се успокоим\", смята депутатът.  Той коментира и темата за острата реакция на Валери Симеонов срещу руския патриарх Кирил: \" Реакцията на българския вицепремиер е нервна и небалансирана.  Борисов трябва да направи нещо, да гарантира спокойствието и да чертае пътя за развитие на страната. Ние в момента сме от скандал в скандал.  Недопустимо от вицепремиер такъв изказ . Може ли вицепремиер да заплашва журналисти и да прави грандиозни скандали. Тази страна трябва да има спокойствие\", смята той. ", "date": "2018.03.09", "title": "Стойнев се разфуча: Срамно е Гинка да преговаря с ЧЕЗ, щом се е задължила да им помага в арбитража срещу дължавата"}
{"url": "https://www.blitz.bg/svyat/ruskata-drzhavna-televiziya-preduprezhdava-predatelite-da-ne-se-zaselvat-v-angliya_news584830.html", "text": "Руската държавна телевизия предупреди \"предателите\" и критиците на Кремъл, че не трябва да се заселват в Англия заради повишен риск от смъртпри загадъчни обстоятелства, пише Guardian. \"Не избирайте Англия като място за живеене. Каквито и да са причините, независимо дали сте професионален предател на родината си, или просто мразите страната си в свободното си време, повтарям, без значение, не се премествайте в Англия\", настоя телевизионният водещ Кирил Клейменов в пряк ефир по \"Первый канал\".\"Нещо не е наред. Може би това е климатът. Но през последните години имаше много странни инциденти със смъртен изход. Хора бяха обесени, отровени, умираха в катастрофи на хеликоптери и падаха от прозорците в промишлени количества\", коментира още Клейменов.  Мрачното предупреждение идва, докато руският двоен агент Сергей Скрипал и дъщеря му Юлия остават в критично състояние в болница, след като бяха отровени с нервнопаралитично вещество в южния английски град Солсбъри. Москва определи спекулациите, че двамата са станали жертва на руските тайни служби, като \"антируска кампания\". Редица критици на Кремъл ги застигна ужасна смърт във Великобритания през последните години. Борис Березовски, олигарх, който се превърна в критик на руската управляваща върхушка, беше открит обесен в дома си в Бъркшир през март 2013 г. Александър Литвиненко, бивш агент на руската спецслужба ФСБ, почина през 2006 г., след като беше отровен с полоний-210 в лондонски хотел. Руският президент отхвърли обвиненията за руска намеса. През 2012 г. Александър Перепиличний, бивш банкер, който помагаше на швейцарската прокуратура да разследва свързана с Русия схема за пране на пари, почина в Съри, след като колабира. Разследването откри следи от химикал в стомаха му, който може да бъде открит в отровното растение гелземиум. Стивън Къртис, адвокат милионер, близък до живеещия в изгнание руски магнат Михаил Ходорковски, загина, след като хеликоптерът му се разби в близост до летището в Борнемут през 2004 г. Къртис е заявил на близък роднина, че ако умре, това няма да бъде инцидент или злополука. Един от сътрудниците на Къртис, Скот Йънг, който имаше бизнес отношения с Березовски, беше намерен набит на парапети, след като падна от апартамента си в центъра на Лондон през 2014 г. Разследващите не откриха достатъчно доказателства, за да го обявят за самоубийство, а семейството му подозира, че е бил убит.", "date": "2018.03.09", "title": "Руската държавна телевизия предупреждава: \"Предателите\" да не се заселват в Англия"}
{"url": "https://www.blitz.bg/politika/v-spor-za-ruskiya-patriarkh-kiril-grnevski-onemya-ot-gneva-na-aleksandr-simov-simeonov-se-drzhi-kato-ozveryal-fashist-a-plevneliev_news584715.html", "text": "Имах възможност да видя едно видео от срещата с президента. Той типично в имперски стил по отношение на България имаше назидателен език. Това заяви в студиото на bTV депутатът от ГЕРБ Спас Гърневски, който коментира темата за посещението на руския патриарх Кирил и тона му по време на срещата с президента Румен Радев. \"Искаме стенограма, за да се види дали е имало позиция на президента по отношение на това изказване. За нас е важна позицията на първите мъже да съвпадат по отношение на националното достойнство\", заяви още той.  \"Кръвта няма цвят и националност. Не приемам напълно това, което казва патриарх Кирил, но мога да разбера тази реакция. Трябва да видим дали в това отношение българската страна няма някоя вина. Имаше периоди, в които български президент изобщо не споменаваше Русия, става въпрос за гаджето на Деси Банова\", заяви от своя страна представителят на БСП в студиото Александър Симов.  \"Не можем да подценяваме войник, загинал за нашата свобода. Не съм склонен да подценя нито една капка пролята кръв.\", категоричен бе Симов.  \"Патриотите ще си изчистят отношенията. Не бих одобрил такъв език, но това са отношения вътре в коалицията. ГЕРБ има своята позиция, тя е ясна\", добави представителят на ГЕРБ.  \"Няма никакъв смисъл Валери Симеонов да се извинява. В такава ситуация направо се махаш от правителството. Този човек си позволи да се държи като дребен хулиганин. Ако се намираше в бургаска кръчма да играе белот и да пие бира, добре, но така прави скандала чудовищен.  Валери Симеонов се държи като озверял фашист. Обижда цялата руска православна църква. Не съм против това един български политик да изразява позиция за този скандал, но не с думи, написани на стената на градска тоалетна\", разгневи се Симов.    ", "date": "2018.03.09", "title": "В спор за руския патриарх Кирил Гърневски онемя от гнева на Александър Симов: Симеонов се държи като озверял фашист, а Плевнелиев..."}
{"url": "https://www.blitz.bg/obshtestvo/toma-bikov-ako-kapital-lzhe-za-vrzkata-mezhdu-ginka-vrbakova-i-monika-yosifova-znachi-se-izvinyavam_news584718.html", "text": "Лично аз не знае нещо по различно относно сделката с ЧЕЗ, освен това, което циркулира в медиите. Всичко извън официалната информация обаче би било спекулация. Това заяви в ефира на \"Здравей, България\" депутатът от ГЕРБ Тома Биков. \"В момента ставаме свидетели на една политическа кампания от страна на БСП. Само си спомнете какви неща се говориха в началото на тази компания. Първо говореха, че Бойко Борисов стои зад сделката за ЧЕЗ. Г-жа Нинова първо забърка премиера, после Българската банка за развитие. После се оказа, че двете тези са директна лъжа и млъкнаха. После започнаха да говорят, че токът ще спре, ще скочи и т.н\", каза той.  \"Управлението е по-трудно от това да си в опозиция. Ние хем трябва да им отговаряме на лъжите, хем да пазим на интереса на държавата\", заяви Биков. , в която се прави връзка между Гинка Върбакова и Моника Станишева: \"Съжалявам, ако сме сбъркали. Декларацията ни, в която споменаваме Моника Станишева, се   Депутатът от ГЕРБ коментира и темата за острия тон на Валери Симеонов след визитата на руския патриарх: \"Бяхме в ситуация да научаваме от руските медии какво се е случило на срещата, проведена в София. Видяхме, че патриархът с доста остър тон се обръща към президента. Не знаем какво е казано преди и след това. Руските медии излязоха със заглавие, че са нагазили родния президент. Ние искаме да знаем, че Радев е защитил страната ни\", призна депутатът от ГЕРБ.  \"Смятам, че господин Симеонов е бил воден от инстинкта си да защити българския президент, от това агресивно говорене. Коалицията може да продължи без който и да било да бъде министър. Винаги може да има размяна на роли. Аз оставка на господин Симеонов няма да коментирам. Това само патриотите могат да го говорят. Ние работим добре в парламента с тях. Аз бих искал те да решат проблемите помежду си. Това ще помогне да работим още по-ефективно\", смята той.  \"Във всяка предизборна коалиция е нормално да има търкания. Надявам се те да ги изгладят и да не поставят под съмнение стабилността на управлението\", каза Биков. ", "date": "2018.03.09", "title": "Тома Биков: Ако \"Капитал\" лъже за връзката между Гинка Върбакова и Моника Йосифова, значи се извинявам!"}
{"url": "https://www.blitz.bg/obshtestvo/eu2018bg/tsvetanov-s-grmki-dumi-posochi-kakvo-tryabva-da-se-prebori-v-blgariya_news584750.html", "text": "Днешният повод дава една много по-добра перспектива не само за България, но и за силна и обединена Европа. Всички знаем, че системните партии трябва да се борим срещу популизма в Европа. ЕНП е доказала, че може да се бори с проблемите и да ги решава. Това каза зам,-председателят на ГЕРБ и председател на парламентарната група на партията Цветан Цветанов при откриването на инициативите на местно равнище за европейските избори през 2019 г. под мотото „Европа започва във Вашето село/град/регион“, които се организират заедно с ЕНП, съобщи пресцентърът на ГЕРБ. \"Трябва да показваме видимите резултати от това, което правим заедно. Не трябва да късаме връзките с избирателите. Точно за това ГЕРБ винаги се стреми да показва добрите и успешни политики. Това, което правим винаги преди една предизборна кампания, е да не късаме и връзките с европейските лидери. Това дава много по-силен импулс да бъдем част от голямото европейско семейство. Трябва да водим диалог с хората, защото само така можем да постигнем всичко заедно\", категоричен беше той.  \"По време на една кампания трябва да обиколим всяко едно населено място, за да се срещнем с хората и да се запознаем с проблемите им. После не трябва да късаме връзките, а да продължим да работим заедно. Европа отпусна над 3 млрд. евро, които преобразиха българските общини. Това са пари, които накараха българските граждани да се чувстват част от силна и обединена Европа. В момента има много популизъм в Европа. Нашата цел, като председател на Съвета на ЕС, е интеграция на Западните Балкани, за да има сигурност не само в региона, а цяла Европа\", разкри Цветанов.  \"Искаме да правим политики и в сферата на културата, образованието. Работим много и с неправителствени организации. Искам да благодаря на всички, които участват в днешния форум. С него ще покажем, че България е част от силна и обединена Европа. Заедно сме много по-силни. Трябва да бъдем обединени. Не случайно мотото на българското председателство е \"Съединението прави силата\". Тук поставяме началото на кампанията за европейските избори през май 2019 година. Те ще бъдат генерална репетиция за местните избори през есента на 2019 година. Кметовете на ГЕРБ трябва да бъдат готови да защитават постигнатите резултати. ГЕРБ ще бъде силата, която ще гарантира успеха на България. ЕНП ще бъде силата, която ще гарантира успеха на Европа\", завърши Цветанов.    ", "date": "2018.03.09", "title": "Цветанов с гръмки думи, посочи какво трябва да се пребори в България"}
{"url": "https://www.blitz.bg/obshtestvo/eu2018bg/lilyana-pavlova-razkri-neshcho-mnogo-vazhno-za-bdeshcheto-na-evropa_news584735.html", "text": "Бъдещето на Европа минава през стабилността и мира на Западните Балкани. Това каза министърът на българското председателство на Съвета на ЕС 2018 Лиляна Павлова по време на форум под мотото „Европа започва във Вашето село/град/регион“, предаде репортер на Агенция „Фокус“. „В дома на българското председателство в НДК се провежда срещата на високо ниво на министрите, които дебатират многогодишната финансова рамка. Благодаря на ЕНП в комитета на регионите, че се съгласиха да направим срещата тук. Подкрепата на ЕНП винаги сме я имали, ще разчитаме на нея и в бъдеще. Очакваме вашите становища за бъдещата кохезионна политика, за Западните Балкани и включването на местните власти, за културното сътрудничество. Оценяваме вашата подкрепа тези становища да бъдат гласувани, защото те ще бъдат важна подкрепа за нас, за да можем да вървим напред в този дух“, заяви Павлова.  По думите ѝ председателството, което работи повече от 10 седмици, е в своя пик. „Работим активно по всички теми. 4 са основните приоритети, върху които фокусирахме своите усилия. Една от основните ни теми е именно за бъдещето на Европа. Днес се надяваме да намерим пресечната точка, пречупена през бъдещия бюджет в контекста на предизвикателството „Брекзит“, миграция. Вторият приоритет е за антитероризма и миграцията. Третият приоритет е българският специален принос – темата за Западните Балкани. Една тема, която беше приета с лек скептицизъм. Днес със задоволство можем да кажем, че европейската перспектива за Западните Балкани е високо в дневния ред, припозната от всички европейски институции“, допълни Павлова.  Тя подчерта, че перспективата не означава фалшиви обещания за присъединяване. „Четвъртият приоритет е дигиталният дневен ред. Това е една изключително важна тема. Дигиталната тема не е въпрос на избор, а реалност, към която трябва да се адаптираме. Тези приоритети вярвам, че не са напразни, защото и отзивите, които получаваме, ни дават увереност и ни амбицират да работим. Решението за излизането на Великобритания от ЕС може би ни разтресе в началото, но в това трябва да намерим и нещо ценно. Осъзнахме какво значение има Европа за всички нас. Това ще ни обедини и сплоти повече от всякога“, каза още Лиляна Павлова. ", "date": "2018.03.09", "title": "Лиляна Павлова разкри нещо много важно за бъдещето на Европа"}
{"url": "https://www.blitz.bg/politika/izvnredno-siderov-karakachanov-i-simeonov-s-izyavleniya-za-skandala-s-ruskiya-patriarkh_news584758.html", "text": "Вицепремиерът Валери Симеонов обяви, че няма да се извини за думите си по адрес на руския патриарх Кирил.Симеонов уточни, че в управляващата коалиция има различия, но депутатите ѝ са достатъчни за подкрепа на кабинета.     \"Става дума за принципи, никой не е женен за тая коалиция. Можем и без Симеонов, и без Каракачанов\", пък коментира темата лидерът на \"Атака\" Волен Сидеров.  \"Смятам, че можем да проведем нормален човешки диалог. По-добре да си човек с емоции, отколкото без. Изказването на Симеонов не беше съгласувано с нас. Господин Сидеров предупреди, че ще поиска становище\", заяви на свой ред лидерът на ВМРО Красимир Каракачанов.  „Не приемам никой да квалифицира и критикува българските институции. Аз съм писал декларации за разграничаване, не се говорят не достатъчно премерени неща. Един министър и депутат трябва да си дава сметка как ще се приеме едно изказване. Говорил съм с партньорите бавно и спокойно. Всичко се лекува с времето“, смята още Каракачанов.     „Когато излизаш с крайни изказвания, трябва да ги съгласуваш с някого“, добави лидерът на ВМРО.    Никол ИВАНОВА, БЛИЦ", "date": "2018.03.09", "title": "Извънредно: Сидеров, Каракачанов и Симеонов с изявления за скандала с руския патриарх!"}
{"url": "https://www.blitz.bg/svyat/pentagont-izchisli-koga-rusiya-mozhe-da-stane-po-silna-ot-sashch-v-evropa_news584692.html", "text": "Американският контингент в Европа към 2025 г. може да остане без военно превъзходство над Русия, заявил главнокомандващият силите на НАТО в Европа американският генерал Къртис Скапароти. Това пише изданието Defence One в публикацията Russia Will Challenge U.S. Military Superiority in Europe by 2025: U.S. General. „Отчитайки скоростта, с която руските военни извършват модернизацията, ние не можем да си позволим да намаляваме темповете на обновление на своите въоръжени сили. В противен случай към 2025 г. те ще оспорят господството на нашата армия във всички направления” – заявил генералът.     Скапароти отбелязал усилията по установяване на контрол над морските пътища в Арктика. Според него, Москва, ако поиска, може в течение на 2-3 години да установи контрол над Северния морски път, тъй като САЩ „изостават в това направление”.     Defence One отбелязва, че тази година EUCOM (Европейското командване на САЩ) заявило необходимост от $6,5 млрд (с 2 млрд. повече от миналата година) за финансиране на „Европейските инициативи за сдържане”, която е насочена за военно сдържане на Русия. Планира се парите да бъдат похарчени за повишаване на „бойната готовност на въздушните, сухопътните и морските сили”.     Изданието припомня, че по-рано аналитичният център Rand Corporation публикувал доклад, според който Русия през последните 10 години е съкратила технологичното изоставане от НАТО. Едновременно с това Москва увеличава своята европейска групировка и получава ценен боен опит в Сирия, се казва в доклада.    Превод и редакция: БЛИЦ    ", "date": "2018.03.09", "title": "Пентагонът изчисли кога Русия може да стане по-силна от САЩ в Европа"}
{"url": "https://www.blitz.bg/politika/tsveta-karayancheva-za-spasenite-evrei_news584759.html", "text": "За мен е удоволствие, че съм председател на парламента, където всички народни представители подписаха декларация в защита на българските евреи. Това заяви в Народното събрание Цвета Караянчева \"Това са едни достойни хора, които защитават правата. Това е за онези праведници, които са рискували живота си, за да помогнат на сънародниците\", каза тя.  \"Нуждаем се от активна толерантност, която не се изчерпва с разбирането на различието. Имаме нужда от повече. Скъпи приятели, спасяването на българските евреи е едно прекрасно дело\", добави Караянчева. Никол ИВАНОВА, БЛИЦ", "date": "2018.03.09", "title": "Цвета Караянчева за спасените евреи"}
{"url": "https://www.blitz.bg/zdrave/6-neshcha-koito-shche-se-sluchat-s-tyaloto-vi-ako-sprete-da-pravite-seks_news584741.html", "text": "Знаете ли какво ще се случи с тялото ви, ако спрете да правите секс? Едва ли. Британският вестник Independent обаче се опитва да отговори на този въпрос.    Хората изпитват различни сексуални потребности и нужди. Има обаче няколко потенциални странични ефекта на липсата на секс, и изглежда жените са изтеглили късата клечка тук, защото болшинството засягат точно тях.", "date": "2018.03.09", "title": "6 неща, които ще се случат с тялото ви, ако спрете да правите секс"}
{"url": "https://www.blitz.bg/svyat/yastrebt-makkeyn-napuska-senata-veche-mu-trsyat-zamestnik_news584694.html", "text": "Един от най-влиятелните сенатори в САЩ и сред най-активните противници на Русия Джон Маккейн след повече от 30 г. работа в Сената скоро ще напусне своя пост в горната палата на американския Конгрес. Това съобщи изданието True Pundit под изненадващото заглавие Senate Officials Confirm John McCain Expected to Step Down from U.S. Senate. Хора от близкото обкръжение на Маккейн съобщили за портала, че вече започнало търсене на кандидатура за шеф на комитета към Сената по делата на въоръжените сили.     БЛИЦ вече съобщи, че 81-годишният Маккейн се бори с тежко онкологично заболяване, което не му позволява да работи пълноценно. На заседанията в Сената той не се е появявал от края на декември миналата година. Превод: БЛИЦ    ", "date": "2018.03.09", "title": "„Ястребът” Маккейн напуска Сената, вече му търсят заместник"}
{"url": "https://www.blitz.bg/svyat/srtserazdiratelna-istoriya-koyato-dokazva-che-kotetata-imat-nyakolko-zhivota-snimki_news584662.html", "text": "Бей Авахит е намерил на улицата умиращо сляпо коте и го завел при ветеринарите, които му поставили неутешителна присъда. Но човешките любов и грижи спасили живота на котето и дори частично му върнали зрението.Това е първата снимка на котето с името Годо, когато то се оказало в ръцете на Бей Авахит. Ветеринарите му поставили диагнозата \"пълна слепота\".   Това пухкаво кълбо било на ръба между живота и смъртта, ветеринарите въобще не се надявали, че то ще оцелее, но направили всичко по силите си, за да му спасят живота.    Те му изписали лекарство против възпаление на очите и върнали котето на неговата спасителка. Авахит го взел у дома. Времето минавало, а капките не оказвали никакъв положителен ефект.  Състоянието на Годо само се влошавало. Наложило се да бъде оперирано по спешност. Едното му око така се подуло, че започнало да притиска мозъка, котето е могло да умре във всяка една секунда.  За щастие, операцията преминала успешно. А когато Годо се върнало у дома, там го чакали подаръци от най-различни непознати хора, които научили за историята на неговото спасение.    След тежкия период малчуганът вече се възстановява и с всеки изминал ден става все по-игрив.    Котето пораснало и качило тегло - цели два килограма.    Сега той изглежда абсолютно здрав и щастлив, въпреки липсата на едно око.    А ето го и неговият спасител - Бей Авахит.     Дано всичките нещастия на котето вече са зад гърба му.   ", "date": "2018.03.09", "title": "Сърцераздирателна история, която доказва, че котетата имат няколко живота (СНИМКИ)"}
{"url": "https://www.blitz.bg/svyat/shokirashchi-kadri-momentt-v-koyto-politsay-namira-agenta-otrovil-ruskiya-shpionin-skripal_news584641.html", "text": "Шокиращи кадри са разпространени в мрежата. На тях се виждат полицаи на мястото на опита за убийство на бившия руски шпионин Скрипал, които не знаят, че си имат работа със смъртоносен нервен агент (нервнопаралитичен газ). На снимките се вижда как полицаите в обикновени патрулни униформи събират доказателства само на сантиметри от мястото, на което Сергей Скрипал и дъщеря му Юлия са паднали на земята в следствие на отравянето, пише в. \"Метро\". Незащитен полицай може да бъде видян как клечи близо до пейката, където Скрипал и дъщеря му бяха намерени. Вижда се, че на мястото на инцидента има червена чанта.  Един от полицаите, пристигнали на мястото на инцидента, бе засегнат от отровата. В момента той е много болен, а Скрипал и дъщеря му се борят за живота си. Вътрешният министър Амбър Ръд съобщи по-рано през деня, че полицаят „говори и е контактен“, като медиците са „оптимистично настроени“ относно възстановяването му.  Двете снимки са направени само две минути, след като 33-годишната Юлия е била откарана с хеликоптер в болница. Тя и баща ѝ са били намерени в „коматозно състояние“ на пейката, след като умишлено са били отровени.    Кадрите са направени от писателя Том Белк, който бил наблизо и чул сирените, и отишъл да види какво се случва. „Отидох да видя какво става, точно, когато линейката хеликоптер излиташе. Тези снимки показват какво точно се случва веднага след инцидента. Според мен, никой си нямаше и на представа какво точно се е случило в онзи момент“, разказа Белк.  „Единият от полицаите е много близо до мястото, където двамата бяха отровени“, добавя той.    По онова време полицаите въобще не са имали и представа, че е извършено нападение с химическо оръжие, затова те са пристигнали на мястото на инцидента в обикновените си униформи. Превод и редакция: БЛИЦ", "date": "2018.03.09", "title": "Шокиращи КАДРИ! Моментът, в който полицай намира агента, отровил руския шпионин Скрипал"}
{"url": "https://www.blitz.bg/intsidenti/strakhovit-intsident-na-ppa-na-vidin-edin-chovek-e-izdkhnal-v-bolnitsata-snimki_news584837.html", "text": "Един човек е загинал, а други двама са пострадали при инцидент по време на рязане на дървета във Видин, съобщиха от полицията в града. Сигналът за инцидента, станал до кино “Никра”, е получен на тел.112 в 9:30 часа. Трима работници, които подрязвали клони на дърво, са паднали от автовишка. Те са транспортирани във видинската болница. Единият е освободен след оказана медицинска помощ, другите двама настанени за лечение. По-късно в болницата единият е починал.  Дежурна оперативна група извършила оглед на местопроизшествието. Случаят е докладван в прокуратурата. Уведомена е инспекцията по труда.  Работата на разследващите продължава в рамките на образувано досъдебно производство по описа на РУ – Видин.  ", "date": "2018.03.09", "title": "Страховит инцидент на пъпа на Видин, един човек е издъхнал в болницата (СНИМКИ)"}
{"url": "https://www.blitz.bg/obshtestvo/regioni/zloveshchata-misteriya-s-trupa-kray-plovdiv-se-razplita_news584780.html", "text": "Откритият труп на мъж в реката на село Първенец е на 30-годишен местен жител, пише \"Марица\".При огледа не са открити следи от насилие. Според разследващите най-вероятно става дума за нещастен случай.  Тялото на мъжа бе забелязано късно снощи от случайни минувачи. Те подали сигнал на тел.112. На място пристигнал екип от криминалисти, който извършил оглед.", "date": "2018.03.09", "title": "Зловещата мистерия с трупа край Пловдив се разплита!"}
{"url": "https://www.blitz.bg/intsidenti/katastrofi/strakhotiya-na-e-79-tir-vlachi-audi-mezhdu-vratsa-i-mezdra-snimki_news584802.html", "text": "Катастрофа е станала този следобед на международен път Е-79 между Враца и Мездра. ТИР е блъснал лека кола. Инцидентът е станал при разклона за железничарския град в посока София, съобщава BulNews.bg.  По първоначална информация колата \"Ауди 80\" идвала от Враца и шофьорът направил забранен ляв завой към Мездра. Камионът \"Даф\" със софийска регистрация се движел в същата посока, водачът не успял да спре и двете возила се сблъскали. Тежката машина влачила колата няколко метра напред по асфалта.  Аудито било шофирано от около 50-годишен мъж, с който пътували две млади момчета. Всички те се разминали невредими при произшествието. По превозните средства са нанесени материални щети, но и те не са сериозни.    Полиция е идвала на местопроизшествието, но водачите казали, че нямат претенции един към друг и ще си съставят двустранен протокол за ПТП.  Превозните средства са спрени извън пътното платно и движението по натоварения международен път не е затруднено.  ", "date": "2018.03.09", "title": "Страхотия на Е-79! ТИР влачи „Ауди“ между Враца и Мездра (СНИМКИ)"}
{"url": "https://www.blitz.bg/obshtestvo/regioni/opasna-sekta-agresivno-nastpva-v-petrich-mestnite-iskat-politsiyata-da-se-namesi_news584825.html", "text": "\"Свидетели на Йехова\" подготвят две събития в Петрич. Притеснени жители на квартал „Аджария“ алармират, че пощенските им кутии са пълни с рекламни брошури за събитието. Двама емисари пък от дни раздават на ръка дипляни, в които има притеснителни призиви – като това да не дават доброволно кръв в помощ на нуждаещи се. Най-често емисарите можело да се видят на моста под спортната зала „Арена Петрич“, в близост до ромската махала. „От няколко дни пощенските ни кутии са пълни с брошури на \"Свидетели на Йехова\". Искаме намесата на полицията!“, призова Св. Георгиева, която живее в един от блоковете в квартала.  Думите й бяха потвърдени и от Цв. Голашева. Те от името на жителите на крайния петрички квартал са подали сигнал и до РУП – Петрич, пише \" \".    Сбирките на последователите на \"Свидетели на Йехова\" са насрочени за 25 и 31 март в къща в близост до Бетонния център в Петрич, алармираха жители на квартала. В южния град емисарите агресивно настъпват, като дори изпреварват по активност евангелистите, които имат много последователи в ромската махала. ", "date": "2018.03.09", "title": "Опасна секта агресивно настъпва в Петрич, местните искат полицията да се намеси"}
{"url": "https://www.blitz.bg/layfstayl/shoubiznes/nataliya-simeonova-shokirashcho-televiziyata-me-omerzyava-bezpardonni-grozni-lepkavi-i-sluzesti-rialiti-formati-a-btv_news583550.html", "text": "Наталия Симеонова, която се прослави като лице на предаванията „Море от любов” и „Предай нататък” по bTV, стои безработна от 2016-а. 48-годишната бивша тв водеща не желае да има нищо повече с телевизията у нас. Тя е категорична, че времето, в което се е чувствала горда с професията си, безвъзвратно е отминало, пише \"Уикенд\".„Телевизията, такава каквото е в момента, ме омерзява. Н е съм вярвала, че ще дойде момент, в който да се срамувам от гилдията, към която принадлежа, защото винаги много съм си обичала работата и съм се гордяла с продукцията си. Като цяло сега имаме беззъба публицистика, арогантни авторски предавания и безпардонни, грозни, лепкави и слузести риалити формати”, коментира журналистката.   Ако прояви желание, тя би могла да реализира нов тв проект .  Все още законният й съпруг Денис Ризов има дългогодишни партньорски взаимоотношения с Би Ти Ви като продуцент на „Търси се” и вероятно лесно би я лансирал в някое предаване, за да възроди кариерата й. Наталия обаче е категорична, че не иска да работи в днешната телевизионна среда.    „Преди година и половина, на 25 септември, в неделя, точно след празника, по Би Ти Ви, излъчиха пилотката на  „Обичам те, благодаря ти, извинявай”,  спомня си Наталия. Концепцията на шоуто й била гостът да запознава зрителите с трима души, които са му оказали голямо влияние и към които се чувства задължен. В първото издание била представена Нешка Робева. Двете с Наталия прекарали цял ден заедно, ходили дори до вилата на треньорката.    „Снимахме я през юли, предадохме пилотния епизод, защото от телевизията казаха, че е спешно, а след това не го гледаха две седмици. Това е много обидно. После го видяха, излъчиха го без никаква реклама, постигнаха добър резултат и казаха: „Висок рейтинг, но можеше и още”. И на мен ми стана много болно и повече нищо не им предложих”, признава Симеонова.    Сега тя предпочита да не работи. Мъжът й, с когото отдавна не живеят заедно, но още са съпрузи, е заможен и я издържа. Пък и в последната година никой от телевизията  не я е търсил, за да й предлага проект.  ", "date": "2018.03.09", "title": "Наталия Симеонова шокиращо: Телевизията ме омерзява! Безпардонни, грозни, лепкави и слузести риалити формати, а bTV..."}
{"url": "https://www.blitz.bg/obshtestvo/zdraveopazvane/zhenite-samo-se-oplakvat-kazal-trnovski-lekar-za-bremenna-s-uzhasni-bolki-no-malko-sled-tova-ya-spoletyalo-nay-loshoto_news584493.html", "text": "След дълги години живот в чужбина Илиана и Дончо се връщат в България, за да създадат семейство. Заживяват във Велико Търново. Скоро разбират, че очакват момченце. Бременността на Илиана е спокойна до края на шестия месец, когато се буди през нощта от силни болки в стомаха. Веднага търси спешна медицинска помощ. Според лекарите проблемът не бил сериозен – вероятно ставало дума за гастрит, съобщава bTV. „Когато излезе от кабинета и го попитах: „Докторе, как е положението с Илиана?“, той се обърна и каза: „Ако слушаш жени, винаги ще има оплакване, така че това е от бременността. Продължавайте напред и всичко ще мине“, разказва Дончо.     Болките обаче непрекъснато се увеличавали. И така, след няколко прегледа, приемат Илиана в Търновската  болница. Следва серия от кръвни изследвания. Оказва се с влошени показатели. Започва и терапия с обезболяващи.     „Стана ясно, че има някакъв проблем, но никой не знае какъв – споделя Илиана. – Казваха, че бебето е добре, че аз също съм добре, нищо че имам такива показатели“.     След петдневен престой в болницата изписват жената в „добро общо състояние“, но с направление за хематолог в Плевенската болница чак за след седмица.     Още същата вечер болките стават нетърпими, затова Илиана и годеникът ѝ тръгват към София. Приемат я в Майчин дом. Там установяват, че бебето вече е мъртво, а тя е на косъм от смъртта.     „Веднага при влизането жената видя, че няма сърдечни тонове. Ужасно. Почувствах се ужасно, защото това е  най-тежкото нещо“, казва Илиана. Оказва се, че е развила хелп синдром. Следва спешна операция.     Илиана и годеникът ѝ обвиняват лекарите от Търновската болница, че са проявили небрежност, която е довела до трагедията. Жената посочва, че е имала признаците, но не са ѝ обърнали внимание.     От Болницата в Търново отказват да коментират случая и твърдят, че са си свършили работата. Според Дончо, Илиана е влязла в болницата с лоши показатели и са я изписали с още по-лоши. Семейството не вярва, че виновните ще получат наказание, но се надяват никой друг да не попада в тяхната ситуация.     „Осъден доктор няма. Просто ще бъде една загубена война“, коментира Дончо.     „Единствено Господ може да им търси отговорност. Не съм аз човекът. Оставам всичко за Господ“, казва Илиана.     След усложненията тя не вижда добре с едното око, а според лекарите ще са необходими поне четири месеца, за да се възстанови напълно.    ", "date": "2018.03.09", "title": "„Жените само се оплакват“, казал търновски лекар за бременна с ужасни болки, но малко след това я сполетяло най-лошото"}
{"url": "https://www.blitz.bg/obshtestvo/trima-mladezhi-se-natknakha-na-neshcho-uzhasyavashcho-v-paraklisa-kray-govedartsi_news584872.html", "text": "Трима младежи откриха мъртва жена край самоковското село Говедарци. Трупът е на 56-годишна жена от София на име Ивелина, тя е намерена мъртва в параклиса „Свети Мина“ в землището на селото, в местността Мечкарица. Параклисът се намира на 2 километра над селото, пътят до там е черен и труднопроходим за МПС-та при зимни условия. Към момента не става ясно кога е издъхнала жената, от колко време трупът е там и обявена ли е за издирване от нейни близки, пише \"Вяра\".   На 8 март тримата младежи от селото решили да посетят параклиса и да запалят свещица за здраве по-случай рожден ден на един от тях. При опит да влязат в параклиса, вратата трудно се отворила. Бутнали по-силно и при влизането изпаднали в ужас, след като видели безжизненото тяло на пода, покрито с черга до вратата. Тримата не познават починалата. Веднага е подаден сигнал на 112.  Местопроизшествието е посетено от дежурна оперативна група при РУ-Самоков. Констатирана е била смъртта на жената, при огледа са били намерени няколко предсмъртни писма. В края на едно е написала, че два пъти прави опит да сложи край на живота си, но третият ще бъде успешен заради тежко заболяване. Местните споделят, че Ивелина е живяла от известно време в бунгало под наем над с. Говедарци в близост до писта Говедарци, но от няколко дни не са я виждали.  В селото се носеха няколко неофициални версии за смъртта на Ивелина. Една от версиите, които се лансират, е, че любовна мъка след раздялата със съпруга й я накарала да посегне на себе си. Другата версия е, че 56-годишната жена е избрала сама да сложи край на живота си заради тежко и мъчително боледуване.   Според служители на МВР по първоначални данни няма данни за насилствена смърт и по-скоро става въпрос за нещастен случай.  Тялото на починалата е транспортирано с линейка до Съдебна медицина-София, където ще бъде извършен оглед на трупа и аутопсия за установяване причината за смъртта й. По случая е образувано досъдебно производство.", "date": "2018.03.09", "title": "Трима младежи се натъкнаха на нещо ужасяващо в параклиса край Говедарци"}
{"url": "https://www.blitz.bg/ikonomika/ot-poslednite-minuti-goreshcha-novina-ot-praga-za-sdelkata-s-chez_news584799.html", "text": "Чешката компания ЧЕЗ започва проучване на възможностите за българско държавно участие в сделката. Това съобщи преди минути говорителят на ЧЕЗ Алице Хоракова. По думите ѝ в края на март или началото на април ще има нови срещи с представителите на „Инерком”.  Тогава адвокатите на чешката компания ще представят възможните варианти, върху които след това би могло да се преговаря, информира bTV.  През това време продължава да тече процедурата по вече сключения договор с „Инерком”.", "date": "2018.03.09", "title": "От последните минути: Гореща новина от Прага за сделката с ЧЕЗ"}
{"url": "https://www.blitz.bg/obshtestvo/kzp-zabrani-na-telekom-da-taksuva-televizionni-kanali-obeshchani-kato-bezplatni_news584827.html", "text": "Забранихме на телеком да таксува телевизионни канали, обещани като безплатни. Това съобщи пред „Фокус” председателят на КЗП Димитър Маргаритов. Комисията за защита на потребителите (КЗП) е забранила нелоялна практика на телеком, който е привличал абонатите си с едногодишни договори при промоционални условия с включени безплатни спортни канали, а впоследствие едностранно е променил условията и е изисквал заплащане, за да продължи да ги предоставя, уточни Димитър Маргаритов и допълни, че предстои връчването на заповедта на търговеца.  Маргаритов обясни, че когато търговецът не е в състояние да изпълни поетите от него ангажименти към потребителите за уговорения период, дори промяната във взаимоотношенията с трети страни не би могло да бъде извинително обстоятелство. „Потребителят има право на това, за което е подписал своя договор, пък ако ще и да е за сметка на търговеца”, категоричен е председателят на КЗП.  Той припомни сходен случай от началото на годината. „Тогава нашата намеса доведе до това, че заложената постановка за непоискана услуга беше променена и хората трябваше да плащат само тогава, когато желаят и изразят воля за това. А тези, които вече бяха по някакъв начин примамени с отправянето на тази оферта, им беше дадена възможност да получат парите си обратно в период около три месеца, което реши този проблем”, обясни Маргаритов. Той добави, че оттогава сигнали за повторни опити за прилагането на тази практика в Комисията не са получавани.  Председателят на КЗП коментира и нежеланите SMS абонаменти. „В такива случаи хората трябва да потърсят най-напред сметка от доставчика на услугата и ако той не реагира в предоставения му от закона едномесечен срок, да отнесат въпроса към Комисията”, разясни той. Маргаритов потвърди, че през изминалите периоди в Комисията са получени сигнали, по които са извършени проверки.  „Най-големият проблем е, че тези услуги се предлагат по начин, който не дава възможност на потребителя много ясно да се ориентира кога дава съгласие, кога с натискането на определени бутони приема да се абонира за такава услуга. В резултат от нашата намеса един от най-големите доставчици на такава услуга коренно промени своя потребителски интерфейс. В момента, за да се абонирате за подобно нещо, трябва да преминете поне през две-три стъпки, докато преди това можеше да се случи само с едно несъзнателно кликване на бутон. Статистиката, която ние имаме е, че за около 100 сигнала и жалби, които сме проверили, се е оказало, че в 35% от случаите действително потребителите са били подведени и не са се абонирали съзнателно. Но в останалите случаи за съжаление те са предприели някакво активно действие, независимо дали са разбрали или – не”, каза още той. ", "date": "2018.03.09", "title": "КЗП забрани на телеком да таксува телевизионни канали, обещани като безплатни"}
{"url": "https://www.blitz.bg/svyat/stana-yasno-koga-shche-prodlzhat-pregovorite-po-sdelkata-za-chez_news584820.html", "text": "Преговорите между ЧЕЗ и „Инерком“ ще продължат след няколко седмици. Това става ясно от прессъобщение, публикувано на сайта на компанията. Между 6 и 9 март в чешката столица се проведоха преговори между ЧЕЗ и българската компания. На преговорите присъства и собственичката на \"Инерком България\" Гинка Върбакова. Основната цел на срещата е подготовката на документите за българската Комисия за защита на конкуренцията. По време на преговорите представителите на „Инерком“ представиха официално проучване, дали при настоящата ситуация има възможност българската държава да участва в сделката. Въпреки че българското правителство не е изразило интерес във влизането в процеса на продажбата, протекъл миналата година, ЧЕЗ ще проучи искането, представено от бизнес-партньора си и ще проучи възможността, става ясно от съобщението на сайта на ЧЕЗ.  Предвид ограниченията, представлявани от вече подписания договор между двете страни, ЧЕЗ и „Инерком“ решиха, че ще подготвят задълбочен анализ на всички възможности и възможни резултати от потенциалното влизане на България в процеса. След няколко седмици преговорите ще продължат.  ", "date": "2018.03.09", "title": "Стана ясно кога ще продължат преговорите по сделката за ЧЕЗ"}
{"url": "https://www.blitz.bg/obshtestvo/regioni/plkha-legna-v-groba-chengeta-na-krak-v-stolipinovo_news584833.html", "text": "Близки, приятели и роднини изпратиха в последния му път Жоро Джевизов-Плъха. Той бе погребан в 16 часа на Рогошките гробища в Пловдив. Сред присъстващите имаше наркомани, авери на Плъха. Припомняме, че убитият също е бил наркозависим.  Въпреки изявленията на младата съпруга на Плъха, че няма да иска кръвнина от д-р Иван Димитров, а ще чака пари от държавата, за да гледа децата си, роднини се заканват да съдят лекаря, който разстреля с един куршум в областта на гърдите Джевизов.     Тялото на Плъха бе освободено едва днес. Още в 12 часа в „Столипиново” се бяха събрали група жени, които чакаха да оплачат мъртвеца. През целия ден полицейското присъствие в квартала бе засилено.   БЛИЦ припомня, че той бе убит преди седмица.  , човекът, натиснал спусъка и ликвидирал изпечения крадец, е рентгенологът д-р Иван Димитров. Престъпникът влязъл в гаража на медика да краде. Той го дебнал половин час от терасата, след това слязъл. Последвала е схватка, Плъха е ранил Димитров в крака с нож. Рентгенологът е изстрелял цял пълнител, един от куршумите е ликвидирал крадеца.  .  По непотвърдена информация на БЛИЦ, в момента той се намира на лечение в болница.  Преди дни прокуратурата в Пловдив го обвини в превишаване правата на неизбежна отбрана и в съхранение на незаконни боеприпаси и оръжие. Пистолетът, с който е убит Плъха, е скрит от медика и негов съучастник и все още не намерен. Кристина ИВАНОВА, БЛИЦ    ", "date": "2018.03.09", "title": "Плъха легна в гроба, ченгета на крак в \"Столипиново\""}
{"url": "https://www.blitz.bg/kriminalni/prestplenie/zhoro-plkha-legna-v-groba-a-brat-mu-zapochna-da-sipe-zakani-sreshchu-snimkavideo_news584822.html", "text": "В пловдивския квартал \"Столипиново\" темата за убийството на рецидивиста Жоро Джевизов - Плъха продължава да е сред най- коментираните. В личният си профил във Фейсбук, братът на Джевизов – Илия, категорично заявява, че ще съди както доктор Димитров, така и съпругата му. От текста се разбира, че причината за това са разказите на жената, които според него са лъжа, пише   „Ще се борим до край за теб, братко”, пише Илия в профила си.     Самият Джевизов е осъждан цели 9 пъти за кражби, което на практика означава, че извършените от него престъпления са в пъти повече. Той има близо 30 регистрации за различни престъпления в полицията, но не всяко от тях е стигало до съда.   Дори негови съседи в квартала коментират, че махалата е пропищяла от него и всички си отдъхвали, когато влизал в затвора, за да излежи поредната си присъда.  Както  . Траурната процесия, съпровождаща катафалката с ковчега на Джевизов,  потегли от \"Столипиново\" и стигна до Рогошко шосе. Начело на шествието вървеше братът на Плъха – Илия Джевизов, пише \"Марица\".  В квартала имаше засилено полицейско присъствие, няколко патрулки на Шесто районно следяха да няма провокации.  ", "date": "2018.03.09", "title": "Жоро Плъха легна в гроба, а брат му започна да сипе закани срещу... (СНИМКА/ВИДЕО)"}
{"url": "https://www.blitz.bg/kriminalni/prestplenie/nova-opasna-izmama-plzna-v-mrezhata-zameseno-e-imeto-na-nash-pisatel-i-publitsist_news584814.html", "text": "Поетът Добромир Банев алармира, че \"доброжелател\" e откраднал неговите данни и снимки и e създал свой профил във Facebook. \"Възмутен съм, че няма ред и регламент в социалната мрежа\", каза потърпевшият пред Dnes.bg. Той разказа, че преди малко повече от две часа научил за измамата от фотографката на последната му книга: \"Аз съм в другото такси\".  \"Evelinna Takova: Това е профилът на мой приятел, от който е открадната самоличността, снимките...\" - гласи постът й, с който информира Добромир Банев.  От фалшивия профил, който е пълен със снимки на Банев, но е на някой си Ferguson Andrea Kane, се \"вее\" призив за набиране на средства за рожден ден на дете, което го е притеснило.  \"От системен оператор на социалната мрежа разбрах, че има още един фалшив профил\" - добави писателят.  В момента личният му профил във Facebook е блокиран. А   е един от фалшивите:    ", "date": "2018.03.09", "title": "Нова опасна измама плъзна в мрежата, замесено е името на наш писател и публицист"}
{"url": "https://www.blitz.bg/kriminalni/prestplenie/kmett-na-septemvri-se-brkna-dlboko-za-svobodata-si-izvadi-130-bona_news584862.html", "text": "Гаранцията от 130 хиляди лв., която специализираният съд наложи на кмета на община Септември Марин Рачев за укриване на данъци в особено големи размери от продажбата на гориво, е платена. Това съобщи самият Рачев преди началото на поредното дело срещу него в Пазарджишкия съд, съобщава БГНЕС. За събирането на парите помогнали хора, които не искат да бъде въвличана общината в схемите на т. нар. спасители, поясни Рачев.  Адвокат Николай Баташки от Инициативния комитет „Да спасим община Септември“ категорично отрече обвиненията на Марин Рачев и заяви, че няма обръч от фирми за източване на държавата или общината.  Недоволните от управлението на кмета представиха и извадка от последния доклад на Агенцията за държавна финансова инспекция, който констатира множество нарушения при разходването на общински пари и сключване на договори с приближени на градоначалника фирми.  С папка с документи, които да раздаде на журналистите пристигна в съда Рачев. Според него те показвали схемите, които са въртели т.нар. „спасители“ на община Септември, които имали интерес да заграбят минералната вода във Варвара. Част от нарушенията, описани в доклада на държавната финансова инспекция са допуснати от бившата заместник-кметица и настоящ депутат от ГЕРБ Даниела Малешкова.  Опонентите на Марин Рачев настояват главният прокурор да разпореди ново разследване на дейността му. Той пък е завел дела за клевета срещу тях.      ", "date": "2018.03.09", "title": "Кметът на Септември се бръкна дълбоко за свободата си - извади 130 бона"}
{"url": "https://www.blitz.bg/kriminalni/prestplenie/mvr-s-goreshcha-novina-okolo-skandalno-pokazniya-razstrel-na-biznesmena-petr-khristov_news584803.html", "text": "Убийството на бизнесмена Петър Христов ще бъде разкрито със сигурност и ние вярваме в това. Това заяви на брифинг във Велико Търново зам. главният секретар на МВР гл. комисар Георги Арабаджиев. Той обаче отказа да посочи колко са сега работните версии, защото имало екип, който работи, и не било професионално да се говори преди да има задържани, пише \"Борба\".   Точно на 8 март са станали два месеца от разстрела в София на търновския предприемач, отчете още Георги Арабаджиев. Още тогава имало образувано досъдебно производство, с което медиите били наясно.  Два месеца МВР не било спирало да работи по скандалния разстрел. Можело и да има заподозрени, но нито той, нито някой друг трябвало да говори по тази тема, преди всичко да е ясно. Главният комисар поясни още, че всички версии са възможни, но не пожела да уточни дали и какъв напредък има по разследването.  Старши комисар Стоян Темелакиев, зам.-директор на ГДБОП, който също бе гост на отчетното събрание за миналата година на ОД МВР, категорично отказа да каже каквото и да е, свързано с екзекуцията на Петър Христов.", "date": "2018.03.09", "title": "МВР с гореща новина около скандално показния разстрел на бизнесмена Петър Христов"}
{"url": "https://www.blitz.bg/obshtestvo/regioni/tank-predizvika-istinska-sumatokha-na-vkhoda-na-pravets-snimki_news584809.html", "text": "Танк предизвика истинска суматоха на входа на Правец. Военната машина престоя над 3 часа в четвъртък на бензиностанцията откъм Ботевград. Танкът е музеен експонат и се превозва за Сливница.  Камионът, върху чиято платформа е натоварена военната техника, спрял в Правец, за да зареди гориво. Стартерът на камиона обаче се повредил и не може да тръгне, съобщава botevgrad.com.  Наложи се намесата на монтьори, които да отстранят повредата, за да може машината да продължи пътя си.  ", "date": "2018.03.09", "title": "Танк предизвика истинска суматоха на входа на Правец (СНИМКИ)"}
{"url": "https://www.blitz.bg/obshtestvo/tsenata-na-svinskoto-skacha-v-tsyala-evropa-poskpvaneto-u-nas-shche-e_news584705.html", "text": "Задава се поскъпване на свинското месо у нас, като крайните цени се очаква да се вдигнат с 50 стотинки до 1 лев за килограм. Това съобщава председателят на свиневъдите Добрин Папазов, пише \"Телеграф\". Цените на прасетата за клане продължават да растат в цяла Европа според данни на германски свиневъди. Очаква се тази тенденция скоро да дойде и у нас, макар и със закъснение, посочи Папазов.   Увеличението на цените на прасетата ще се усети най-вече при производителите. За потребителите поскъпването ще бъде с 20-50 стотинки, най-много с до 1 лев.   Трудно е да се прогнозира кога ще поскъпне свинското, но това ще се случи, защото и ние сме част от Европейския съюз и няма как да ни подмине, но не мога да кажа кога точно, добави председателят на Съюза на свиневъдите.  Италия заема челната позиция по най-висока продажна цена на прасета за клане за последните 9 седмици - 1 евро и 80 цента за килограм. За сравнение в края на 2017 година цената е била 1 евро и 70 цента. Най-евтино се търгуват животните в Белгия - за 1 евро и 30 цента за килограм.    ", "date": "2018.03.09", "title": "Цената на свинското скача в цяла Европа, поскъпването у нас ще е..."}
{"url": "https://www.blitz.bg/obshtestvo/kultura/rekord-v-sofiya-3-kh-22-sff-2018_news584721.html", "text": "София филм фест-2018 ще ни зарадва с рекордните 22 нови български игрални филма. Спортът и 50-годишнината от интервенцията в Чехословакия са основни теми на Феста. До 29 март отново ще гледаме десетки ленти с най-високи отличия  ", "date": "2018.03.09", "title": "Рекорд в София! 3 х 22 = СФФ-2018"}
{"url": "https://www.blitz.bg/layfstayl/ptuvane/kat-napravi-kup-promeni-za-shoforite-prochetete-gi-za-da-ne-otnesete-nyakoya-solena-globa_news584706.html", "text": "Около 1000 шофьори всеки ден регистрират новите си коли на старо с лесна и бърза резервация на час в КАТ през интернет. От 28 февруари в сила влязоха нови правила в процедурата по смяна на собственост на автомобил, ако продавачът и купувачът са от една и съща област, пише в. \"Телеграф\". Шофьорите, които продават возило, вече нямат задължение да ходят до \"Пътна полиция\". След изповядване на сделката при нотариус от кантората автоматично по електронен път изпращат всички документи до КАТ.   \"След това новият собственик може през сайта на МВР да изпрати заявление, че иска да получи големия талон на колата с данните, че вече е негова. От \"Пътна полиция\" са длъжни да му звъннат и да му кажат в кой ден и в колко часа да се яви за документа, за да не чака на опашка\", обясниха от КАТ.  С промяна в наредбата за регистрация на моторни превозни средства и ремаркета пък, нотариусите ще са длъжни да следят за запори, наложени над купувачи на возила. Отделно шофьорите, които сменят адресната си регистрация, ще са длъжни в рамките на месец да подменят и табелите на автомобила си, за да съответства на града, в който живеят. Досега това не бе задължително.  \"Повечето водачи се възползват, че застраховката \"Каско\" в малките населени места е по-ниска, защото шансът да стане инцидент там е по-малък. Стараем се да премахнем тази порочна практика и условията да са еднакви за всички\", увериха от \"Пътна полиция\".  Всяка промяна в данните за регистрирано превозно средство и собственика вече ще се заявява в КАТ не след максимум 14 дни, а до месец след нея.   От 20 май катаджии ще свалят регистрационните табели на опасни автомобили, които не са успели да минат технически преглед заради сериозни неизправности. Промяната е част от европейска директива, с която всички страни - членки на съюза, се задължават от тази година да отнемат временно табелите на коли, на които е забранено да излизат на пътя поради технически проблем.  От пунктовете ще докладват по електронен път за опасни коли на Изпълнителна агенция \"Автомобилна администрация\", известна като ДАИ, а от там информацията да се препраща на \"Пътна полиция\". Катаджиите ще са длъжни веднага да се отзоват на мястото, където е техническо неизправното возило, и да отнемат регистрационните му табели до отстраняване на повредата.    ", "date": "2018.03.09", "title": "КАТ направи куп промени за шофьорите, прочетете ги, за да не отнесете някоя солена глоба!"}
{"url": "https://www.blitz.bg/intsidenti/prvi-versii-za-tragediyata-s-mladata-rodilka-semra-koyato-se-vrna-ot-kholandiya-za-da-rodi-prvoto-si-dete-no-izdkhna_news584869.html", "text": "Рядко срещано заболяване предизвикало нетипичен вътрешен кръвоизлив - това е работната версия на разследващите за смъртта на 23-годишната Семра Ш. и бебето й призори на 9 март в МБАЛ „Д-р Атанас Дафовски“, съобщава 24rodopi.com., позовавайки се на осведомени източници. „Родилката е била настанена в АГО-то на 8 март заради преносване на плода. Извършени били изследвания, чиито резултатите не показвали някакви отклонения. Нямало основание за притеснения. Призори в петък й прилошало и се наложило да се прави операция. Въпреки това, майката e починала. Констатирана е голяма кръвозагуба“, поясниха източниците.  Операцията е извършена след 5.00 часа сутринта. Първоначално близки на жената от чернооченското село Водач твърдяха, че тя е починала в 4.00 часа, но смъртта е констатирана към 5.30 часа.  Работи се и по други версии. Експертизите ще установят истинската причина за нетипичния вътрешен кръвоизлив.        Два месеца срок за разследването на смъртта на родилката в Кърджали си е поставила прокуратурата. Окръжна прокуратура-Кърджали  наблюдава досъдебно производство за установяване на причините за смъртта на 23-годишна жена, починала по време на раждане на 9 март в МБАЛ „Д-р Атанас Дафовски\". По делото е извършен оглед, назначена е тройна съдебно-медицинска експертиза, предстоят разпити на свидетели и други процесуални действия, посочиха още от пресцентъра на държавното обвинение.  Починалата родилка в Кърджали се е върнала заедно със съпруга си от Холандия преди месец. Двамата искали първата им рожба да се роди в България. Бременността на 23-годишната жена пък протичала нормално до фаталния ден, разказаха жители на село Водач, където живеело младото семейство.  Семра сключила брак преди около 10-11 месеца. Двамата със съпруга й заминали да работят в Холандия, където от години живеели неговите родители. Семейството се връщало в родната къща в чернооченското село единствено за Нова година и през летните месеци. Бъдещите родители решили да се приберат за раждането на първата им рожба у дома. Стаята на детето, което чакали, дори вече била готова, разкриха шокираните им съселяни.    ", "date": "2018.03.09", "title": "Първи версии за трагедията с младата родилка Семра, която се върна от Холандия, за да роди първото си дете, но издъхна"}
{"url": "https://www.blitz.bg/politika/tsvetanov-bsp-klatyat-lodkata-i-shchurmuvat-vlastta-za-da-doydat-na-vlast-stsenariyat-v-koyto-e-zamesen-i-prezidentt-e_news584885.html", "text": "„Има стремеж да се клати лодката от страна на БСП, но мога да ги уверя, че това няма да стане. Днес българските граждани се вълнуват от това каква е перспективата и какво се случва”. Това заяви председателят на ПГ на ГЕРБ Цветан Цветанов. „Хубавото е, че дебатът за ЧЕЗ бе изнесен в парламента. Видя се, че няма тема, която да притеснява българските граждани. Има и законодателство, което ще зашити българските интереси”, коментира той в предаването „Панорама” по БНТ.  „В момента дискутираме нещо, което БСП са го създали като условия. През 2004 г., когато са участвали в управлението... периодът, когато е извършена приватизацията, са продадени 67%. Това, което е направено през всички управления на БСП, те не са взели никакъв дивидент”, подчерта Цветанов.  „Ролята на опозицията е да критикува, но критиката трябва да е градивна, с алтернативното решение, което предлагаш. Днес беше важен ден за България. Заседаваха финансовите министри на ЕС. Всички политици се обединиха да започне дебатът за финансовата рамка по време на нашето председателство, за да избегнем популизма. Ние искаме да запазим кохезионната политика, селскостопанската политика”, обясни още той.  Що се отнася до скандалите, които никнат един след друг при Обединените патриоти, Цветанов заяви, че когато е било направено коалиционното правителство, всички са знаели, че трябва да се правят компромиси и че всеки трябва да уважава коалиционния си партньор.  „Смятам, че трите партии в ОП ще могат да намерят компромис и да спазим обещанията, които си дадохме в началото”, посочи той.  \"Разговарям не само с патриотите, но и с всички други партии. Няма как да правиш политика на омраза и разделение нещо, което прави Корнелия Нинова и президентската институция. Те щурмуват властта, за да дойдат на власт. Целта на БСП е да има предсрочни избори, а президентът Румен Радев да назначи министрите на БСП да влязат през служебния вход”, категоричен бе Цветанов.    ", "date": "2018.03.09", "title": "Цветанов: БСП клатят лодката и щурмуват властта, за да дойдат на власт! Сценарият, в който е замесен и президентът, е..."}
{"url": "https://www.blitz.bg/obshtestvo/regioni/zloveshcho-mzh-ss-schupen-cherep-plashi-kray-belo-pole_news584732.html", "text": "Мъж в безпомощно състояние бе открит вчера в двуметров канал в района на Помпената станция, край село Бело поле. Антон В. е открит от минувач, който сезирал полицията и Спешен център, пише struma.com. Мъжът е транспортиран в болница в Благоевград, откъдето спешно е заминал за столичния институт \"Пирогов\". Лекарите тук установили счупен череп и множество травми. Причините за инцидента се изясняват. Очаква се да се разбере сам ли е паднал Антон В., или е пребит.", "date": "2018.03.09", "title": "Зловещо: Мъж със счупен череп плаши край Бело поле!"}
{"url": "https://www.blitz.bg/svyat/megan-markl-napravi-ogromna-zhertva-zaradi-prints-khari-na-tayna-tseremoniya-v-kralskiya-paraklis-amerikankata_news584882.html", "text": "Годеницата на принц Хари - Меган Маркъл, прие англиканската вяра. Тайната церемония, на която бе използвана вода от река Йордан, бе проведена от Кънтърбърийския архиепископ в Кралския параклис, съобщава „Дейли мейл”. Ритуалът продължил 45 минути. На него са присъствали само няколко помощници, принц Хари, принц Чарлз и втората му съпруга Камила.  Американската актриса не бе задължена да приеме англиканската вяра, за да сключи брак с принц Хари. През месец ноември обаче тя заяви, че е готова да  се покръсти в знак на уважение към кралицата.  До церемонията в Кралския параклис 36-годишната американка бе протестантка.  Меган и Хари ще се оженят на 19 май. Превод: БЛИЦ    ", "date": "2018.03.09", "title": "Меган Маркъл направи огромна жертва заради принц Хари! На тайна церемония в Кралския параклис американката..."}
{"url": "https://www.blitz.bg/layfstayl/skorost/dzhigit-podkara-v-nasreshchnoto-na-am-maritsa-video_news584887.html", "text": "Пореден случай на безумно шофиране по автомагистрала. Водач на \"Ситроен\" кара в насрещното платно, а срещу него с висока скорост профучават автомобили и камиони. В случая смелчакът е избрал по-безболезнения вариант да предпочете аварийната лента, което прави маневрата му не по-малко опасна, пише  .   Екшънът става на автомагистрала \"Марица\", като ситроенът се движи в посока Свиленград, но не в правилната лента.  По думите на очевидец, запечатал нарушителя на видео, водачът кара с около 50 километра в час. Не е изключено да е търсил място за обръщане, което в никакъв случай не оправдава постъпката му.      ", "date": "2018.03.09", "title": "Джигит подкара в насрещното на АМ \"Марица\" (ВИДЕО)"}
{"url": "https://www.blitz.bg/obshtestvo/izteglyat-golyamo-kolichestvo-yaytsa-zaradi-ptichi-grip_news584875.html", "text": "Спешна акция във Варна. Конфискуват хиляди яйца заради птичи грип в голямо стопанство в Генерал Тошево. Над 140 хиляди птици трябва да бъдат унищожени. Техните яйца обаче са попаднали в складове и магазини във Варна. Заради огнището на вируса трябва да бъдат унищожени 60 тона яйца. От Агенцията по храните признават, че голяма част от яйцата на въпросната ферма вероятно са изядени, останалите пък трябва да бъдат спешно конфискувани.  Рискови яйца са открити в един от четирите склада във Варна, които зареждат от заразената ферма. От тях са снабдени десетки обекти. Целият ресурс на Агенцията по храните се занимава с акцията по изземване, информира Нова телевизия.   А експертите успокояват всеки, купил от яйцата на заразените птици. \"След термична обработка тези яйца са годни за консумация, няма никакъв проблем - хората да не се притесняват\", уверява д-р Златина Димова, която в същото време посъветва хората да не ги консумират.   Причината за заразата се изяснява. Не открихме за коментар собственикът на птицефермата в Генерал Тошево, която остава затворена.  Според експертите най-голям риск от заразяване има за хората, работили във фермата. Те са поставени под наблюдение. ", "date": "2018.03.09", "title": "Изтеглят голямо количество яйца заради птичи грип"}
{"url": "https://www.blitz.bg/lyubopitno/kolko-sa-ginkite-v-blgariya_news584891.html", "text": "От няколко седмици най-известната Гинка в България е преговарящата с ЧЕЗ за закупуването на електроразпределителната мрежа в Западна България Гинка Върбакова. Доскоро първенството (вероятно) държеше актрисата Гинка Станчева. Любопитно е, че това е малкото име и на първата съпруга на президента Румен Радев. Собственичката на „Инерком” Гинка Върбакова обаче се превърна във феномен, след като цяла България я нарича подигравателно на малко име заради съмненията, че е подставено лице на друг човек с интереси в българската енергетика.  Прозвището „Гинка от Пазарджик” пък вероятно бе наложено от лидера на БСП Корнелия Нинова, която преди две седмици раздуха скандала около ЧЕЗ с гневна парламентарна декларация.  В България има точно 10 464 Гинки. Това е броят на жените, носещи въпросното име, съобщиха за „Флагман” от Националния статистически институт (НСИ).  Всъщност числото е от миналата година, откогато са последните актуални данни. Най-често срещаните женски имена са Мария (114 651), Иванка и Елена.  Гинка пък е едва на 88-о място в класацията.  Според сайта sanovnik.bg името Гинка е видоизменена форма на гръцкото име Георги. Жените с това име празнували на 6 май – Гергьовден. Източник: Флагман", "date": "2018.03.09", "title": "Колко са Гинките в България"}
