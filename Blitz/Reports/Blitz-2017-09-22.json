{"url": "https://www.blitz.bg/svyat/aktiven-vulkan-progoni-10-000-dushi-ot-domovete-im-v-bali_news545492.html", "text": "Близо 10 000 души напуснаха домовете си в района на вулкана на връх Агунг на индонезийския туристически остров Бали. Възможно изригване на вулкана принуди да избягат, предават световни медии. Степента на тревога за вулкана бе повишена в понеделник на втората най-висока след усилване на сеизмичната активност.\nВластите препоръчват хората да не се доближават на по-малко от 6 км от кратера и на по-малко от 7,5 км в северна, югоизточна и южно-югозападна посока. Евакуираните са разпределени в три окръга във временни подслони, спортни центрове, кметства и у роднини. Високият 3031 м вулкан Агунг за последен път е изригвал през 1963 г. Тогава загинаха 1100 души. \nТой е сред 120-те най-активни вулкани в Индонезия. \n \n", "date": "2017.09.22", "title": "Активен вулкан прогони 10 000 души от домовете им в Бали"}
{"url": "https://www.blitz.bg/razvlechenie/aktrisa-ot-igra-na-tronove-izostavikh-vissheto-si-po-pravo-zaradi-pornoto-i-sega-sm-shchastliva-snimki_news545444.html", "text": "Благодарение на това, че актриса от \"Игра на тронове\" е изоставила навреме обучението си по право и е започнала да се снима в порно филми, тя е станала много по-щастлива и уверена в себе си. Това смята самата тя. По думите на 22-годишната Ела Хюз, в момента тя печели пари не само със секс пред камера, но и с продажбата на долно бельо и онлайн стриптиз, пише New York Post.\n Ела дори има свои фенове - 200 000 в Инстаграм и Туитър. Освен това, благодарение на порното тя е успяла да попадне и на големия екран и да се снима в шестия сезон на \"Игра на тронове\". Момичето обаче не винаги било толкова разкрепостено. \"Преди да попадна в порно индустрията, бях много срамежлива. Дори ме беше срам да се обадя по телефона на някого. Мразех звученето на своя глас, мислех си, че не съм красива. Имах проблеми с теглото, затова имах ниско самочувствие\", споделя Хюз.  \n В университета Ела искала да учи право. Но сега се вижда по-скоро като успешен бизнесмен в порноиндустрията. Момичето иска сама да режисира порнофилми и има собствена компания.  \n Въпреки успехите в професионален план, Ела все пак търпи критики в мрежата. Тя постоянно получава съобщения с обиди, но не им обръща внимание. \"Не ми пука, защото обичам работата си и всичките ѝ аспекти\", казва тя. \n Превод и редакция: БЛИЦ \n \n", "date": "2017.09.22", "title": "Актриса от \"Игра на тронове\": Изоставих висшето си по право заради порното и сега съм щастлива (СНИМКИ)"}
{"url": "https://www.blitz.bg/svyat/teroristi-ot-idil-zapisakha-kak-tank-na-siriyskata-armiya-gi-vzrivyava-na-parcheta-brutalno-video_news545487.html", "text": "Това е моментът, в който група джихадисти от „Ислямска държава“, са взривени във въздуха от танк на сирийските правителствени сили. Кадрите са заснети с екшън камера в брониран автомобил.\nНа записа се чува как единият от ислямистите крещи: „Танко отдясно. Танк, танк, там има танк, там, там, там“.   \nНа клипа военната машина не се чува, но се вижда ярка светлина, която най-вероятно идва от изстрелването на снаряди от танка.   \nСекунди по-късно се вижда как терористите се опитват да избягат от танка. Чуват се и молби към екипите за борба с танкове да им помогнат. \nСледва силна светлина и експлозия. \nТочното място на схватката не е известно. Превод и редакция: БЛИЦ \n \n   \n \n", "date": "2017.09.22", "title": "Терористи от ИДИЛ записаха как танк на сирийската армия ги взривява на парчета (БРУТАЛНО ВИДЕО)"}
{"url": "https://www.blitz.bg/svyat/novi-razkritiya-za-krakha-na-tsvetan-vasilev_news545523.html", "text": "\n Заводът за стъкло в Парачин, който е една от най-ценните придобивки на българския Мадоф, купен с откраднатите от КТБ пари, официално фалира.   Причината е, че фабриката не е успяла в 45-дневен срок да уреди задълженията си. \n Искът за откриване на процедура по несъстоятелност беше от фирмата от Чачак „Вексилиум Балкан“, която се явява кредитор и иска да си получи 47 млн. евро, които фабриката дължи. Още през юни „Вексилиум Балкан“ заведе иск, но той не беше уважен заради липсата на доказателства за търсения дълг от 47 млн. лв. Сега във фабриката влиза синдик, който трябва да опише имуществото и да изготви доклад за състоянието й, пише \"Монитор\". \n Председателят на Търговския съд и съдия по делото Бранислав Йовович обясни, че евентуалната жалба ще бъде предадена на втора инстанция, но \n \n По закон тя може да бъде подадена в осемдневен срок. „Оцеляването на фабриката зависи от това дали кредиторите ще приемат реорганизирането й, или ще решат да я продадат като юридическо лице във фалит“, коментира още Йовович. \n През 2006 г. фабриката в Парачин беше купена от българската фирма „Рубин“, но заради големите дългове за газ през 2009 г. отново беше върната на държавата. Три години по-късно беше приватизирана от мустакатия банкер Цветан Василев, но заради нарасналите дългове контролният пакет акции беше купен от белградската фирма „ЦПР Импекс“. „Работниците изпълняват задълженията си, но се страхуват от бъдещето. Не знаят кой от тях ще остане, ще има ли заплати“, заяви председателят на синдикат „Независимост“ във фабриката Бобан Никодиевич. \n Председателят на Самостоятелния синдикат към фабриката Живоин Матеич пък обясни, че не знае да има дружество, което да е успяло да се съживи от фалит. По думите му служителите във фабриката излизат на мирен протест, за да поискат работата им в завода да продължи. Според Матеич \n \n „Ако имахме добър инвеститор, ако се бяхме договорили с надежден партньор, както беше обещано, можеше да репрограмираме дълго. Тогава „Сърбиягаз“ щеше да получи парите си за газ, а ЕPS - за ток. Това щеше да е добре и за нас, и за всички хора в Сърбия, а сега полза от всичко това ще имат един или няколко човека“, твърди той. \n Още през юни друго сръбско издание - „Данас“, излезе с публикации, че мустакатият банкер Василев, който се крие вече три години от правосъдието у нас, е купил стъкларския завод, за да пере пари. За целта е изградил „организирана, добре измислена измама“, придобивайки „Стаклара“, както е известна фабриката в Парачин, през две фирми бушони, чийто кредитор е фалиралата КТБ. Едната от тях е куха, а другата фирма – със съвсем скромна дейност. \n \n Именно за да замаже далаверите, правени през фабриката, и за да придобие отново контрол върху нея, банкерът беглец се пробва да я прати във фалит, като остави 825-те работници в нея и семействата им без препитание. От българската прокуратура пък съобщиха, че стъкларският завод е бил първа инвестиция по пътя на българския Мадоф за придобиване на банка в западната ни съседка. \n   \n Банкерът беглец \n разследван и в Сърбия \n Заради схемите и далаверите си банкерът беглец, който се укрива в Сърбия от родното правосъдие, е разследван и там за участие в ОПГ. Причината е, че искал да вкара фабриката в Парачин в несъстоятелност чрез фиктивни задължения, за да я откупи след това на безценица. У нас пък мустакатият аферист ще бъде изправен пред Специализирания наказателен съд. Той е с обвинение като престъпен бос, за което го грозят 20 години затвор. С още 17 души ще отговаря пред Темида за кражбата на над 2,2 млрд. лв. от фалираната КТБ. Банкерът беглец ще отговаря пред съда по 4 текста от НК. Първото му обвинение е за ръководител на организирана престъпна група, създадена с користна цел. Второто обвинение е за длъжностно присвояване в особено големи размери, представляващо особено тежък случай - за липсващите 206 млн. лв. от главната каса на източената КТБ. Третото и четвъртото обвинение са за общо 144 длъжностни присвоявания. \n", "date": "2017.09.22", "title": "Нови разкрития за краха на Цветан Василев!"}
{"url": "https://www.blitz.bg/lyubopitno/koreysko-bebe-s-blgarska-nosiya-stana-khit-v-internet-snimkivideo_news545519.html", "text": "Корейско бебе, облечено в българска носия, стана хит в интернет. Малката Джоуи спи толкова дълбоко, че майка й я облича в различни традиционни костюми без да детето да се събуди и после публикува снимките в социалната мрежа Instagram, пише Нова телевизия.\n Момиченцето вече има стотици костюми - от супергерои, през известни личности, до последния проект, в който е главен герой - облечена в традиционните облекла на държави от цял свят. \n Благодарение на българката Петя Попова, малкото момиченце облича и традиционна българска носия, а снимката е качена в Instagram и до момента e \"харесана\" от над 25 000 души.  \n Носията изработва Ина Димова. Тя споделя, че все по-често й поръчват традиционни български дрехи за малки. \"Почти за всички празници се поръчват много носии\", разказа тя.   \n  \n \n", "date": "2017.09.22", "title": "Корейско бебе с българска носия стана хит в интернет (СНИМКИ/ВИДЕО)"}
{"url": "https://www.blitz.bg/svyat/strashna-tragediya-korab-potna-v-cherno-more-i_news545532.html", "text": "\n 21 души загинаха и най-малко седем са издирвани от властите, след като превозващ мигранти кораб потъна в Черно море, край бреговете на Турция, съобщи турската брегова охрана, цитирана от Франс прес. \n Четиринадесет мигранти бяха спасени към обяд, но продължава издирването на между седем и девет души. \n Бременна жена загуби бебето си, въпреки намесата на службите за спешна помощ, съобщи Анадолската агенция. \n Корабокрушението стана на 64 морски мили от местността Кефкен, в северозападната част на Турция. По-голямата част от 70-те пасажери са иракчани, каза Мехмет Юнал, губернатор на окръг Кандъра, цитиран от частната агенция Доган, по чиято информация корабът е пътувал към Румъния. \n", "date": "2017.09.22", "title": "Страшна трагедия! Кораб потъна в Черно море и..."}
{"url": "https://www.blitz.bg/layfstayl/ptuvane/bunt-v-ryanair_news545534.html", "text": "\n Бунт назрява в редиците на пилотите на RyanAir. Това разкриват британски журналисти, които се занимават със скандала след решението на авиокомпанията да отменя по 50 полета на ден до края на октомври, съобщи bgonair.bg. Пилоти от десетки бази на RyanAir са отказали предложените им еднократни бонуси в замяна на допълнителни часове във въздуха. \n Те настояват за промяна на договорите им и на условията им на труд. Редица служители на авиопревозвача се оплакват от \"отровна\" работна атмосфера и липса на уважение.  \nВчера от RyanAir заявиха, че ще накарат пилотите си да съкратят планираните си отпуски с по една седмица. Ако това не се случи, е възможно да бъдат отменени нови полети, прогнозират наблюдатели на индустрията. Компанията отмени и всички курсове между София и Лондон-Станстед до края на октомври. \n", "date": "2017.09.22", "title": "Бунт в RyanAir!"}
{"url": "https://www.blitz.bg/stsena/fobiite-na-zvezdite-pamela-andersn-se-strakhuva-ot-ogledala-kruz-ot-pleshivi-khora-a-karmen-elektra_news545466.html", "text": "Свикнали сме да виждаме звездите предимно под прожекторите, на червения килим, красиви и усмихнати. Но и те в обикновения живот страдат от различни фобии, някои от които са направо озадачаващи. Памела Андерсън дълги години оглавяваше класациите на най-секси жена, но сигурно малцина знаят, че тя трудно може да се погледне в огледало. Нея я мъчи т. нар. ейсоптрофобия или спектрофобия. Според специалисти този страх произхожда от различните поверия, че взирането в огледала може да изкриви душата, или че огледалата показват истинската същност на човека, пише tialoto.bg.\n Друга звезда от „Спасителки на плажа“ – Кармен Електра, пък изпитва страх от вода! \n Мъжкарят Уил Смит пък страда от инсектофобия и може да изпадне в паника ако го полази буболечка. Неговата колежка Никол Кидман пък изпитва страх от пеперуди. \n Ако искате пък да накажете Орландо Блум – разведете го в едно традиционно българско село. Той ще изпадне в паника ако види прасе. Този страх го принудил да откаже роля във филма по романа на Оруел „Животинската ферма“. \n Необичайна фобия има и Киану Рийвс – той губи самообладание като чуе звънящ телефон. Как ли живее в ерата на технологиите? Матю Макконъхи пък изпитва ужас от въртящи се врати. \n Опра Уинфри може да е най-богатата жена, но може да получи паник атака ако срещу нея някой дъвче дъвка. Развила фобията си след като баба ѝ не преставала да дъвче дъвка. \n Класацията за странни фобии обаче държи Уди Алън, който има страх да не прегрее и мери температурата си през два часа. Освен това изпада в истерия всеки път, когато го приближат деца или кучета. Страхува се също така от слънчевите лъчи и от малки стаи. Ексцентричният холивудски гений се бори със страховете си подобаващо – живее в огромен дом, а по петите му постоянно го следва специално нает екип от лекари и бодигардове. Сред списъка с фобиите, от които Уди страда, спадат още насекоми, елени, ярки цветове. \n Том Круз пък е наел екип от специалисти да се грижи за скалпа му, тъй като се ужасява от плешиви хора. Страхът му се нарича пеладофобия. \n", "date": "2017.09.22", "title": "Фобиите на звездите: Памела Андерсън се страхува от огледала, Круз от плешиви хора, а Кармен Електра..."}
{"url": "https://www.blitz.bg/layfstayl/ptuvane/yaka-tesla-gotvyat-ot-kat-shche-ti-sprat-kolata-ako_news545476.html", "text": "Столичната община осигурява шест уреда за КАТ, които измерват замърсяването, отделяно от автомобилите и ако превишават допустимите норми ги спират от движение. Това съобщи началникът на столичната пътна полиция Тенчо Тенев пред БНР.\n \"Няколко димомери и газомери, които ще ги слагаме в техническия пункт на КАТ и при първоначална регистрация на автомобилите тези, които са с наднормени газове ще бъдат спирани от движения и няма да бъдат допускани изобщо до регистрация самите автомобили. За тези, които са регистрирани, ще имаме и мобилни апарати, които ще са на пътя и ще бъдат използвани от нашите автомобили. Спиране на такъв автомобил при проверка, ако бъде засечен, че има превишена норма на изгорели газове, автомобилът ще бъде спиран от движение\", допълва Тенев. \n \"Наблюденията ни са, че през дните, в които има натоварен автомобилен поток, замърсяването е в нормите - малко повече е от самия ден без автомобили като днешния\", коментира експертът Светлин Петров. \n", "date": "2017.09.22", "title": "Яка тесла готвят от КАТ! Ще ти спрат колата, ако ..."}
{"url": "https://www.blitz.bg/svyat/vnimanie-super-malariya-stava-svetovna-zaplakha_news545477.html", "text": "\n Бързото разпространение на \"супер малария\" в Югоизточна Азия е обезпокоителна световна заплаха, предупреждават учени, информира БиБиСи.  \nТази опасна форма на паразитната болест не може да бъде победена с основните медикаменти против малария. \"Супер маларията\" се появила в Камбоджа или след това се е разпространила в Тайланд, Лаос и сега във Виетнам. Екипът в Оксфордския изследователски център за тропически болести в Банкок предупреди, че има реална опасност маларията да се превърне в нелечима болест. Професор Аржън Дондърп поясни пред БиБиСи: \n\"Ние мислим, че е сериозна заплаха. Обезпокоително е, че този щам се разпространява толкова бързо в целия регион и ние се опасяваме, че може да достигне по-далеч и евентуално да се прехвърли в Африка\". \nОколо 212 милиона души заболяват от малария всяка година. Причинява се от паразит, който се разпространява от комари. Маларията е голям убиец на деца. Лекува се с артемизинин в комбинация с пипераквин. Но артемизининът е все по-малко ефективен, което би било катастрофа за Африка, където са 92% от всички случаи. \n \n", "date": "2017.09.22", "title": "Внимание! \"Супер малария\" става световна заплаха"}
{"url": "https://www.blitz.bg/svyat/otkachalka-se-opita-da-nabie-dzhip-v-dvizhenie-i-padna-na-magistralata-ot-kolata-si-dvizheshcha-se-s-ogromna-skorost-video_news545460.html", "text": "Очевидци разпространиха едно видео с епичен финал. В клипчето се вижда как пасажер от лек автомобил се опитва да удари човек, намиращ се в друг автомобил. Още по-любопитното е, че и двата автомобила се движат с висока скорост.\n Какво провокира побойника от сивия седан не е ясно, но най-вероятно става въпрос за стандартен пътен конфликт. По-интересното е как завършва всичко. Действието се развива в Саудитска Арабия, а за щастие пострадали няма, пише Факти бг.  \n \n", "date": "2017.09.22", "title": "Откачалка се опита да набие джип в движение и падна на магистралата от колата си, движеща се с огромна скорост (ВИДЕО)"}
{"url": "https://www.blitz.bg/svyat/bezhantsi-oformikha-znaka-na-mira-okolo-byalata-kula-v-solun-snimka_news545482.html", "text": "Символът на мира около историческия символ на Солун, Бялата кула, формираха бежанци и посетители, които отбелязаха Световният ден на мира, пише \"Български новини\".\nПо инициатива на Върховния комисар на ООН за бежанците (ВКБООН) и организацията солидарност Сега, 30 бежанци, които са настанени в апартаменти, координирани от Сега, оформиха символа на мира около Бялата кула по повод Световния ден на мира, който се празнува всяка година на 21 септември. \n \n", "date": "2017.09.22", "title": "Бежанци оформиха знака на мира около Бялата кула в Солун (СНИМКА)"}
{"url": "https://www.blitz.bg/svyat/izvnredno-nashentsi-ot-ispaniya-stranata-e-na-rba-na-grazhdanska-voyna-kataloniya-e-bure-s-barut-gotovo-da-izbukhne-snimkivideo_news545458.html", "text": "Хиляди студенти, подкрепящи референдума за независимост на Каталония, който бе забранен от правителството на Испания, са се събрали около и в основните университети в Барселона и зоват за край на блокажа за вота на независимост. Те носят флагове и банери и викат в подкрепа на десетките арестувани официални лица, съобщават наши сънародници, които се намират в центъра на събитията, пише Флагман.БГ.\nВ момента те изразяват мирно гражданската си позиция, а председателите на студентските сдружения настояват протестът да продължи и през уикенда. \n\"Испания вече не е същата след събитията от вчера. Преди имаше ред, а сега цари истински хаос. Който не е тук няма как да знае какво се случва, но ситуацията е много напрегната. По курортите, например в Майорка е някакъв ужас! На повечето хора вече им е ясно, че законен референдум няма да се проведе, но никой не може да каже до какво ще доведе това. Испания вече не е това, което беше!\", коментира нашенка, която в момента се намира на метри от събралите се пред единия от университетите протестиращи студенти. \nОт вътрешното министерство на Испания заявиха по-рано днес, че ще изпратят още полиция към провинцията Каталония, за да поддържа реда и да подсигури, че забраненият референдум за независимост няма да се състои, пише Ройтерс. \nКаталония, която иска да проведе вот за независимостта си от Испания на 1 октомври, има собствена полиция, която се нарича Мосос д’Ескада въпреки че испанската полиция има районни управления в региона. \nВътрешното министерство не разкри колко още полцейски служители ще изпрати, но испански медии твърдят, че между 3000 и 4000 униформени вече са пристигнали или са напът за провинцията. \nТе ще се присъединят към близо 5000 други техни колеги, позиционирани в региона, и още близо 17 000 служители на Мосос. \nКаталунското правителство по-рано тази седмица обвини испанските власти в превземане на цялата администрация, след като полицията нахлу в офисите и арестува множество официални лица, а Министерството на финансите пое контрол над местния финансов департамент. \n \n", "date": "2017.09.22", "title": "Извънредно! Нашенци от Испания: Страната е на ръба на гражданска война, Каталония е буре с барут готово да избухне (СНИМКИ/ВИДЕО)"}
{"url": "https://www.blitz.bg/svyat/bivsha-na-osnovatel-na-boyzone-ubi-bavachkata-si-i-izgori-trupa-v-gradinata-si-snimki_news545446.html", "text": "Бивша интимна приятелка на основателка на основателя на ирландската група Boyzone Сабрина Каудер е обвинена в убийството на бавачката си от Франция. 34-годишната жителка на Лондон и нейният 40-годишен приятел са се опитали да изгорят трупа на убитата в градината си, но не са успели да унищожат напълно останките.\n \n Сабрина Куайдер е бивша интимна приятелка на основателя на поп групата Boyzone Марк Уолтън, която сега е обвинена в убийството на бавачка от Франция. Полицията е била извикана от съседи на Сабрина: те видели дим и пламъци в градината ѝ и заподозрели, че се случва нещо нередно. Първи, който обърнал внимание на странния огън, било осемгодишно момче, живеещо в съседство с убийцата. \"Връщахме се със сина ми от училище. Той забеляза огъня в градината ѝ. Той извика: Ако правите барбекю, може ли да дойдем? Аз му казах, че това не прилича на барбекю. Миризмата беше много неприятна\", казва съседка на Сабрина.   \n \n Пристигналата полиция е открила в градината зле скрити овъглени останки. Състоянието на тялото не позволявало да се определи нито, пола нито възрастта на жертвата. Но след разпит на свидетели станало ясно, че Сабрина е убила бавачката на своите деца - 21-годишната Софи Люнет, пристигнала да работи на Острова от Франция. \n Каква е причината успешната майка на две деца да убие бавачката си, не е известно. Нейни приятели разказват, че Сабрина често е публикувала в социалните мрежи снимки от лъскави партита и е водила богат живот. Домът, в градината на който тя се е опитала да изгори трупа, се оценява минимум на един милион долара.  \nВ момента Сабрина и приятелят ѝ са в ареста и са разпитвани от полицията.  Превод и редакция: БЛИЦ  \n", "date": "2017.09.22", "title": "Бивша на основател на Boyzone уби бавачката си и изгори трупа ѝ в градината си (СНИМКИ)"}
{"url": "https://www.blitz.bg/svyat/pokrtitelno-sled-75-godishen-brak-spruzi-pochinakha-v-edin-i-sshchi-den_news545500.html", "text": "\n Британка и канадец, които са били женени по време на Втората световна война, почина вчера в същата болница в Отава от естествена смърт след 75 години брак.   \n Двамата умряха в съня си, Джордж рано сутринта, а Джин следобед.  \n Джордж и Джин Спиар се запознали през 1941 г. в Лондон, а през 1944 г.встъпили в брак, след което се преместват в Канада, където са прекарали целия живот.  \n", "date": "2017.09.22", "title": "Покъртително! След 75-годишен брак съпрузи починаха в един и същи ден"}
{"url": "https://www.blitz.bg/svyat/tereza-mey-s-vazhno-iskane-za-prekhodniya-period-za-brekzit_news545498.html", "text": "Британският премиер Тереза Мей настоя преходният период след излизането на страната от ЕС да продължи две години. \"Колко дълго ще продължи този период, ще се определя единствено от това колко време ще е необходимо да се подготвят и въплътят в живота новите процедури и новата система, които ще бъдат определени от нашето ново партньорство. Тези обстоятелства изискват периодът за осъществяването на сделката да бъде с продължителност от две години\", посочи Мей в реч за британското напускане, произнесена в италианския град Флоренция.\n Като пример тя посочи необходимостта да се приспособи имиграционната система към новите условия. \n Тереза Мей изтъкна още, че в досегашните преговори за Брекзит е постигнат реален напредък по важни въпроси - като границата между Северна Ирландия и Ирландия и правата на живеещите във Великобритания граждани на Европейския съюз. \n Тя увери, че Лондон ще продължи да изплаща вноските си в бюджета на ЕС до 2020 година. \n \"Не искам нашите партньори да се опасяват, че ще им се наложи да платят повече или да получат по-малко за текущия бюджет заради нашето решение да излезем. Великобритания ще изпълни задълженията, които пое по времето на своето членство\", каза още британският премиер Тереза Мей.  \n", "date": "2017.09.22", "title": "Тереза Мей с важно искане за преходния период за Брекзит"}
{"url": "https://www.blitz.bg/layfstayl/khoroskop/v-imeto-na-kakvo-skpotsenno-za-vsyaka-zodiya-neshcho-tya-bi-prodala-dushata-si_news545442.html", "text": "\n Всеки човек е готов да направи всичко в името на едно единствено нещо. Ето на какво според зодията ви. \n Овен: Да не боледуват никога.  \n Телец: Безлимитна кредитна карта. \n Близнаци: Способността да знаят ВСИЧКО. \n Рак: Да бъдат най-привлекателните хора на света! \n Лъв: Безсмъртие. \n Дева: Уважението на всички. \n Везни: Да изглеждат дяволски добре. \n Скорпион: Да могат да четат мисли. \n Стрелец: Да правят всичко, което искат, и винаги да имат пари. \n Козирог: Световно лидерство. \n Водолей: Възможността да станат железни хора. \n Риби: Лично щастие, което да продължава вечно. \n", "date": "2017.09.22", "title": "В името на какво скъпоценно за всяка зодия нещо, тя би продала душата си"}
{"url": "https://www.blitz.bg/blits-tv/mayka-se-chudila-zashcho-bebeto-y-ima-sinini-po-tyaloto-zapis-ot-skrita-kamera-razkril-neshcho-uzhasyavashcho-video_news545415.html", "text": "\n Анемари Терон от Намибия е майка на 9-месечната Лейла и също така успешен маркетинг менажер на местен туристически парк. Заради вечната липса на време решила да наеме детегледачка. Но дори не предполагала, че жената, която ще й дойде в къщата, ненавижда децата. \nИдилията траела до момента, в който забелязала, че бебенцето й имало синини по врата, раменете и под едното краче. Притеснена, решила да разположи скрита камера в стаята, където било легълцето на бебето.  \nКогато по-късно преглеждала записа, не могла да повярва на очите си. Камерата прихванала как детегледачката влачи бебето за едната ръка като парцалена кукла и след това я хвърля в леглото. Накрая хвърля отгоре й възглавница и се отдалечава все едно нищо не е станало. \nПред Netwek24 майката разказва: \"За мен беше много тежко и емоционално да изгледам цялото видео. Следващите дни не можех да ям, да спя и да не мисля за нищо друго, освен за това какво е преживяло детето ми.\" \nЗаедно със съпруга си шокираната майка подала сигнал в полицията и детегледачката е задържана. В съда е обвинена в измъчване, нападение и опит за убийство.  \nАнемари описва всичко преживяно и на профила си във Фейсбук, където се извинява на дъщеричката си и благодари на близките и приятелите. \n\"Безценното ми бебче Лейла, знай, че те обичаме безкрайно много и много съжаляваме за това, през което си минала!! Благодарим на господ за неговата защита и вярност, за това, че си жива и все още такъв блестящ лъч светлина. От дълбините на сърцата ни съпругът ми и аз искаме да благодарим на всички (семейство, стари приятели, нови приятели и напълно непознати) за цялата им любов, подкрепа, обаждания, съобщения и молитви по време на този път, който изминахме\", пише майката. Превод БЛИЦ \n \n", "date": "2017.09.22", "title": "Майка се чудила защо бебето й има синини по тялото, запис от скрита камера разкрил нещо ужасяващо (ВИДЕО)"}
{"url": "https://www.blitz.bg/svyat/tzhna-gledka-kakvo-dokara-do-tova-sstoyanie-ambitsiozen-sportist-i-rak-pogubi-zhivota-mu-nay-veroyatno-i-vie-go-konsumirate-prekaleno-chesto_news545418.html", "text": "\n Дийн е семеен мъж; има прекрасна дъщеря. Той е и доста амбициозен спортист от Манчестър, Англия. \n Занимава се с културизъм и е посветил много средства, а и по-голямата част от живота си да оформи тялото, което иска.  \n \n Имал е хранителен режим, приемал е определени храни във фиксирани часове, хапвал е балансирана храна – риба, яйца, пиле. В добавка е започнал прием на енергийни напитки за допълнителен тонус. Пиел е по две от тях на всеки час. \n \n Неговата борба започва преди пет години, след като внезапно рухва – лекарите откриват тумор в тялото му. Дийн отхвърля лечение с химеотерапия, вместо това той се опитва чрез естествени алтернативи да се възстанови. В началото е имал подобрения, но той се връща към стария си натоварен начин на живот. Ноември 2014г. постъпва наново в болница и този път последствията са още по-лоши. Лекарите му съобщават тежката диагноза рак на черния дроб, предлагат му лечение, чрез химеотерапия, но 39-годишният мъж отказва. \n \n Започва строги диети, но състоянието му се влошава. В същия момент той разбира какво го е докарало до това положение – енергийните напитки. Високото съдържание на захар, действа върху раковите клетки като благодатна почва. Раковите клетки растат по-бързо и се разпръсват по-бързо из цялото тяло. \n Мъжът има доста приятели и последователи във Facebook, той е бил страхотен човек. За съжаление, на 22 Юли 2015 година губи битката срещу рака, заспива в прегръдките на своята любима и оставя едно малко момиче без баща. \n", "date": "2017.09.22", "title": "Тъжна гледка: Какво докара до това състояние амбициозен спортист и рак погуби живота му? Най-вероятно и вие го консумирате прекалено често"}
{"url": "https://www.blitz.bg/svyat/zadrzhakha-24-godishen-marokanets-zaradi-atentata-v-barselona_news545426.html", "text": "Испанската полиция задържа 24-годишен мароканец, заподозрян за нападенията в Барселона. Мъжът е задържан във Винарос. За него се твърди, че е свързан с атентатите в каталунската столица от август тази година.\nСмята се, че мароканецът е бил в добри отношения с част от терористите, организирали атентатите в Барселона и Камбрилс през август, особено с Абделбаки Ес Сати - имамът от Рипол, когото разследващите смятат за ключовата фигура във вербуването на останалите членове на клетката и планирането на атаките. \n24-годишният мароканец е постоянно пребиваващ в Испания, Проверява се дали той е  помогнал на терористите да купят необходимите вещества , за да направят експлозивите в къща в Алканар и дали е съдействал за транспортирането на част от взривните вещества.  \nПрипомняме, че Абделбаки Ес Сати загина заедно с още един член на клетката при експлодирането на работилница за бомби в Алканар. Шестима други атентатори бяха застреляни от полицията, а петима са арестувани досега във връзка с атентатите.Трима, включително последният задържан, остават в ареста, а двама са освободени, но остават обект на разследването.  \n \n", "date": "2017.09.22", "title": "Задържаха 24-годишен мароканец заради атентата в Барселона"}
{"url": "https://www.blitz.bg/svyat/operatsiya-vzmezdie-2-podvodnitsata-velikiy-novgorod-udari-s-krilati-raketi-dzhikhadistite-koito-strelyakha-po-ruski-boytsi-v-siriya-video_news545427.html", "text": "\n Подводницата \"Великий Новгород\" на Черноморския флот на Русия извърши изстрелване на крилати ракети по обекти на терористите от Ислямска държава в Сирия. \nИзстрелването е било извършено днес под водата в акваторията на Средиземно море в 10 часа и 11 минути руско време. Целите на поражение са били обекти на бойци от \"Джебхат ан-Нусра\" в провинцията Идлиб. Разстоянието до самите цели е било около 300 километра. \n\"С внезапен ракетен удар в провинция Идлиб са били унищожени важни пунктове на управление, бази за подготовка и бронетехника на терористи, участвали в опита за пленяването на 29 руски военни на север от провинция Хама\", се казва в официалното съобщение на руското военно министерство.  \nВ него се отбелязва още, че данните за обективен контрол са потвърдили поражението на всички набелязани цели.  \nНа 19 септември терористите от \"Джебхат ан-Нусра\" предприеха настъпление в близост до град Хама и успяха да се вклинят в отбланата на сирийската армия на 12 километра. \nЕдна от главните им цели бе окупирането на подразделения на руската военна полиция, изпълняващи задачи на наблюдателния пункт за контрол на деескалацията. В обкръжение се оказаха 29 руски военнослужещи. \nВ резултат на действията на силите за специални операции и сирийските спецчасти обкръжението на терористите бе разкъсано и взводът на военната полиция успя без загуби да влезе в район, където са разположени правителствени войски. В хода на операцията трима руснаци от силите за спецоперации са били ранени.  Превод БЛИЦ \n", "date": "2017.09.22", "title": "Операция \"Възмездие-2\": Подводницата \"Великий Новгород\" удари с крилати ракети джихадистите, които стреляха по руски бойци в Сирия (ВИДЕО)"}
{"url": "https://www.blitz.bg/layfstayl/ptuvane/nay-opasnite-za-shofirane-ptishcha-v-sveta-snimki_news545439.html", "text": "\n Повече от 3400 души умират всеки ден по пътищата на света всяка година, а  десетки милиони хора са ранени или инвалидизирани, сочат данни на Световната здравна организация (СЗО), пише profit.bg. \n Около половината от жертвите, които умират в резултат на пътнотранспортни произшествия, са \"уязвими участници в движението\" - пешеходци, велосипедисти и мотоциклетисти. \n Въпреки че съществуват закони срещу превишена скорост и шофиране в нетрезво състояние, както и правила за използването на мотоциклетни каски, предпазни колани и ограничители за деца, някои държави наистина не ги налагат. \nБез целенасочени действия се очаква пътният трафик да се превърне в седмата водеща причина за смърт до 2030 г. \n Рискът от смърт в автомобилна катастрофа все още до голяма степен зависи от това къде живеят хората и как се движат, казва СЗО. \n Според проучването има голяма разлика между броя на нещастните случаи в страните с висок доход и тези с ниски и средни доходи, като 90% от смъртните случаи са при последните, въпреки че те държат само 54% от световните автомобили. \n Африка има най-високата смъртност на глава от населението. \n Вижте кои са страните с най-опасни пътища, на база данни от СЗО. \n 15. Буркина Фасо \n Тук няма официални одити за нови пътни проекти за пътно строителство, както и не съществува политики за насърчаване на ходенето или колоезденето. Не съществуват политики за разделяне на участниците в пътното движение. Всичко това заедно допринася за смъртност от пътни произшествия от 27.7 на 100 000 жители годишно. \n 14. Гвиана \n Шофирането в Гвиана може да бъде много опасно. Смъртността е 27.8 на 100 000 души. По тесните улици може да видите автомобилите, камиони, каруци с коне, мотоциклетистите, добитъка, бездомните кучета, пешеходците, агресивните \"минибуси\" и спящите животни. \nТук често се срещат агресивни шофьори, които се опитват да преборят трафика, а шофирането през нощта създава допълнителни опасности, тъй като много пътища не са осветени. \n 13. Мавритания \n \n Общественият транспорт не е безопасен, а условията на пътя в Мавритания са много лоши, особено във вътрешността на страната. Пътуването е трудно и няма пътна помощ. Тежкият климат прави пътната поддръжка и ремонт особено проблематични. Смъртността при автомобилни произшествия е 28 на 100 000 жители. \n 12. Лесото \n \n Тук има закони против шофиране в нетрезво състояние и за поставяне на колан, но и двата не се спазват стриктно спазвани, според СЗО. \nАгресивните и непредсказуеми навици на шофиране в страната водят до чести сблъсъци. Шофирането след залез слънце е опасно поради липсата на улично осветление и добитъка по пътищата. Има средно 28.4 пъти смъртни случаи при пътнотранспортни произшествия на 100 000 жители. \n 11. Уганда \n \n Уганда няма национална стратегия за безопасност по пътищата и няма цел за намаляване на смъртните случаи. Големият проблем е фактът, че по-голямата част от междуградския транспорт е с малък микробус или голям автобус. \nМного водачи на тези превозни средства не са добре обучени. Освен това те често не се поддържат добре и карат с висока скорост. Смъртта, дължаща се на катастрофи, е 28.9 на 100 000. \n 10. Чад \n \n Законите за безопасността на движението по пътищата не се прилагат в Чад, според СЗО. Освен това инфраструктурата е в лошо състояние и опасна. В столицата само главните пътища са павирани. \nПрез дъждовния сезон много пътища стават непроходими, докато през сухия сезон облаци прах, издигащ се от пътищата, намалява видимостта. Степента на смъртност е 29.7 на 100 000 души. \n 9. Оман \n \n Смъртността от пътни произшествия тук е 30.4 на 100 000 жители. Пътищата в градовете са в по-голямата си част в добро състояние, но пътуванията между селищата, особено през нощта, може да не са безопасни поради лошо или никакво осветление, скитащ добитък и висока скорост на шофьорите. \n  \n 8. Гвинея-Бисау \n Няма закон за каране на мотоциклет без каска, закон за коланите или за използване на мобилни телефони по време на шофиране. Системата за обществен транспорт, градските и селските пътища и наличието на крайпътна помощ са слабо развити, според докладите за страната. \nЛипсва и осветление през нощта. Също така има мини, останали от времената на гражданската война и войната за независимост. Честотата на смъртните случаи по пътищата е 31.2 на 100 000 жители \n 7. Ирак \n \n Ирак е седмата най-опасна страна за шофиране, с 31.5 смъртни случая на 100 000 жители. Пътуването в Ирак остава много опасно предвид ситуацията със сигурността. Шофьорите тук са нетърпеливи и груби и карат навсякъде, където могат. \n 6. Южна Африка \n \n Смъртните случаи от пътнотранспортни произшествия са повече от два пъти по-високи в Южна Африка спрямо средните за света. \nВисоката честота на смъртност - 31.9 на 100 000, според СЗО - се дължи на комбинация от лошо шофиране, ограничено прилагане на законите за движение, агресивно шофиране, разсеяност на шофьорите и шофиране под влиянието на алкохол. \n 5. Нигерия \n \n Степента на смъртност по пътищата тук е 33.7 на 100 000 души. Прекомерната скорост, непредсказуемите навици при шофиране, липсата на основно оборудване за техническо обслужване и безопасност на превозните средства, както и липсата на официална проверка на техническата изправност на превозните средства, са предпоставка за опасните пътища. \nВодачите не спазват правилата, не обръщат особено внимание на пешеходците, а катастрофите по междуградските магистрали с много жертви са често срещани. \n 4. Иран \n \n Иран е четвъртата най-опасна държава за шофиране, като тук се регистрират 34 смъртни случая на път за 100 000 жители. Трафикът обикновено е зает и хаотичен. Близо 20 000 души загиват всяка година в Иран от инциденти с превозни средства, което е втората по най-честа причина за смъртността в страната. \nШофьорите не обръщат внимание на светофари, пътни знаци и маркировката на пътя, градските улици не са добре осветени, а тротоарите съществуват само по основните пътища и обикновено са блокирани от паркираните коли. \n 3. Венецуела \n \n Смъртността от пътни инциденти в страната е 37.2 на 100 000 души. Много пътища са в добро състояние, но има и чакълести и мръсни пътища с дупки и свлачища, според TripAdvisor. \nДъждовните месеци май и октомври са най-опасни за пешеходци и шофьори. Също така пешеходците нямат предимство на пътя, така че ако забавите или спрете на пресечка, можете да предизвикате инцидент с нищо неподозиращите шофьори. \n 2. Тайланд \n \n Тайландският процент на смъртност по пътищата на страната е 30 на 100 000 жители. Тук не се  правят официални одити при новите проекти за пътно строителство и няма редовни инспекции на съществуващата пътна инфраструктура. \nВисоката скорост, шофирането в нетрезво състояние и неприлагането на пътните закони са едни от най-често срещаните причини за големия брой произшествия. \n 1. Доминиканска република \n \n Всяка година приблизително 42 от 100 000 души в тази карибска страна умират при пътнотранспортни произшествия. \nУправлението в пияно състояние, превишаването на ограничениета на скоростта, неправилно сигнализиране и липсата на внимание за знаците за спиране са някои от факторите, допринасящи за черната статистика в страната. \n", "date": "2017.09.22", "title": "Най-опасните за шофиране пътища в света (СНИМКИ)"}
{"url": "https://www.blitz.bg/svyat/stava-strashno-trmp-km-kim-chen-un-yavno-obichash-khorata-ti-da-bdat-ubivani-chakat-te-nevizhdani-izpitaniya_news545440.html", "text": "Президентът на САЩ Доналд Тръмп определи лидера на Северна Корея Ким Чен Ун като „безумец“ и му обеща „невиждани изпитания“. „Ким Чен Ун от Северна Корея, очевидно, е безумец, който няма нищо против неговите хора да бъдат убивани и да загиват от глад, той ще бъде подложен на невиждани досега изпитания“, написа Тръмп в Туитър.\nПо-рано Тръмп заяви, че е подписал указа за налагане на санкции по отношение на компаниите и частните лица, търгуващи със Северна Корея. \nТой обеща също да разруши Северна Корея, ако тя продължи да заплашва сигурността на САЩ. \nНа свой ред Ким определи речта на Тръмп в ООН като „кучешки лай“ и обеща „да предприеме най-суровите контрамерки“. Превод и редакция: БЛИЦ \n \n", "date": "2017.09.22", "title": "Става страшно! Тръмп към Ким Чен Ун: Явно обичаш хората ти да бъдат убивани! Чакат те невиждани изпитания!"}
{"url": "https://www.blitz.bg/svyat/ivanka-trmp-prizna-golyama-lichna-tayna_news545449.html", "text": "\n Дъщерята на американския президент Иванка Тръмп е страдала от депресия след раждането на всяко от трите си деца. Това призна самата тя в „Шоуто на д-р Оз”, предава БГНЕС. \n 35-годишната Иванка и 36-годишният й съпруг Джаред Кашнър, който е старши съветник на държавния глава, имат три деца: Арабела на 6 години, Джоузеф на 3 години и Тиъдър на 1 година. \"С всяко от моите три деца имах постродилна депресия в различна степен\", разказа тя. \"За мен беше трудно от емоционална гледна точка на времето, защото се чувствах така, сякаш не мога да реализирам напълно своя потенциал като родител и предприемач”, обясни дъщерята на Доналд Тръмп. \n Тя произвеждаше собствена линия обувки и аксесоари и активно помагаше на баща по време на предизборната кампания миналата година. В момента Иванка работи в Белия дом като президентски съветник. Тя е официално регистрирана като държавен служител, но не получава заплата за дейността си. \n", "date": "2017.09.22", "title": "Иванка Тръмп призна голяма лична тайна!"}
{"url": "https://www.blitz.bg/layfstayl/khoroskop/za-kakvo-vsyaka-zodiya-bi-prodala-dushata-si_news545387.html", "text": "Всеки човек е готов да направи всичко в името на едно единствено нещо. Ето на какво според зодията ви.\nОвен: Да не боледуват никога. \nТелец: Безлимитна кредитна карта. \nБлизнаци: Способността да знаят ВСИЧКО. \nРак: Да бъдат най-привлекателните хора на света! \nЛъв: Безсмъртие. \nДева: Уважението на всички. \nВезни: Да изглеждат дяволски добре. \n \n Овен: Да не боледуват никога. \n Телец: Безлимитна кредитна карта. \n Близнаци: Способността да знаят ВСИЧКО. \n Рак: Да бъдат най-привлекателните хора на света! \n Лъв: Безсмъртие. \n Дева: Уважението на всички. \n Везни: Да изглеждат дяволски добре. \n \nСкорпион: Да могат да четат мисли. \nСтрелец: Да правят всичко, което искат, и винаги да имат пари. \nКозирог: Световно лидерство. \nВодолей: Възможността да станат железни хора. \nРиби: Лично щастие, което да продължава вечно. \nизточник: iwoman.bg\n", "date": "2017.09.22", "title": "За какво всяка зодия би продала душата си"}
{"url": "https://www.blitz.bg/svyat/kndr-otpravi-zlokobna-zakana-km-sashch-ot-tribunata-na-oon-shche-napravim-nevizhdano-izpitanie-na-vodorodna-bomba-v-tikhiya-okean_news545353.html", "text": "\n Министърът на външните работи на КНДР Ли Ен Хо, който в момента се намира в Ню Йорк за участие в сесията на Генералната асамблея на ООН е заявил, че са възможни ответни мерки на речта на президента на САЩ Доналд Тръмп. Той заплаши, че като отговор на това страната може да направи \"невиждано изпитание на водородна бомба в Тихия океан\", съобщава южнокорейската агенция Рьонхап. \n\"Не знам какви точно мерки ще се предприемат, това е работа на другаря Ким Чен Ин\", казва севернокорейския външен министър. \nСамият лидер Ким Чен Ин нарече речта на Тръмп \"безумна\", а него самият - \"гангстер и хулиган, който си играе с огъня\" и заяви, че обмисля свръхжестоки контрамерки в отговор на изявлението му, в което той обеща да разруши Северна Корея, ако тя заплашва сигурността на САЩ. \nПо-рано Русия и Китай предложиха на КНДР да обяви мораториум на удрените изпитания и пускането на ракети, а Южна Корея и САЩ - да се въздържи от провеждането на учения в региона, за да се постигне стабилизация на ситуацията на полуострова, но това така и не бе прието. Превод БЛИЦ \n", "date": "2017.09.22", "title": "КНДР отправи злокобна закана към САЩ от трибуната на ООН: Ще направим невиждано изпитание на водородна бомба в Тихия океан!"}
{"url": "https://www.blitz.bg/intsidenti/stikhii/uragant-mariya-pomete-karibite-snimki_news545359.html", "text": "Най-малко 15 души са загинали в Пуерто Рико при преминаването на урагана \"Мария\", връхлетял острова като буря от четвърта категория, предаде Ройтерс, като се позова на пуерториканския в. \"Диа\".\nНа остров Доминика жертвите също са най-малко 15. 20 души се водят за изчезнали там. Франция започна да изпраща помощ на малката страна. Там пристигнаха и около 70 френски пожарникари. \n  \nВ Хаити загиналите са трима, въпреки че ураганът не мина директно през страната, предаде АФП. \nСтихията е вече от трета степен и е с ветрове с 205 км/ч. Тя е на 110 км източно-югоизточно от остров Гран Търк от британската задморска територия Търкс и Кайкос.", "date": "2017.09.22", "title": "Ураганът \"Мария\" помете Карибите! (СНИМКИ)"}
{"url": "https://www.blitz.bg/svyat/tpi-zhivotni-kreshchi-byasna-uchitelka-na-uchenitsite-si-video_news545332.html", "text": "\"Ти каква си\", \"ставай и марш оттука\", \"Седи си и мълчи\", \"идиотка\" - по този начин учителка разговаря с учиниците си в руско училище, а тайно заснетото видео скандализира родителите в страната, след като бе публикувано в групата Ru_chp.\nНе е известно в кой град е възникнал конфликтът между учителката по английски (това се разбира от учебника, който попада в кадър) и учениците й.  \n \n \n \nНеизвестна е и причината, заради която педагожката е така побесняла, че да нарича учениците си \"животни\". В един момент спорът преминава на тема \"богатство\" и по-точно позволява ли на учениците да се държат невъзпитано. На което \"англичанката\" казва, че сестра й е заместник прокурор на града. \n\"И какво сега, всичко ли ми е позволено,\" крещи тя. \nПрави впечатление, че в коментарите много хора оправдават учителката, стятайки, че днешната младеж е неуправляема. Други пък настояват, че имайки предвид дългия опит на учителката, тя е била длъжна да намери подход към учениците, а тъй като очевидно не може да го стори, й остава само да крещи и ги обижда. Превод: БЛИЦ \n \n", "date": "2017.09.22", "title": "\"Тъпи животни\": крещи бясна учителка на учениците си (ВИДЕО)"}
{"url": "https://www.blitz.bg/svyat/zhurnalist-posochi-pred-kakvo-izpitanie-e-izpravena-makedoniya_news545364.html", "text": "„Македония е изправена пред неизбежна промяна”, смята журналистът Любчо Нешков. Предстои македонското министерство на културата да обяви спиране на проекта „Скопие 2014 г.”, който беше започнат при управлението на предишния премиер Никола Груевски, информира bTV.\n Проектът стартира през 2009 г. и напълно промени центъра на града, където бяха поставени паметници на герои от античността. \n „Т.нар. антиквизация на Македония трябва да се гледа в посоката на това, което се случва там от 100 години насам. Това е насилие срещу хората и душата на Македония”, смята Нешков.Според различни изчисление проектът струва най-малко 700-800 млн. евро. \n По думите му античните препратки, знаци и символи се вменяват на хората в Македония от много рано, като дори има деца, които скандират името на Александър Македонски, прибирайки се от училище. \n „Това са не само политически и исторически неиздържани неща, те са антихристянски, античовешки”, категоричен е Нешков. \n „Икономическият упадък на Македония е тежък и дълбок и тепърва ще изплуват на повърхността всички проблеми, които съществуват”, смята журналистът. \n Какво ще се случи с вече изградените паметници – все още не е ясно. \n", "date": "2017.09.22", "title": "Журналист посочи пред какво изпитание е изправена Македония"}
{"url": "https://www.blitz.bg/svyat/amerikantsite-v-panika-ot-zakanite-na-kim-chakat-apokalipsisa-na-27-septemvri-video_news545354.html", "text": "\n Официалният сайт на Федералната агенция за извънредни ситуации на САЩ (FEMA) оповести, че на 27 септември ще се проведе изпитание на националните системи за аварийно оповестяване на населението. Ще бъде подаден сигналът за тревога. \nТова е начинът за оповестяване на опасност от земетресение, термоядрена война, наводнение и други бедствия. В сайта на FEMA се посочва, че няма причини за безпокойство, съобщава esoreiter.ru, цитиран от \"Флагман\". \nПовечето американци обаче са загубили вярва в институциите. Те не вярват на американското правителство. Някои се страхуват, че на този ден администрацията на Тръмп ще издаде заповед за удари по Северна Корея. \nДруги пък се страхуват, че може да се сбъднат пророчествата за земетресения или за потоп, за сблъсък с мистичната планета Нибиру или пък за нападение на извънземни. \n \n \n \n", "date": "2017.09.22", "title": "Американците в паника от заканите на Ким, чакат Апокалипсиса на 27 септември (ВИДЕО)"}
{"url": "https://www.blitz.bg/svyat/skhvatka-siriya-svali-udaren-bezpiloten-bombardirovach-na-izrael_news545372.html", "text": "\n През нощта на четвъртък срещу петък подразделение на ПВО на сирийската армия е свалило боен дрон на Израел, който е атакувал неизвестен обект близо до международното летище на Дамаск.  \nВ отговор на авиационния удар сирийските сили на ПВО са открили огън и са свалили израелския безпилотен летателен апарат в района Ал Кисва в провинция Дамаск, съобщават медиа-активисти на САА и сирийските СМИ. \nТе публикуват снимки на пожара на мястото, където се е взривил авиационния боеприпас край международното летище. Сирийските войници, които са били на мястото на схватката твърдят, че целта е поразена на 100%, съобщава rusvesna.su.  Превод: БЛИЦ \n", "date": "2017.09.22", "title": "Схватка: Сирия свали ударен безпилотен бомбардировач на Израел"}
{"url": "https://www.blitz.bg/svyat/khakeri-napadnakha-feysbuk-s-prilozhenie-koeto-polzvame-vsichki-bdete-vnimatelni_news545374.html", "text": "\n Организирана кибератака е успяла да зарази над 700 000 компютъра по света, като основната ѝ цел са били машини в мрежите на 18 от най-големите ИТ компании, съобщава сп. Wired. Целта на хакерите е била да шпионират въпросните компании. \n За целта те са използвали компрометирана версия на популярния софтуер за оптимизация CCleaner. Той се използва оптимизиране на Windows и Android, като хакерите са успели да внедрят в една от версиите му зловреден код. Компанията Avast, която разпространява CCleaner открива проблема наскоро, като той вече е отстранен. \n Въпреки това компрометираната версия е била инсталирана на над 700 000 компютъра, показва анализ на Cisco. Специалистите на компанията проследяват активността на зловредния код и са открили един от командните сървъри. За периода между 12-ти и 16-ти септември т.г. всичките заразени компютри са се свързали с него поне веднъж. В сървъра е намерена и база данни с IP адреса и мрежата на всеки заразен компютър. \n Открит е и списък с мрежи, на които е направен опит чрез зловредния код да им се изпратят още вируси. Става дума за 18 от най-големите ИТ компании, включително Google, Facebook, Intel, Samsung, Sony, HTC, VMWare, D-Link, Akamai, Linksys, Cisco и др. Проверката е показала, че някои от компаниите са имали по няколко заразени компютъра, а други - нито един. Cisco запазва имената на заразените компании в тайна, но казва, че те са били осведомени своевременно. Въпреки това Cisco казва, че най-вероятно намереният списък е частичен и има и други жертви на кибератаката. \n В последствие Avast съобщи, че 8 от 18-те компании в списъка действително са били пробити от хакерите. Avast също допълва, че най-вероятно реалният брой на жертвите е много по-голям. \n Новооткритите данни засилват теорията, че атаката има за основна цел кибершпионаж и може да е спонсорирана. Cisco и Kaspersky са открили елементи в зловредния код, които са общи с добре познатите на разследващите хакери Group 72. Компаниите казват, че това не е доказателство, защото кодът лесно може да е копиран от друго място. Въпреки това изглежда, че това е доста по-сложна и премислена хакерска атака отколкото се смяташе първоначално. \n", "date": "2017.09.22", "title": "Хакери нападнаха Фейсбук с приложение, което ползваме всички, бъдете внимателни"}
{"url": "https://www.blitz.bg/layfstayl/3-neshcha-koito-da-si-povtaryate-vseki-den-za-da-udavite-loshite-glasove_news545349.html", "text": "Всеки човек е архитект на своята съдба. Поради това е важно да умеете да използвате най-силното оръжие: собствения си глас.\nТози вътрешен глас ще ви помага да формулирате план и да „удавяте“ външните гласове, от които струи критика и негативизъм. Вашият глас притежава силата да стимулира вашата увереност и заедно с това ви проправя път сред неуспехите и върховете в живота. \nБъдете честни със себе си. Вашият глас звучи ли в синхрон с негативния тон на съмняващите се? Ако отговорът е да, трябва да препрограмирате начина си на мислене. \nПредлагаме ви да си казвате 3 неща всеки ден. И така до края на живота ви. 1. Направи го сега \nОтлагането е като плаващи пясъци. Ако свикнете с него, ще попаднете в неприятен капан. Всеки път ще търсите извинение. Така накрая ще се сбогувате с мечтите си. \nАко постоянно си казвате, че е ок да не правите нищо, следователно ще постигнете нищо. Вместо това позволете на вътрешния си глас да ви мотивира — от ранни зори до късни вечери. 2. Заслужавам това \nХората, които позволяват на мечтите им да се изплъзват, обикновено смятат, че не ги заслужават. \nАко сте от тях, спрете да се заблуждавате. Успехът не е само мечта, вие го заслужавате. 3. Знам, че мога \nСтрахът от провал, включително невъзможност да се възстановите след провал, е едно от най-големите препятствия по пътя към успеха. Можете да го преодолеете чрез вътрешния си глас. \nВсеки има страхове. Ако им позволяваме обаче да ни парализират, те ще ни осигурят ежедневие, характеризиращо се с посредственост и отчаяние. Преодоляването на страх не се случва за една нощ. Може да се изискват допълнителни ресурси. Въпреки това трябва да положите усилия да ги отстраните от пътя си.\n", "date": "2017.09.22", "title": "3 неща, които да си повтаряте всеки ден, за да удавите лошите гласове"}
