{"url": "https://www.blitz.bg/kriminalni/prestplenie/britanska-diplomatka-e-namerena-udushena-i-zakhvrlena-kray-pt-blizo-do-livanskata-stolitsa_news565426.html", "text": "Служителка на британското посолство в Ливан беше намерена мъртва край път източно от Бейрут, предадоха световните агенции.\nСпоред ливанската полиция жената е била удушена. Властите разследват дали тя е била изнасилена.\nПо информация на Би Би Си дипломатката на име Ребека Дайкс е работила в Бейрут като ръководител на програма за международно развитие. \nГоворител на посолството потвърди новината и добави, че дипломатическото представителство установява връзка със семейството й. Британското външно министерство също потвърди смъртта на дипломатката. \nСлужител от ливанските сили за сигурност заяви, че тялото на жената е било намерено вчера.  \n\"Съсипани сме от загубата на нашата любима Ребека. Правим всичко, което можем, за да разберем какво се е случило\", се казва изявление на семейството на Дайкс. \nНейни приятели казаха, че същия ден тя трябвало да пътува със самолет, за да се прибере у дома за Коледа, информира bTV. \n", "date": "2017.12.17", "title": "Британска дипломатка е намерена удушена и захвърлена край път близо до ливанската столица"}
{"url": "https://www.blitz.bg/layfstayl/vkusotii/nyama-da-povyarvate-koya-e-nay-populyarnata-khrana-na-koleda-i-ne-ne-e-puykata_news565385.html", "text": "Коледа е семеен празник, който за мнозина означава близките да се съберат около масата и да похапнат пуйка. Оказва се обаче, че се увеличава броят на празнуващите, които \"изневеряват\" на традиционното блюдо, пише британският \"Дейли експрес\".\nРезултати от проучване, направено във Великобритания от онлайн платформата за доставка на храна за вкъщи Хънгри Хаус, показват, че на Коледа миналата година хиляди хора са нарушили традицията да хапнат пуйка на празника. \nНа базата на поръчките е установено, че най-популярната храна за вкъщи на Коледа е пицата. Следват пилешкото, бургерите, индийската храна и китайската храна. \nВ Топ 10 на най-поръчваните блюда за коледния празник попадат още ливанската храна, кебапът, сушито, тайландската храна и персийската храна. \n \n", "date": "2017.12.17", "title": "Няма да повярвате коя е най-популярната храна на Коледа! И не, не е пуйката!"}
{"url": "https://www.blitz.bg/svyat/dokde-se-dokarakha-mlada-britanka-otrovi-nevrstniya-si-sin-za-da-go-spasi-ot-bashcha-dzhikhadist-sd-ya-tikna-v-zatvora_news565365.html", "text": "В Обединеното кралство 27-годишна жена кърмила сина си с наркотици в продължение на седмици, за да не го изпрати при баща му, който е джихадист в Сирия, пише The Independent.\nДори след като бебето било прието в болница, майка му го посещавала и изсипвала неизвестното вещество в капките, които са му преливали. \nЛекарите предполагат, че това вещество се ползва за почистване на черупки.  \nМайката била задържана, след като лекарите в болницата забелязали, че състоянието на бебето се влошава след посещенията на майка си. Медицинският персонал наблюдавал денонощно детето. Въпреки това, жената отново изсипвала отровата в капкомера, след което бебето умряло.  \nПо време на съдебния процес, жената заявила, че се надявала да удължи престоя на сина си в болницата, където нямало да бъде изложен на риска, на който ще е изложен, ако замине за Сирия. Съдът осъди жената на 4,5 години затвор.  Превод и редакция: БЛИЦ \n \n", "date": "2017.12.17", "title": "Докъде се докараха: Млада британка отрови невръстния си син, за да го спаси от баща джихадист, съд я тикна в затвора"}
{"url": "https://www.blitz.bg/svyat/marin-lo-pen-prizova-za-likvidirane-na-es-i-szdavane-na-syuz-na-evropeyskite-natsii_news565394.html", "text": "Лидерът на френския Национален фронт Марин льо Пен призова за ликвидиране на Европейския съюз и \"замяната\" му със \"съюз на европейските нации\", съобщават световни агенции. Льо Пен изрази възгледите си по време на конгрес на крайнодесните партии в Прага.\n Според нея ЕС е изживял себе си и неговото ликвидиране може да бъде подпомогнато от победа на националистическите партии на изборите за Европейски парламент през 2019 г. \n Марин льо Пен призовава за ликвидирането на ЕС, тъй като миграционната му политика е предизвикала катастрофа. \n Френският политик приветства участието на Австрийската партия на свободата в правителството на държавата, определяйки го като \"историческо събитие\". \n , поясни тя. \n Льо Пен пожела победа на руския президент Владимир Путин на изборите през 2018 г. \n , предупреди тя и подчерта, че организираните мигрантски потоци заплашват културата на европейските държави. \n Марин льо Пен също описа ЕС като \"катастрофална организация\", която \"убива Европа\". \n Движение за Европа на нациите и свободите (MENL) събра Националния фронт на френския лидер Марин льо Пен, Австрийската партия на свободата на Хайнц-Кристиан Щрахе, италианската Северна лига и холандската Партия на свободата на Герт Вилдерс. \n На конференцията Вилдерс заяви, че Европа трябва да последва примера на американския президент Доналд Тръмп и да забрани имиграцията. \n Лидерите на крайнодесните партии обещаха да работят заедно за създаване на нов модел на международно сътрудничество извън ЕС. \n", "date": "2017.12.17", "title": "Марин льо Пен призова за ликвидиране на ЕС и създаване на „съюз на европейските нации”"}
{"url": "https://www.blitz.bg/svyat/zapadni-medii-pokazakha-na-video-istoriyata-na-krasotata-na-ruskinite_news565298.html", "text": "\n Компанията Cut.com направи видео, в което се опитва да покаже своя поглед върху женската красота в Русия. Видеото бе публикувано на официалния канал на компанията в Ютуб. \nКлипът започва с началото на 20-ти век, демонстрирайки разцвета на Русия в революционния модерн период. Следват 20-те години, когато вече се наблюдава деканаданс. \nПрез 30-те години започва епохата на милитаризма, когато сред жените става популярен образът на труженицата, готова във всеки един момент да се хване за оръжието. Особено удачно са показани 40-те години, тогава съветската мода вече е приближена до европейската, но прави рязък обрат и се „крие” под червеноармейската униформа. \nСлед 2000-та година модата вече не отстъпва и не догонва Запада. Просто върви в крак с времето. Превод БЛИЦ \n \n", "date": "2017.12.17", "title": "Западни медии показаха на ВИДЕО историята на красотата на рускините"}
{"url": "https://www.blitz.bg/svyat/meduzi-mutanti-atakuvat-betonnite-osnovi-na-mosta-v-krim-snimki_news565362.html", "text": "Годността на моста в Керч няма да надхвърли 2-3 г. и то при най-благоприятни условия, твърди влиятелният полски вестник „Курер поранний” (Kurier Poranny), близък до правителствените кръгове.\nАвторът на материала се позовава на източник от „Полтавския Международен Зоологически Развиващо-Образователен Център”, извършващ изследвания по устойчивост на морските съоръжения към агресивното въздействие на морската фауна. \n  \nВ хода на експеримента е установено, че отровата в пипалата на медузата-кръстоносец (Gonionemus vertens), обитаваща крайбрежните води на северната част на Тихия океан (от Китай до Калифорния), разрушава материала на носещите бетонни опори от конструкцията на моста със скорост до 15 см за година. \n  \nВ Сан Франциско атакуваните от медузите-гонионеми само по време на приливи пристанищни бетонени съоръжения за 3 години загубили от 10 до 50% от първоначалната си дебелина. При това повредите са нанесени от не мутирали „кръстоносци” в естествения си ареал за обитаване. \n  \nПопадайки в Черно море медузите се превръщат в чудовища. Броят на пипалата им се увеличава от 40-60 до 200, дължината им нараства от 0,5 м до 10-12 м. Най-страшното е, че се изменил съставът на отровата в стрекалните клетки на пипалата. \n  \nУ мутанта вместо 10-12%-ен разтвор на кураре-подобно вещество, сега с образува концентриран разтвор на калиев фероцианид – хексацианоферат (K3[Fe(CN)6]) – извънредно силна неорганична киселина. \n  \nУчените свързват станалата мутация преди всичко с измененията в солеността на водата – в Керченския пролив тя е няколко пъти по-сладка от Тихия океан, както и с голямото количество в нея на подхранващи полизахариди и разтворени азотни и калиеви торове, донасяни от реките в Азовско море. \n  \n„Новият кръстоносец” се появил в Черно море преди 10 г., най-вероятно по класическия път при промиване на баластните цистерни от американските военни кораби. \n  \nИнтересна е историята как Полтавският център се сдобил с образец от мостовата опора. Оттам помолили за съдействие капитан на влязъл в Черно море американски разрушител и срещнали пълно разбиране. Още на следващия ден група аквалангисти отделила с плазмен резец два фрагмента от бетона на опора №404 и спешно го изпратила с конвертоплан Bell V-22 „Osprey\" от групата за поддръжка. \n  \nИзвършените експерименти показали, че въпреки наличието в бетона на антикорозийни добавки, в частност на батрахотоксин (C31H42N2O6), неговата устойчивост на отделяния от медузите хексацианоферат не е голяма. Слой с дебелина от 1 см се разтваря (унищожава) до две седмици. Като се отчете дебелината на опората, тя ще бъде напълно унищожена за 7-10 г. \n  Превод и редакция: БЛИЦ \n \n", "date": "2017.12.17", "title": "Медузи мутанти атакуват бетонните основи на моста в Крим (СНИМКИ)"}
{"url": "https://www.blitz.bg/svyat/amerikanski-diplomat-obvini-putin-v-manipulatsiya_news565404.html", "text": "Бившият американски посланик в Русия - Майкъл Макфол, отправи остра критика към президента Доналд Тръмп заради телефонния му разговор с Владимир Путин. Припомняме, след позвъняването в Кремъл Тръмп заяви, че не Русия стои зад агресивното поведение на Северна Корея, а Китай. \"Шокиран съм, че този телефонен разговор се е състоял\", заяви Мокфол в интервю за MSNBC.\n Дипломатът подчерта, че Тръмп е разговарял с Путин въпреки че съветникът му националната сигурност Хърбърт Макмастър го е съветвал да не го прави. \n \"Според мен този разговор не отговаря на американските национални интереси\", допълни Макфол. По думите на Макфол, Путин манипулира Тръмп, за да постигне целите си. \n Той порица президента и за благодарностите му към Путин за това, че се е изказал положително за американската икономика. \"Путин знае, че когато казва приятни неща на Тръмп, получава от него благосклонна реакция\", отбеляза бившият посланик. \n На 14 декември двамата лидери обсъдиха по телефона ядрената програма на Северна Корея, след което американският президент заяви, че Вашингтон се надява на помощ от страна на Русия по отношение на Пхенян. Тръмп благодари на Путин за това, че е похвалил \"високите икономически показатели\" на САЩ по време на годишната си пресконференция. \n", "date": "2017.12.17", "title": "Американски дипломат обвини Путин в манипулация"}
{"url": "https://www.blitz.bg/svyat/netanyakhu-blagodari-na-trmp-che-e-posochil-na-sveta-istinata-za-izrael_news565407.html", "text": "Премиерът на Израел Бенямин Нетаняху благодари на президента на САЩ Доналд Тръмп за това, че е защитил \"истината за Израел\" преди провеждането на сесията на Съвета за сигурност на ООН, на който се обсъжда темата \"Йерусалим\", съобщи haaretz.com, цитиран от нюз.бг.\n Очаква се САЩ да наложи вето на проекторезолюцията на Съвета за сигурност на ООН, която е изготвена от Египет. Проекта за резолюция предвижда всяка промяна на статута на Йерусалим да няма правен ефект и да бъде отменена. \n В началото на правителствена среща Нетаняху се възползва и благодари на Тръмп за това, че той е показал решимост и лидерство в защита на истината за Израел. Премиерът на Израел благодари на Тръмп и за това, че той категорично отхвърля \"опитите ООН да се използва като платформа срещу Израел\". \n \"Ние ще приветстваме горещо американския вицепрезидент Майк Пенс, който ще дойде тук тази седмица. Той е велик приятел на Израел. Той е велик приятел на Йерусалим\", заяви Нетаняху. \n Пректорезолюцията гласи, че всички решения и действия, които имат за цел да променят характера, статута и демографския състав на свещения град Йерусалим, нямат правен ефект, те са нелегитимни и трябва да бъдат отменени. \n Проектът на резолюцията се основава на Резолюция 478 на Съвета за сигурност на ООН, която \"призовава всички страни да се въздържат от установяването на дипломатически мисии в Йерусалим\". Съществува обаче разногласие относно формулировката на думата \"мисии\". Разногласията са за това дали \"мисии\" означава само посолства или консулства. \n", "date": "2017.12.17", "title": "Нетаняху благодари на Тръмп, че е посочил на света \"истината за Израел\""}
{"url": "https://www.blitz.bg/layfstayl/shoubiznes/polyakha-noviya-serial-na-btv-oshche-predi-poyavata-mu-v-efir_news565355.html", "text": "Български сериал от 18 часа вечерта? Такова нещо досега не е имало в роден ефир, което обаче не означава, че не може да съществува. От 15 януари bTV пуска най-скъпата продукция в историята си точно от 6 часа всяка делнична вечер, пише \"Уикенд\"\nТова е поредицата „Скъпи наследници”, за която вече са готови цели 170 епизода. Още преди да види ефир, тя бе обилно полята от екипа с вино и твърд алкохол, подсладени с шоколадова торта. Купонът се оказа точно на рождения ден на друг от ангажираните в сериала –  Любомир Ковачев.  Той закъсня и пропусна официалната част, в която гостите пяха „Честит рожден ден”, но пък завари непокътната шоколадовата торта, приготвена специално за празника му.  \nВторник вечер беше звездна в един от най-известните клубове в центъра на София. Точно в 6 вечерта той се напълни с толкова популярни лица, че ловците на автографи сигурно ще съжаляват до края на живота си за пропуснатата възможност да си направят селфи със знаменитост.  Орлин Павлов, Ники Илиев, Любомир Ковачев, Димитър Баненкин, Веселин Калановски  бяха каймакът на компанията. Тя обаче бе особено бляскава, благодарение на нежното присъствие на дамите в нея – усмихната Л орина Камбурова, високата Стефания Кочева, нежната Рая Пеева и изисканата Искра Донова.  Сред тях на очи се набиваше едно непознато, но за сметка на това много забележително лице на млада брюнетка. Оказа се, че това е откритието на „Скъпи наследници” –  Даяна Ханджиева.  Красавицата до момента е изпълнявала само епизодични роли, но в сериала на Би Ти Ви й е поверена главна героиня.  \nВсички те се бяха събрали, за да отпразнуват предстоящия старт на продукцията, която родните зрители очакват вече повече от година, а екипът – цели три. Оказва се, че работата по „Скъпи наследници” е започнала още през 2015-а. Специално за снимките е построено цяло село, в което се развива действието. Историята е за едно семейство, което очаква огромно наследство, но за да го получи, трябва да се премести на село за цяла година без право на напускане за повече от 12 часа, пише \"Уикенд\". \n", "date": "2017.12.17", "title": "Поляха новия сериал на bTV още преди появата му в ефир!"}
{"url": "https://www.blitz.bg/svyat/lichna-zashchita-prepodavatelite-v-teksas-vlizat-v-uchilishche-ss-zaredeni-orzhiya_news565318.html", "text": "\n В едно от училищата в Тексас, учителите, освен че обучават децата, се грижат и за сигурността им... със заредени оръжия. Проeктът не е нов, но набира все по-голяма популярност, съобщава БНТ. Макар сградата да има четири входа, само един е отворен.  \nПри влизането всеки, който няма пропуск и е гост на гимназията Аргайл, част от голям училищен комплекс, бива щателно проверяван. А почти на всеки ъгъл има табели, които разясняват, че персоналът на учебното заведение е въоръжен и ще използва всички методи, за да защити учениците. Учителите ни носят пистолетите си през цялото време, при това в готовност да бъдат използвани, казва Пол Кеърни. Той е полицейски началник на кампуса - длъжност, създадена преди три години. \nСмятаме, че е много по-ефективно персоналът да носи непрекъснато заредено оръжие, за да може да реагира незабавно - в случай на необходимост, добавя Пол Кеърни. \nВ Аргайл са разработили специална програма, по силата на която определени учители могат да носят заредено оръжие и това е част от плана за сигурност на учебното заведение и прилежащите му територии. След стрелбата през декември 2012 година в училището в Нютаун, Кънектикът, при която загинаха 20 деца и шестима възрастни, управата на Аргайл започва да мисли варианти как да опази възпитаниците си в случай на подобна атака. \nТака се ражда тази програма, която е в съответствие със законите на щата Тексас. Зад проекта застават и родителите. Учителите и персоналът получават право да носят огнестрелно оръжие. Преди да се включат в програмата обаче, те трябва да имат разрешително за носене и боравене с оръжие, да са преминали специална обучителна програма и да им е направена оценка на психическото състояние. \n„Имали сме няколко случая, когато гости в района на училището са ни притеснявали, но никога не се е стигало до вадене на оръжие. Надяваме се това никога да не се случи“, каза още Пол Кеърни. \nОт началото на програмата в Аргайл не е изстрелян нито един патрон. А за да не се създава психоза, има и преподаватели, за които учениците не знаят, че освен, че ги обучават ги и пазят.\n", "date": "2017.12.17", "title": "Лична защита! Преподавателите в Тексас влизат в училище със заредени оръжия"}
{"url": "https://www.blitz.bg/lyubopitno/nauka-i-tekhnologii/yarki-petna-na-tserera-razkrivat-geolozhka-aktivnost_news565330.html", "text": "\n Анализ на стотици ярки петна на повърхността на планетата-джудже Церера разкри, че тя е геологически активна, съобщи ЮПИ. \n  \nКосмическият апарат \"Доун\" засне с безпрецедентни подробности рефлективните петна на Церера. Това даде възможност на специалистите да разберат как те са се образували и променяли с времето. \n\"Геоложки процеси са създали тези области и те може все още да променят повърхността на Церера\" - каза Каръл Реймънд от НАСА. \n  \nКамерите на \"Доун\" заснеха повече от 300 светли петна на Церера. Една група от тях е с отразяващ материал в центъра на кратерите, на дъната им. Най-яркото такова петно Цереалиа факула е широко 10 км. \nОтразяващите му качества се дължат на соли. В същия кратер Окатор има още едно голямо петно. Според специалистите те са образувани от изхвърляне на солена течност през процеп. \nДруг вид ярки петна са по ръба на кратерите. Според специалистите те са създадени от удар, който е извадил на повърхността рефлективен материал. Трети вид е по склоновете на планина, която според учените е криовулкан.\n", "date": "2017.12.17", "title": "Ярки петна на Церера разкриват геоложка активност"}
{"url": "https://www.blitz.bg/svyat/papa-frantsisk-falshivite-i-goneshchite-senzatsiya-novini-sa-seriozen-gryakh_news565324.html", "text": "\n Папа Франциск разкритикува журналистите, които раздухват скандали, гонят сензации и публикуват фалшиви новини, добавяйки, че това е „сериозен грях“, който вреди на всички замесени, предава The Guardian.  \nФранциск заяви, че журналистите имат мисия, която е сред най-основните за демократичните общества. Той ги призова да дават пълна, точна и вярна информация и да не бъдат едностранчиви. „Не трябва да попадате в греховете на комуникациите: дезинформацията, представянето само на една от страните, гоненето на сензация, посрамването“, заяви папата. \nТой допълни, че подобни действия са „смъртен грях, който ранява сърцето на журналистиката и всички останали“\n", "date": "2017.12.17", "title": "Папа Франциск: Фалшивите и гонещите сензация новини са сериозен грях"}
{"url": "https://www.blitz.bg/svyat/kitay-s-petgodishen-plan-za-ekologichno-chista-energiya-za-otoplenie_news565357.html", "text": "Китай обяви петгодишен план за справяне със замърсяването на въздуха от отоплението през зимата. Това съобщават китайски медии на фона на задълбочаващата се криза с отоплението. Китайските власти ще се опитат да се справят с проблема до 2021 г., предава нюз.бг.\n Тази година безпрецедентна кампания на правителството милиони домакинства и хиляди бизнеси в Северен Китай да преминат от   въглища на природен газ претърпя провал. \n Сериозният недостиг на природен газ доведе до рязко покачване на цената в страната, засягайки бизнеса и домакинствата. \n Петгодишният план беше обявен съвместно от 10 правителствени агенции. \n Половината част от Северен Китай ще се насочи към чисто отопление до 2019 г., намалявайки използването на въглища със 74 милиона тона. \n Министерството на околната среда наложи стриктни мерки за борба със замърсяването на въздуха в 28 града около столицата Пекин. Най-малко 3 милиона домакинства трябва да преминат от въглища към газ или електрическо отопление. \n", "date": "2017.12.17", "title": "Китай с петгодишен план за екологично чиста енергия за отопление"}
{"url": "https://www.blitz.bg/svyat/boris-dzhonss-velikobritaniya-ne-mozhe-da-se-prevrne-vv-vasalna-drzhava-na-es_news565361.html", "text": "Великобритания трябва да сключи силно търговско споразумение с ЕС след Брекзит и да избегне превръщането си в подчинена на съюза държава. Това заяви Борис Джонсън - външният министър на Обединеното кралство и водещ британски политик в групата, поддържаща излизане от съюза, информира Ройтерс, позовавайки се на интервюто му за \"Съндей таймс\".\n Ако не се отървем от законите на ЕС, това ще превърне Обединеното кралство във \"васална държава\", предупреди Джонсън в интервюто, което ще бъде публикувано днес. \n Според него целта на правителството е да \"максимизира ползите от Брекзит\" като се отскубне от правилата на ЕС, за да може държавата да сключи споразумения за свободна търговия с други страни. \n В същото време британският премиер Тереза Мей отбеляза в статия за \"Съндей телеграф\", че Великобритания ще напусне ЕС: \" \". \n", "date": "2017.12.17", "title": "Борис Джонсъс: Великобритания не може да се превърне във „васална държава” на ЕС!"}
{"url": "https://www.blitz.bg/analizi-i-komentari/the-washington-examiner-voynata-v-siriya-mezhdu-rusiya-i-sashch-e-predstoyashcha-poradi-3-prichini_news565060.html", "text": "След инцидента с F-22 и Су-25 в сирийското небе западните медии изпаднаха в страх и негативни прогнози, в които се намеква за начало на война между САЩ и Русия, съобщи информационното издание politexpert.net с позоваване на The Washington Examiner.\nАмериканският журналист Том Рогън публикува материал, в който твърди, че в близките седмици Русия щяла да бомбардира американските войски в Сирия. Той твърди, че оценката на събитията е реалистична и не е проява на паника. До тези изводи журналистът дошъл след публикациите за инцидента с F-22 и Су-25. \n  \nСпоред Том Рогън, самият факт за сближаване на двата самолета не е особено сериозен. Повишаването на напрежението между двете държави дава три повода за безпокойство: \n  \nПървата причина е свързана с нееднократните заплахи на Русия да атакува войските на САЩ в Сирия, а руските ВКС често нахлуват в контролирани от САЩ зони за деескалация източно от река Ефрат. По установената радиовръзка руските пилоти не отговаряли, което означавало, че са получили указания да оспорят контролираното от САЩ сирийско въздушно пространство \n  \nВтората причина е стратегическият разчет на Путин да изтика САЩ от зоната на конфликта. Според Роган, Москва се стреми да установи отношения със Саудитска Арабия и Египет, като измести САЩ. Журналистът счита, че Русия ще се реши на атаката, тъй като Путин иска да покаже сила в Близкия Изток. \n  \nТретата причина е увереността на Москва, че Вашингтон няма да отговори на засегнатите си интереси. \n  \nАмериканският журналист накрая препоръчал на Доналд Тръмп да прояви твърдост и да даде заповед на летателния състав в Сирия да унищожи всички руски самолети, които оспорват силата на САЩ в региона. \n  \nПубликацията на Том Роган изразява ако не паника, то поне силна нервност от ситуацията в Сирия. Изобщо не се коментира, че Русия вече изтегли от Хмеймим бомбардировачите си Су-34С и изтребителите МиГ-29СМТ, което не говори за подготовка за авиационен удар. \n  Превод и редакция: БЛИЦ \n", "date": "2017.12.17", "title": "The Washington Examiner: Войната в Сирия между Русия и САЩ е предстояща поради 3 причини"}
{"url": "https://www.blitz.bg/svyat/atentatori-samoubiytsi-okrvavikha-khristiyanska-tsrkva-v-pakistan-snimka_news565389.html", "text": "Най-малко 8 души са убити и 45 са ранени при нападение срещу християнска църква в пакистанския град Квета, съобщи Reuters. По данни на вътрешното министерство атаката е била извършена от двама атентатори самоубийци.\n Вътрешният министър на провинция Белуджистан съобщи, че в момента на нападението стотици богомолци са участвали в предколедна църковна служба. Единият от нападателите е бил убит при входа на храма, а другият успял да взриви пояса си с експлозиви. \nГрупировката \"Ислямска държава\" (ИД) пое отговорност за днешния атентат в Квета, при който загинаха, предаде Reuters, позовавайки се на съобщение в интернет на информационната агенция на терористите \"Амак\". \n Без да се дават доказателства за твърдението, в съобщението е посочено, че двама членове на ИД са извършили нападението. \n Мюсюлмански екстремисти са нападали християнското малцинство в Пакистан и в миналото. \n", "date": "2017.12.17", "title": "Атентатори самоубийци окървавиха християнска църква в Пакистан (СНИМКА)"}
{"url": "https://www.blitz.bg/stsena/mariela-nordel-s-bolezneno-otkrovena-izpoved-pred-v-shou-razkri-zashcho-e-kachila-36-kg-i-prizna-za-2-operatsii-zaradi-strashna-bolest_news564704.html", "text": "Мариела Нордел бе един от най-интригуващите участници във „ВИП брадър”. Тя демонстрира сила на духа и завидно устойчив характер, въпреки системните провокации не само на съквартирантите си, но дори и на Големия брат. И въпреки че напусна Къщата само седмица преди големия финал, Мариела се чувства като истински победител. Разговорът ни с нея е болезнено откровен, пределно искрен и обстрелващ с факти!\n - Мариела, спомена ми в предварителния ни разговор, че съквартирантите в Къщата на „Биг брадър” ти напомнят за „рай” за мишки. Интересно сравнение! Защо? \n- През 1968 г. ученият Джон Калхун създава „рай” за мишки – удобни жилища, неограничена храна, вода, никакви заплахи и вкарва вътре 8 гризача. Вместо да живеят щастливо и да се размножават, мишките превръщат рая в свой собствен ад. Женските станали агресивни и иззели функциите на мъжките – започнали да отбраняват територии, били нападателни, отказвали да раждат и да се грижат за малките си… Мъжките пък станали пасивни, загубили сексуалния си апетит или залитали към хомосексуално поведение, не се биели за женски, нито за територии, държали се като типични „красавци”. Всички се лутали между прекалена пасивност и хипер активност. Младото поколение било типичните „нехранимайковци” и в постоянен конфликт с по-старите индивиди, което довело до изчезване на социалните връзки и разпад на обществото. Ученият определил този разпад като „смърт втора степен”, предхождана от смъртта „първа степен” – тази на духа. Да ти е позната картинката? Точно това се случи и в Къщата на Големия брат – мишките си създадохме собствен апокалипсис… - Като какъв играч би описала себе си? И успя ли да реализираш стратегията си в този социален експеримент? \n- Аз бях може би най-подготвеният участник. Успях да получа предварителна информация за 80% от съквартирантите, въпреки високата степен на сигурност на проекта. Три месеца се настройвах психически, защото не си правех илюзия, че ще е лесно. Знаех, че ще се сблъскам с хора, които не присъстват в обичайната ми среда, които няма да бъдат дружелюбни с мен и с които ще ми е невъзможно да намеря общ език. Подходих съвсем професионално – проучих, направих психологически профили, опитах се да предвидя конфликти, интереси, разработих различни сценарии. Участието ми беше изцяло базирано на стратегия: 1. Приложих професионалните си умения; 2. Дадох си сметка, че това е преди всичко шоу и зрителите имат определени очаквания/потребности; 3. Не исках да се поддавам на емоции. Стратегията ми беше да елиминирам първо слабите играчи – точно обратното на това, което правеха другите – да се прицелват в силните. И \nАз съм твърд реалист – съзнавах, че нямам шанс да стигна до финал сред това отбрано „общество”. А и както казах на излизане, за мен ще е обида да спечеля първо място сред тези… Известно ми беше, че се познават от по-рано, че бяха „врели и кипели” вече в играта и нямаше да ми позволят за нищо на света да просперирам. За това и смених целта – не да спечеля, а да направя присъствие, участието ми да бъде запомнено, което е по-важно от първото място. Тактиката ми беше да провокирам. Ако нормално, за да се разкрие човек, трябва време, определени обстоятелства, аз съм в състояние да му „изкарам същността” за минути и наблегнах на този си „талант”. Другият ми подход бе да бъда „огледален образ” на масата – да им покажа тяхното поведение, да им дам от тяхното „лекарство”. Те се припознаха и не харесаха видяното в моето огледало – етикираха ме като „интригантка” и „лицемерка”. - Защо реши да се съюзиш с Луна? Одобряваше ли поведението й през цялото време? \n- Още от втория ден ми направи впечатление, че безпричинно нападаха Луна. Оправдаваха се с някакво нейно предишно участие, дрънкаха за „претоплена манджа” – че сервирала все едно и също, че се изживявала като „прима донна”, груба била, липсвало й съчувствие… \nВинаги съм страняла от стадното поведение и добичешкия акъл \nили да се водя от сдъвкани норми, за това и първата седмица бях повече наблюдател – исках сама да си изградя мнение, да проверя фактите. Признавам, че в началото аз също се подведох и не харесвах Луна, но след като я опознах, разбрах, че тя няма начин как да не бъде мразена от стадото, защото беше различна, силна, защото беше артист по душа и поведение. Знаеше си цената, какво й е коствало да стигне до тука и поведението й беше точно отражение на тази нейна оценка за труда й, за успехите й. Освен това не понасям, когато всички се нахвърлят като глутница върху един. В Къщата не изолираха слабите, а се прицелваха в различните. Слабите се присламчваха и бяха готови да понасят какви ли не гаври, но да са вътре в стадото. Людмила открито унижаваше Линдарева: „Зарница, твой смях как пръдня”, а Зорница пресилено веселяшки се кискаше, опитвайки се да мине за „отворена” и „над нещата”, само и само да е вътре в групата. В това отношение Луна показа характер, смелост и незачитане на „колектива”, което предизвика яростна злоба и агресия срещу нея. - Кое се оказа най-тежкото изпитание за теб в Къщата въпреки впечатляващата ти предварителна подготовка? \n- Условията бяха тежки, но като се прибави и „отбраното общество”, перманентните пиянски „изцепки”, налудничавостта и агресията в поведението на голяма част от съквартирантите, както и трудните мисии, можеш да си представиш средата, в която трябваше да оцелея 3 седмици. За мен е постижение да не позволя да ме застигне, както при експеримента с мишките, „смърт първа степен” – тази на духа. Най-тежко понесох, че ми бяха отнети Библията и Молитвеника. В живота \nа там можах да казвам само Божията молитва „Отче наш”, защото само нея знам наизуст. Много се натъжих, когато излязох и се оказа, че Молитвеникът и Библията ми са изчезнали – просто не ми ги върнаха. Молитвеникът е с мен от почти 25 години, а Библията ми беше подарък от Отец Ангел, който ни венча с втория ми съпруг. И машата за коса не ми върнаха, но за нея не ми е жал – майната й. Голям шок ми дойдоха и електро шоковете, които ми бяха ударени в Къщата. Когато ми поставяха електродите, помислих, че е на шега или в най-лошия случай ще е нещо като електро импулсите, които са като тези на апаратите за тренировка на мускулите. Бях истински шокирана, когато ми пуснаха първата доза – дори извиках от болка „вие луди ли сте, какво правите?” – мисля, че това беше излъчено. Едва изтърпях да свърши мисията и само силната ми воля и чувство за отговорност не ми позволиха да прекъсна снимките, но да преглътна физическото страдание. Няколко дни след това имах проблеми с мускулите на десните ми ръка и крак – където ми бяха поставени електродите… Но не преживените болки, страдания и трудности ме оскърбиха, а това, че гнусни неистини се толерираха и лансираха в Къщата –  \nдори се опитаха да ударят по професионалната ми компетентност. Много беше оплюван и външният ми вид – обвиниха ме в „неподдържаност” и че съм била дебела. Искам да стане много ясно на всички – през последните 2 години, вследствие на тежки здравословни проблеми – щитовидна жлеза, операция на 2 тумора и силен стрес, качих 36 кг. Не съм се „запуснала”, нито „разпасала” да ям и пия, че да се освиня. И въпреки тежките условия в Къщата, аз успях за 15 дни да смъкна 12 кг. Исках да покажа на всички жени в моето положение, че може, че има изход и щом аз успявам, значи всеки може! Въпреки униженията и физическите страдания, през които минах, въпреки целенасочения черен ПР и омаскаряване, считам участието си за победа. Не позволих духа ми да бъде сломен, да ме абсорбира стадото! - Какво успя да разбереш и отсееш за себе си от всеки един от останалите съквартиранти, освен Луна, с които видимо не се понасяхте? \n- Светлана или така наречената Гонзовица, си беше повярвала, че форматът е неин, Къщата също. Хвалеше се, че можела да извади, какъвто си искала договор с Големия брат, сипеше лъжа след лъжа, нагли клевети и измислици по мой адрес. Първата седмица бях единствената, която ставаше рано да чисти и оправя след пиянските им запои, защото мразя да живея в свинщина. А тя си е въобразила, че ми е давала заповеди и аз съм й се била подчинявала. Една дума не е посмяла да ми каже тази женица – пълни измислици, плод на лабилната й провинциална психика! И когато излъга на първата си номинация, че не съм допринасяла за общата хигиена, дори най-върлият ми враг Людмила, стана, и ми се извини от името на всички, че това е несправедливо, и явна лъжа. Тогава Светланка едва не се разплака, аз я прегърнах, успокоих, дадох й дори съвет като ПР как да се държи пред публика и в ситуации. На втората седмица за благодарност получих от нея още по-голяма лъжа – че съм мърла и не съм си сменяла дрехите. А тя много добре знае, че ни бяха обрали всичко при мисия. С две думи – много амбиции и малко покритие \nТова е характерно за момичета, дошли от дълбоката провинция, попаднали случайно в общество и вместо да се учат, да се развиват, са си повярвали... Посредствена, лошо образована, дори не е хубава, че да й се простят глупавите изцепки... Психиката й е твърде слаба, има каруцарски език и просташко, хулиганско поведение. \nи отмъстителен, нула джентълмен и просто не мога да си обясня защо е толкова популярен сред жените. За мен е жалко да гледам застаряващ чичка с вече настъпващо шкембе, който се опитва да спре хода на времето с боядисана коса и поведение на 15-годишен. Коцето е болезнено самовлюбен, свикнал е да го глезят, ей така, защото се възприема като световен веселяк и хубавец. Аз лично не уважавам хора, които не са в постоянен контрол над поведението си. Бях свидетел какви количества твърд алкохол изпиваше и на отвратителното му държание после… \nТя е типичен екземпляр от времето на застоя. Говореше ни на „другари”, покрай нея отново си припомних изрази като „трудов колектив”, „другарски съд”, „лагери”. Още първата седмица тя започна да хули Бог, да превъзнася колко добре било, че е имало „ГУЛаг” и „Белене”, и как „жалко, че такива лагери вече няма, защото аз и тия като мен, трябвало да бъдат хвърляни там”. Не можех да повярвам, че слушам такива дивотии през 2017-а! С гордост се хвалеше, че дъщеря й Албена приела исляма… За това ли имаме „Балканджи Йово” и народът ни е дал толкова жертви?! За да може днес, 300 години по-късно, една имаща се за „дама” и „елит” женица, да се хвали как дъщеря й доброволно се е отрекла от нашия Господ Бог и е сложила бурката?!! Тази няма срам – не говоря за налудничавите й брътвежи, че е скочила с 16 см по-високо от Стефка Костадинова, нито, че е бягала с 20 секунди по-бързо от Хюсеин Болт. Първото ми впечатление, когато се запознахме, беше за една охулена и смачкана старица. Тя ми подаде ръка, както ние, в ПР-а наричаме, „умрялата риба” – с три пръста и едва-едва, вяло ръкостискане. Това е сигурен признак за „не искам контакти”, „комуникацията с мен е еднопосочна”. Съжалих я! Но после видях, че всичките нещастия в живота й, са плод на нейния личен избор. Има един американски психиатър – Морган Скот Пек, който е дълги години лекар в американската армия. Той за първи път се опитва в книгата си „Хора на лъжата” да намери връзка между злото, полу-истината, психиатричните проблеми и обсебването. Стига до извода, че истински злите хора, не са класическият Сатана, както си го представяме – с рогата и опашката, а са най-обикновени и често най-примерни граждани. И точно манипулацията, жонглирането с полу-истини, желанието за налагане на собствената воля над другите, откъсването от Бог, ги прави проводници на злото. Споделих опасенията си с Луна, която е вярващ човек, и така се роди идеята да й изрецитираме Божията молитва „Отче наш”. Ефектът беше поразяващ – Людмила хукна да бяга. \nтя се оказа доста начетена и непроста, но бе избрала ролята на глупачката веселячка. Опита да се конфронтира с мен в 2-3 случая, но го правеше само, когато беше в стадото – насаме не смееше и дума накриво да ми каже, подмазваше ми се, и се правеше на отворена. Което говори за страхливост и подлост. Много се смях на измислените й номинации, че съм я гледала лошо и съм седяла замислена. Ами, някои имаме деца и мислим главно за тях, а не само кой богат турчин да изкрънкаме да ни купи кожено палто от мола! Тя после и Динко номинира, че я гледал лошо. Явно хапчетата, които пие, я карат да й се привиждат криви погледи. - Сподели ми, че имаш намерение да опишеш в книга не само впечатленията си, но и това как реално се дърпат конците в риалити формат като „Биг брадър”! \n- Допреди 2-3 години нямах идея за риалити форматите. Личният ми опит ме провокира да се замисля над този феномен, не само като за бизнес модел, но и като перманентна част от живота ни. Вече звездите не са звезди – всеки може да има 15-минутната си порция слава. Забавление ни стана надничането зад чуждите пердета, агресията, простащината и липсата на култура, които са издигнати на пиедестал. Не искам да съдя, нито да пророкувам! Аз, като творец, човек на перото, считам за свой дълг да отразявам моето време такова, каквото е и за това следващият ми проект е книга – „Окото на Големия Брат”. Смятам да я издам в Холандия или Швеция, а също и на испански, защото ми е роден, а и вторият най-разпространен език в света. Вече съм в преговори с издателства в чужбина. \n", "date": "2017.12.17", "title": "Мариела Нордел с болезнено откровена изповед пред в. \"Шоу\"! Разкри защо е качила 36 кг и призна за 2 операции заради страшна болест"}
{"url": "https://www.blitz.bg/svyat/severna-koreya-se-spetsializirala-v-krazhba-na-bitkoyni_news565254.html", "text": "\n Брокерите не са единствените, които  се занимават с курса на биткойните. Оказва се, че и северконокорейският лидер Ким Чен Ун се занимава много активно с добива на криптовалутата. \nСпоред експертите КНДР от месеци много активно \"копае\" биткойни, пише Тоска.мк. \nСеверна Корея била развила цяла армия от експерти по темата за биткойните, които осигурявали краденето на виртуалната валута в огромни количества. Превод: БЛИЦ \n", "date": "2017.12.17", "title": "Северна Корея се специализирала в кражба на биткойни!"}
{"url": "https://www.blitz.bg/svyat/tovaren-vlak-se-sblska-s-avtobus-v-meksiko-ima-dvama-zaginali_news565261.html", "text": "\nАвтобус, превозващ футболисти от младежки отбор заедно с техните семейства, се сблъска с товарен влак в мексиканския щат Халиско. В резултат от инцидента са загинали двама души, а още 15 са ранени, предава мексиканската преса. \nСъобщава се, че в салона на автобуса е имало 60 пътници – млади футболисти и техни роднини. Те са пътували от Алтамира към Ел Салто за мач. Повечето спортисти са били на по 16 години. Противопожарната служба се е принудила да използва хидравлично оборудване, за да извади някои от пътниците от смачкания автобус. \nСпоред разказа на един от тях, машинистът на влака е сигнализирал при приближаването към прелеза, но водачът на автобуса, вместо да спре, е увеличил скоростта, за да успее да премине преди влака. В последствие локомотивът се е врязал в задната част на транспортното средство, изкарвайки го извън пътя. Според наличните данни, водачът е загинал.\n", "date": "2017.12.17", "title": "Товарен влак се сблъска с автобус в Мексико, има двама загинали"}
{"url": "https://www.blitz.bg/svyat/skrbyashcha-dshcherya-shche-izyam-mama-na-kolednata-vecherya_news565263.html", "text": "\nСкърбящата Дебра Парсънс ще използва майка си за коледна вечеря тази година - като посипе пепелта й върху коледната пуйка и пудинг, пише Мирър. \n41-годишната Дебра почувствала непреодолимото желание да изяде пепелта на Дорийн, след като тя починала през този май и вземала по една лъжица всеки месец \"за да се почувствала по-близо до нея\". \nНо с приближаването на Коледа това й желание станало още по-силно. \n\"Това е единственото нещо, което ще ми помогне да преодолея Коледата без мама,\" казва Дебра. \"Хората мислят, че съм луда, но просто не мога да се спра.. Имам чувството, че така тя може да живее вътре в мен, тъй като става част от мен и така може да диша чрез моето тяло. Моят дъх сега е и неин дъх.\" \nДорийн Браун почина внезапно от дихателна обструкция. Това бе поредната трагедия за Дебра, която изгуби син по време на Коледа, през 1996 г., когато се родил преждевременно. Превод: БЛИЦ \n \n", "date": "2017.12.17", "title": "Скърбяща дъщеря: Ще изям мама на коледната вечеря!"}
{"url": "https://www.blitz.bg/na-tozi-den/predi-114-godini-na-tozi-den-chovechestvoto-e-napravilo-ogromna-stpka_news565270.html", "text": "На 17 декември 1903 г. братя Райт (Орвил и Уилбър) извършват първия в историята на човечеството контролиран полет с моторен летателен апарат, по-тежък от въздуха, пише obekti.bg.\n Изпитанието е направено с моторен летателен апарат „Флайер I“, който, пилотиран от Орвил, се задържа във въздуха 12 секунди и изминава разстоянието от 37 метра. На следващия ден Уилбър прави второ изпитание, като този път самолетът остава в небето 59 секунди, а изминатият път е 250 метра. \n В продължение на две години след успешните полети те усъвършенстват конструкцията на аероплана, като с него извършват около 200 полета. По-късно те построяват втори и трети самолет, като непрекъснато променят двигателите им и по този начин подобряват летежа им. \n Един от първите полети с екипаж на борда, изпълнен от братя Райт в Северна Каролина през 1903 г. \n През 1905 г. изминават разстоянието от 39 км за 38 минути и 3 секунди. \n На 22 май 1906 г. братя Райт получават патент за своето изобретение. През 1909 г. създават компанията „Райт“, която се занимава с производство на летателни апарати и обучение на пилоти. \n Братя Райт са едни от най-значимите личности на 20 век, допринесли изключително много за развитието на авиацията. \n Какво още се е случило на днешната дата? \n Събития \n 546 г. – Крал Тотила завладява Рим. \n 1538 г. – Папа Павел III отлъчва от църквата английския крал Хенри VIII. \n 1777 г. – Франция първа признава независимостта на САЩ. \n 1819 г. – На територията на испанското вицекралство Нова Гранада е образувана държавата Велика Колумбия. \n 1883 г. – След дипломатически скандал, под натиска на българските правителства в София и Пловдив, екзарх Йосиф I е приет от султан Абдул Хамид II и правата на Българската екзархия в Османската империя са възстановени официално. \n 1903 г. – Американските братя Райт осъществяват в рамките на един ден първите в историята успешни полети с конструирания от самите тях летателен апарат „Флайър-1“, двамата извършват няколко полета с продължителност до 59 секунди.[1] \n 1949 г. – Изпълнено е смъртно наказание срещу Трайчо Костов, необосновано осъден за антипартийна и антидържавна дейност. \n 1980 г. – Влиза в действие третият реактор на АЕЦ Козлодуй. \n 1982 г. – Проведена е пресконференция за 150 чуждестранни и 130 български журналисти, пред които главният директор на БТА Боян Трайков отхвърля обвиненията за участие на Сергей Антонов в атентата срещу папа Йоан Павел II. \n 1999 г. – Общото събрание на ООН одобрява резолюция, с която обявява 25 ноември за годишен Международен ден за елиминиране на насилието срещу жените. \n Родени \n 1749 г. – Доменико Чимароза, италиански композитор († 1801 г.) \n 1778 г. – Хъмфри Дейви, английски химик († 1829 г.) \n 1830 г. – Жюл дьо Гонкур, френски писател († 1870 г.) \n 1851 г. – Ото Шот, немски химик († 1935 г.) \n 1871 г. – Иван Телятинов, български революционер († 1930 г.) \n 1887 г. – Йозеф Лада, чешки график († 1957 г.) \n 1903 г. – Ърскин Колдуел, американски писател († 1987 г.) \n 1905 г. – Симо Хаюха, финландски снайперист († 2002 г.) \n 1908 г. – Силвия Аштън-Уорнър, новозеландска писателка († 1984 г.) \n 1908 г. – Уилърд Френк Либи, американски химик и Нобелов лауреат († 1980) \n 1915 г. – Робърт Дал, американски политолог († 2014 г.) \n 1925 г. – Йордан Младенов, български политик \n 1930 г. – Армин Мюлер-Щал, германски актьор \n 1936 г. – Клаус Кинкел, германски политик \n 1942 г. – Иван Глухчев, български футболист \n 1944 г. – Джак Чокър, американски писател († 2005 г.) \n 1944 г. – Коста Биков, български режисьор \n 1947 г. – Николай Пенков, български футболист \n 1949 г. – Пол Роджърс, британски музикант \n 1953 г. – Александър Белявски, словенски шахматист \n 1954 г. – Атанас Талевски, фотограф от Република Македония († 2008 г.) \n 1970 г. – Ладо Гургенидзе, премиер на Грузия \n 1970 г. – Петър Москов, български лекар и политик \n 1975 г. – Мила Йовович, украинска актриса \n 1976 г. – Алваро Рекоба, уругвайски футболист \n 1981 г. – Тим Визе, немски футболист \n Починали \n 1273 г. – Руми, ирански философ (* 1207 г.) \n 1830 г. – Симон Боливар, южноамерикански революционер (* 1783 г.) \n 1847 г. – Мария-Луиза Австрийска, императрица на Франция, херцогиня на Парма и Пиаченца († 1791 г.) \n 1870 г. – Саверио Меркаданте, италиански композитор († 1795 г.) \n 1881 г. – Люис Морган, американски антрополог († 1818 г.) \n 1902 г. – Димитро Папазоглу, български предприемач († 1828 г.) \n 1907 г. – Уилям Томсън, английски физик (* 1824 г.) \n 1909 г. – Леополд II, крал на Белгия (* 1835 г.) \n 1949 г. – Трайчо Костов, български политик (* 1897 г.) \n 1953 г. – Георги Спасов, български композитор († 1891 г.) \n 1959 г. – Андрей Николов, български скулптор (* 1878 г.) \n 1962 г. – Кръстю Гермов, български революционер, късен македонист († 1868 г.) \n 1973 г. – Чарлз Грийли Абът, американски астрофизик († 1872 г.) \n 1974 г. – Виктор Франц Хес, американски физик от австрийски произход, Нобелов лауреат (* 1883 г.) \n 1982 г. – Леонид Коган, съветски цигулар \n 1987 г. – Маргьорит Юрсенар, френска писателка († 1903 г.) \n 1991 г. – Нено Дончев, български аграрен учен († 1929 г.) \n 1996 г. – Станко Тодоров, български политик (* 1920 г.) \n 2009 г. – Дженифър Джоунс, американска актриса (* 1919 г.) \n 2011 г. – Сезария Евора, певица от Кабо Верде (* 1941 г.) \n 2011 г. – Ким Чен Ир, севернокорейски лидер (* 1942 г.) \n Празници \n Бутан – Начало на управление на династията Вангчук (1907 г., национален празник) \n", "date": "2017.12.17", "title": "Преди 114 години на този ден човечеството е направило огромна стъпка!"}
{"url": "https://www.blitz.bg/svyat/uzhas-v-chili-silni-dzhdove-predizvikakha-potop-ima-mnogo-zaginali-15-dushi-sa-izcheznali-video_news565279.html", "text": "\n Свличане на земни маси, дължащо се на силните дъждове, е причинило смъртта на най-малко петима души в южната част на Чили. 15 са обявени за изчезнали, предаде Франс прес, цитирайки съобщение на президента Мишел Бачелет. \n Свличането на земни маси е засегнало изолираното селище Виля Санта Лусия в района на Лос Лагос, което има 300 жители, съобщи високопоставен представител на вътрешното министерство. \n Президента Бачелет съобщи на пресконференция, че сред загиналите има две жени, които са били разпознати, както и един мъж – турист. Две други тела все още не са разпознати. 15 души са обявени за изчезнали, а 8 са ранени, четирима от тях – тежко. \n Общо са унищожени двайсетина жилища, някои от които са се подпалили. Унищожени са и превозни средства, има селища без ток. \n Прекъсната е подготовката за предстоящите президентски избори.  \n \n", "date": "2017.12.17", "title": "Ужас в Чили! Силни дъждове предизвикаха потоп, има много загинали, 15 души са изчезнали (ВИДЕО)"}
{"url": "https://www.blitz.bg/svyat/ekstremist-napadna-s-nozh-zhurnalisti-ot-neshnl-dzhiografik-v-gabon_news565281.html", "text": "\n Двама датчани бяха ранени в габонската столица Либревил при нападение въоръжен с нож екстремист, съобщават световните агенции. Единият от пострадалите, които работят за американската телевизия \"Нешънъл джиографик\", е тежко ранен. \n Извършителят е 53-годишен нигериец, който от 19 години живее в Габон. Пред полицията мъжът заявил, че отмъщава за атаките на САЩ срещу мюсюлманите, както и за признаването на Ерусалим за израелска столица. Той нападнал датчаните в популярно сред туристите занаятчийско селище. \n Министърът на отбраната на Габон Етиен Масар посочи, че по първоначални данни задържаният е крещял „Аллах е велик”. \"Ще направим всичко, за да може извършителят и всички възможни съучастници да бъдат наказани с цялата строгост на закона\", обеща той. \n Това е първо подобно нападение в малката африканска страна. \n В комюнике на датското Министерство на външните работи се потвърждава информацията за ранени граждани на страната, без да се съобщават други данни. \n", "date": "2017.12.17", "title": "Екстремист нападна с нож журналисти от \"Нешънъл Джиографик\" в Габон"}
{"url": "https://www.blitz.bg/svyat/nov-seksskandal-raztrsi-sashch-zhena-obvini-oshche-edin-kongresmen-che-e-zloupotrebil-s-neya_news565306.html", "text": "\n Още един американски конгресмен демократ - Боби Скот от щата Вирджиния, е обвинен в сексуален тормоз. Бившата служителка на Конгреса - Рийз Еверсън, каза на пресконференция, че Скот злоупотребил с нея през 2013 г. и я уволнил, след като получил отказ. \n Боби Скот отрича всичко. „Аз напълно отхвърлям тези обвинения за неправомерно поведение, никога не съм оказвал сексуален тормоз към когото и да било\", каза Скот в изявление, цитирано от БГНЕС. \n Редица членове на Конгреса преди това бяха обвинени в сексуален тормоз. Оставката си подадоха вече конгресмените Джон Кониърс и Трент Франкс, а конгресмените Блейк Фарентолд и Рубен Кихуен заявиха, че няма да се кандидатират за пореден мандат през 2018 година. Сенаторът Ал Франкен от Минесота също напусна Конгреса. \n", "date": "2017.12.17", "title": "Нов сексскандал разтърси САЩ! Жена обвини още един конгресмен, че е злоупотребил с нея"}
{"url": "https://www.blitz.bg/svyat/the-sun-lembit-opik-skrushen-sled-kato-bivshata-mu-blgarkata-sbina-se-pribra-v-sofiya_news565068.html", "text": "\nСкандалният британски политик Лембит Опик е \"съкрушен\", след като бившата му приятелка си замина за родната България заедно с новородената им дъщеря, пише The Sun.  \nАдвокатката Събина Ванкова, на 33 години, взе това крайно решение, след като наяве излезе аферата му с бившата съпруга на футболиста Джордж Бест - Алекс (45). \nСемеен приятел е цитиран от английския таблоид да казва: \"На Събина просто вече й писна от него. Сега тя има нужда от подкрепата на семейството и затова се завърна в България, за да започне нов живот. Лембит е съкрушен, но тя се е съгласила да му позволи да види дъщеря си в България за Коледа и Нова година.\" \nКакто британските таблоиди вече месец пишат, българката улови Опик в изневяра, след като той погрешка прати на нейната поща снимки, на които се натиска с Алекс Бест.  \nСъбина се прибрала в родната си София този четвъртък. \nThe Sun се е свързал с нея в родината. Българката казва: \"Да, вярно е, вече съм в България. Имам нужда от семейството си около мен. Това нямаше как да получа в Лондон. Лембит идва за Коледа и ще уредим нещата оттук.\" Превод: БЛИЦ \n   \n", "date": "2017.12.17", "title": "The Sun: Лембит Опик \"съкрушен\" след като бившата му - българката Събина се прибра в София"}
{"url": "https://www.blitz.bg/svyat/revolyutsiya-skoro-shche-ima-sauditki-tir-adzhiyki_news565249.html", "text": "\nТранспортното управление съобщава, че жените ще могат да карат също камиони и мотоциклети, а законодателството за управлението им ще бъде „еднакво за мъжете и жените“. Няма да има специални регистрационни номера за жените шофьори. Жените, които станат част от пътнотранспортни произшествия или нарушават правилата за движение, обаче ще бъдат изпращани в специални центрове, в които работят само жени.\n", "date": "2017.12.17", "title": "Революция: Скоро ще има саудитки - ТИР-аджийки!"}
{"url": "https://www.blitz.bg/svyat/tragediya-politsayat-koyto-prv-se-priteche-na-pomoshch-pri-atentata-911-se-samoubi_news564809.html", "text": "\n61-годишният Дъглас Гринуд от Сафък, окръг Ню Йорк бил един от първите, които се притекли на помощ на жертвите на трагедията на 11 септември, пише New York Post. \nДъглас работел като ню-йоркски полицай, но по време на трагедията 9/11 белите му дробове силно пострадали и боледували пред целия му останал живот. \nДъглас командвал 40 полицаи на кота нула, където най-много се търсеха тела и оцелели след терористичния акт, разрушил Световния търговски център. \n\"Той можеше да си стои в колата, беше началник. Но наместо това, Дъглас заедно с подчинените си ходи до всичките развалини...\" \nТри години по-късно той се уволнил от полицията заради здравословното си състояние. Открил своя собствена пицария - марката  Bleecker Street Pizza. Дъглас твърдял, че майка му е италианка и именно тя му предала секретните рецепти. \nПоследните 10 години Дъглас не могъл да спи без кислороден балон. Многобройните операции, процедури и санаториуми не довели до подобряване на състоянието му. \nТой се оплаквал пред приятели от болка в гърдите и заплашвал, че ще се самоубие, когато животът стане непоносим. \n\"Той повтаряше, че рано или късно ще го направи, през идните пет години,\" казва приятелят на Дъглас Кевин Макорник. \nДъглас сложил край на живота си до входа на любимия си парк Greenlawn в Нью-Йорк. Превод: БЛИЦ \n \n", "date": "2017.12.17", "title": "Трагедия: Полицаят, който пръв се притече на помощ при атентата 9/11, се самоуби"}
{"url": "https://www.blitz.bg/svyat/v-arzhentina-uvolnikha-shefa-na-vms-zaradi-izcheznalata-podvodnitsa_news565250.html", "text": "\n Аржентина уволни главнокомандващия на ВМС месец след изчезването на подводница в южната част на Атлантическия океан, съобщи говорител на правителството, цитиран от Ройтерс. \n На борда на подводницата има 44 души. Освобождаването на адмирал Марсело Едуардо Срур е първата известна дисциплинарна мярка, която е предприела администрацията на президента Маурисио Макри, откакто беше изгубен контакт с подводницата \"Сан Хуан\" на 15 ноември, отбелязва агенцията. \n \"Беше решено да бъде отстранен\", поясни говорителят. \n Надеждите за спасяване на оцелели изчезнаха на 30 ноември. \n Все още се провеждат международни операции за откриване на подводницата. \n", "date": "2017.12.17", "title": "В Аржентина уволниха шефа на ВМС заради изчезналата подводница"}
{"url": "https://www.blitz.bg/svyat/indiets-byaga-ot-velikobritaniya-s-blgarski-pasport-iskal-da-se-zheni_news565067.html", "text": "\nИндиец, който твърди, че иска да се завърне към корените в родната си страна и да се събере с годеницата си, ще трябва да отложи сватбата, след като бе арестуван за използването на фалшив паспорт, пише Kent Online.  \nТеджиндър Сингх, който пристигнал в Обединеното кралство преди 7 години със студентска виза твърди, че се бръкнал с 7 500 паунда за фалшивия български паспорт. \n26-годишният строител бил заловен да напуска Довър през ноември на път за Милано, щял е да продължи за Индия. \nНо съдия Хедър Нортън каза, че не вярва и дума на приказките му за женитба в родината. Тя каза, че като пресрочил той е можел да запази индийския си паспорт, да го представи на властите, които са щели веднага да го пратят у дома. \nТя каза на Сингх, който твърди, че живял в Илфорд в източен Лондон, че съдът постоянно се занимава с подобни случаи на заловени при нарушаване на имигрантските правила. \nСъдийката добави: \"Рядко в моя професионален опит хората са напълно честни... и вие не сте изключение. Не вярвам и на дума от историята, която ми се поднася днес... Тя няма никакъв смисъл. Не е имало нужда да се сдобивате с фалшив паспорт, за да се приберете през Милано в Индия.\" \nПред съда стана ясно също така, че Сингх имал 1 000 паунда в себе си, твърдял, че парите са сватбен подарък от приятели. Преди залата той се моли в коридорите на съда, но въпреки това получи 15 месеца затвор. Превод: БЛИЦ \n \n", "date": "2017.12.17", "title": "Индиец бяга от Великобритания с български паспорт, искал да се жени"}
