{"url": "https://www.blitz.bg/svyat/snimka-pokaza-psikharya-vilnyal-s-benzinova-rezachka-v-shveytsariya_news531527.html", "text": "\n Швейцарската полиция разпространи снимки в цял ръст на обезумелия  . Ранените са петима, като двама от тях са с опасност за живота. \nСамият нападател е избягал и все още се издирва от властите, но името му не е съобщено. \n \n \n \nГрадът е под полицейска блокада, в търсенето на мъжа са впрегнати всички органи на реда, в небето кръжат и полицейски хеликоптери. \nМеждувременно полицията съобщи, че не става въпрос за терористична атака, а за нападение от психично болен човек. \nВ момента жителите на Стария град са помолени да не напускат жилищата си, защото се предполага, че нападателят се крие там. \nПолицията съобщи, че нападателят е висок около 190 см, плешив. Кара \"Фолксваген\" с номера от град Гриндевалд. \nПолицията предупреди, че заподозреният е опасен. Според местни медии става дума за човек с психически отклонения. \nИзточник: Inews \n \n", "date": "2017.07.24", "title": "СНИМКА показа психаря, вилнял с бензинова резачка в Швейцария"}
{"url": "https://www.blitz.bg/svyat/uzhast-v-grtsiya-prodlzhava-mestnite-spyat-po-ulitsite-sled-seriya-ot-vtorichni-trusove-video_news531455.html", "text": "Слаби трусове бяха регистрирани и тази нощ около гръцкия остров Кос. Нормалният ритъм на острова се възстановява бавно. Жителите и туристите продължават да са неспокойни, тъй като сеизмолозите прогнозират вторичните трусове да продължат до края на месец юли. Трета нощ хората прекараха извън домовете си. Спят по улици и паркове, както и на шезлонги, разказва в репортаж от Гърция кореспондентката на Нова телевизия Бойка Атанасова.\n От туроператорските фирми уверяват туристите, че нормалният ритъм на острова е възстановен и отказват да анулират вече направени резервации на туристи. Добрата новина е, че е възстановена работата на летището, а с решение на кметството гостите и жителите на остров Кос могат да ползват транспорта вътре на острова безплатно. \n Интензивната сеизмична активност, която се наблюдава напоследък основно в Егейско море обаче предизвиква загриженост и тревога между гръцките сеизмолози. Прогнозите са за очаквани силни трусове и на остров Кефалония, в района на Коринт, както и в други области. Цикълът на \"сеизмично мълчание\" изглежда се затвори и почти всекидневно от института по геодинамика регистрират десетки малки и средни земетресения в Егейско море. \n Мощното земетресение на остров Кос в петък не само удари и разруши историческия център на острова, но и измести острова 10 см по на юг, което предизвиква загриженост между сеизмолозите. \n", "date": "2017.07.24", "title": "Ужасът в Гърция продължава, местните спят по улиците след серия от вторични трусове (ВИДЕО)"}
{"url": "https://www.blitz.bg/svyat/prviyat-legalen-svetski-milioner-si-otide-sam-kato-kuche-razkrikha-ot-kakvo-e-umryal_news531427.html", "text": "\n Причината за смъртта на известния предприемач, първият легален съветски милионер Артер Тарасов е пневмония. За смъртта му съобщи вчера прессекретарят на партия „Яблоко” Игор Яковлев. \n67-годишният Тарасов почина в събота в апартамента си в Москва, където живеел сам. Тялото му е намерено от негов приятел, който му носел лекарство. Часове преди това Тарасов му позвънил и го помолил да му купи евтин антибиотик за лечение на пневмония. \nПриятелят му, който имал ключ от апартамента, дошъл около осем и половина вечерта, но намерил милионера мъртъв на земята. \nИзвиканите на място съдебни лекари се произнесли, че Тарасов 2-3 часа преди това. \nПознатите на Тарасов разказват, че той не обичал да ходи на лекар. Когато се разболявал, сам си поставял диагнози по интернет и се самолекувал. Превод и редакция: БЛИЦ \n \n", "date": "2017.07.24", "title": "Първият легален съветски милионер си отиде сам като куче, разкриха от какво е умрял"}
{"url": "https://www.blitz.bg/svyat/nauchno-otkritie-razkrikha-otkde-idva-druzhelyubnostta-na-kuchetata_news531480.html", "text": "\n Изключителната дружелюбност на кучетата по-скоро се дължи на гените им, отколкото на общуването с хората, предаде Франс прес, позовавайки на резултатите от американско изследване. \nСпециалисти от университетите на Принстън и Орегон са анализирали 29 гена в регион от хромозома с роля в социалното поведение на кучетата. Учените са установили, че вариации в два от тях обясняват изключителната им дружелюбност, която се е оказала ключова за опитомяването им. \nПотискането на въпросните два гена GTF2I и GTF2rd1 в същия регион на ДНК при хората е отговорно за т.нар. синдром на Уилямс - рядко генетично заболяване, една от характеристиките на което е свръхобщителността. При кучетата промени в същите два гена обуславят прекомерната им дружелюбност. \nОткритието хвърля нова светлина върху опитомяването на кучетата и отделянето им по пътя на еволюцията от техните предшественици – вълците. \n\"Навремето се е смятало, че в хода на опитомяването им при кучетата се е развила усъвършенствана форма на социално познание, която липсва при вълците. Настоящото изследване обаче показва, че за разлика от вълка, кучето е генетично предразположено да търси социален контакт\", пишат изследователите в сп. \"Science Advances\".\n", "date": "2017.07.24", "title": "Научно откритие! Разкриха откъде идва дружелюбността на кучетата"}
{"url": "https://www.blitz.bg/svyat/atentat-v-tsentra-na-odesa-vzriven-e-avtomobil-snimkivideo_news531473.html", "text": "Сутринта на 24 юли в центъра на Одеса се взриви автомобил „Жигули”. По предварителна информация, пострадали няма. Останките от автомобила са разбили витрина на магазин, съобщават местни медии.\nВ момента на мястото на атентата има голям брой полицаи. Районът е отцепен.  Близо до взривения автомобил е разположена сградата на Съвета за сигурност на Украйна. Превод и редакция: БЛИЦ \n \n", "date": "2017.07.24", "title": "Атентат в центъра на Одеса! Взривен е автомобил (СНИМКИ/ВИДЕО)"}
{"url": "https://www.blitz.bg/svyat/klane-s-benzinova-rezachka-v-shveytsariya-obezumyal-vilnya-s-instrumenta-ryaza-khorata-nared-snimkivideo_news531485.html", "text": "Неидентифициран мъж нападна с бензинова резачка хората в град Шафхаузен в северната част на Швейцария. Най-малко петима души са ранени, двама от тях сериозно, пише вестник Blick, позовавайки се на полицията.\nПо данни на очевидци, мъжът с бензиновата резачка е нападнал минувачи в старата част на града. Съобщава се, че след нападението той е успял да избяга. „Изпратили сме подкрепления”, заяви говорителя на местната полиция Даниел Майли.   \nОчевидец разказа, че е видял как възрастен мъж със сериозни рани по тялото е бил откаран от линейка.  \nЗасега органите на реда не потвърждават, че нападателят е носил със себе си бензинова резачка.   \nНад града в момента кръжат хеликоптери. Местни жители съобщават, че градът е тотално отцепен от полицията.  Превод и редакция: БЛИЦ \n \n   \n \n \n \n \n", "date": "2017.07.24", "title": "Клане с бензинова резачка в Швейцария! Обезумял вилня с инструмента, ряза хората наред (СНИМКИ/ВИДЕО)"}
{"url": "https://www.blitz.bg/svyat/priyateli-opozharikha-rozhdenik-zaradi-stranen-ritual-video_news531476.html", "text": "Инцидент стана в датския град Оденс, когато компания приятели извършвала ритуал с 25-годишен рожденик във връзка с неговото ергенско положение. На кадри се вижда как младежът стои в защитна маска и със завързани зад гърба ръце.\n В един момент по традиция виновникът за празника е облят с вода, а след това е засипан с канела от глава до пети. Но изведнъж се чува силен гърмеж и младежът изцяло е обхванат от пламъци.   \n Свидетел на инцидента разказа, че нещо не е станало по план: по традиция \"жертвата\" на ритуала се засипва само с канела. Той също поясни, че, най-вероятно, пламъкът се е образувал заради твърде големия облак прах. \"Като цяло с него всичко е наред. Има изгаряния само по краката\", разказа още той.  \nТрябва да се отбележи, че в Дания съществува необичайна традиция; ако до 25 години младежите не са минали под венчилото, то ергените от глава до пети се засипват с канела.  \n \n   \n", "date": "2017.07.24", "title": "Приятели опожариха рожденик заради странен ритуал (ВИДЕО)"}
{"url": "https://www.blitz.bg/svyat/polskiyat-prezident-vze-vazhno-reshenie-koeto-kasae-bdeshcheto-na-stranata_news531462.html", "text": "\n Полският президент Анджей Дуда наложи вето на противоречивата съдебна реформа на правителството във Варшава, която предизвика множество протести и критики от международната общност. \n„Този закон няма да засили чувството за справедливост“ в обществото, заяви Дуда в телевизионно обръщение. „Съжалявам, че законопроектът за Върховния съд не ми беше представен, преди да бъде внесен в Сената“, каза той. Президентът също така посочи, че разработва собствен законопроект за съдебна реформа и още днес ще се срещне с председателя на Върховния съд. \nПриетият от горната и долната камара на полския парламент законопроект предизвика масови протести в страната, както и критики от страна на международната общност, според които по този начин се отнема независимостта на съда, който става зависим от управляващата партия „Закон и справедливост“. \nИзмененията доведоха до остра реакция от страна на Брюксел, откъдето предупредиха, че предвиждат неизползвани досега глоби, които могат да достигнат до 300 000 евро за всеки ден, в който законът бъде в сила. След приемането на законопроекта от двете камари на парламента единствената стъпка преди влизането му в сила е подписът на държавния глава.  \n \n", "date": "2017.07.24", "title": "Полският президент взе важно решение, което касае бъдещето на страната"}
{"url": "https://www.blitz.bg/layfstayl/za-damite/stranni-fakti-za-seksa-ot-minaloto-koito-shche-vi-shokirat-video_news531446.html", "text": "\n Сексът си остава една от най-изследваните теми от учените по цял свят. Ето и едни от най-интересните открития в тази област: Жена назаем \nВ древната арабска култура не е било необичайно мъжете да си вземат по-красива жена „назаем“, за да им роди по-красиви деца. Жената оставала в семейството, докато не забременее, а след това се прибирала при собствения си съпруг. Той обаче трябвало да се въздържа, докато се роди детето. \nДаването на съпруга назаем се е срещало още и при спартанците, викингите и ескимосите. Спартанската сватбена нощ \nВ древна Спарта жената е трябвало да бъде облечена като мъж, за да може да се започне консумирането на брака през първата брачна нощ. Вярва се, че при спартанците, освен обличането в мъжки дрехи, е било практикувано връзване на главата на булката. Тя трябвало да отиде в тъмна стая, в която да чака младоженеца. Една от причините за това ритуално обличане било, за да може да успокои мъжа при прехода му от хомосексуален към хетеросексуален начин на живот. Благочестив произход \nНякои сексуални практики в древността са били обвързани с божествата, които древните цивилизации са почитали.\n \nСмята се например, че оралният секс произтича от мита за бог Озирис. Уникални контрацептиви \nКакво са използвали древните цивилизации, за да се предпазват от нежелано забременяване? \nДревните хора са използвали екстракти от растения, които са изчезнали с годините. Използвали са и алтернативни сексуални практики. Антична еднополова любов \nТова не са били необичайни практики или неморални действия в древността. Данни за практикуване на еднополова любов се срещат при древните гърци, римляни, келтите и персийците. \nИзточник: Vesti.bg. \n \n", "date": "2017.07.24", "title": "Странни факти за секса от миналото, които ще ви шокират! (ВИДЕО)"}
{"url": "https://www.blitz.bg/svyat/koi-sa-stranite-s-nay-smrtonosni-teroristichni-napadeniya-v-sveta_news531412.html", "text": "Индия се е изкачила на трето място в класацията на страните с най-голям брой терористични актове с жертви през 2016 г., отстъпвайки само на Ирак и Афганистан, съобщава в. \"Таймс ъв Индия\".\nИндия е изместила Пакистан от третата позиция на страните, сблъскали се с терористични нападения през 2016 г. и отчита дори по-мрачна картина от тази в съседа си по брой смъртни случаи и пострадали, посочва изданието, позовавайки се на изследване на Националния консорциум за изучаване и отговор на тероризма, проведено по поръчка на Държавния департамент на САЩ. \nОт 11 072 терористични нападения, извършени през 2016 г. в света, в Индия те са били 927 или с 16% повече отколкото през 2015 г. Броят на смъртните случаи при тях също се е увеличил със 17% - от 289 през 2015 г. до 337 м.г. Броят на ранените е нараснал от 500 до 636 души. В Пакистан се отчита намаляване на броя на терористичните атаки с 27% - от 1010 през 2015 г. до 734 през 2016 г. \nСпоред доклада близо 2/3 от терористичните актове в Индия са били организирани от леви екстремисти - наксалити. Организацията оценява, че движението на наксалитите-маоисти се е превърнало в третата по брой на жертви терористична групировка в света след \"Ислямска държава\" и талибаните. \nОт 60-те години бойци на движението водят партизанска война срещу централното правителство, нападат чиновници и полицаи, както и цивилни. Миналата година при 336 терористични нападения на наксалитите в Индия са загинали 174 души, а над 140 са били ранени. \n \n", "date": "2017.07.24", "title": "Кои са страните с най-смъртоносни терористични нападения в света?"}
{"url": "https://www.blitz.bg/svyat/rusa-krasavitsa-reshi-da-umre-i-uvisna-ot-prozoretsa-predi-da-se-obesi-tya-napisa-snimki-18_news531416.html", "text": "\n Труп на млада жена, облечена в черна рокля, вися часове от прозореца на блок в т. нар. Нова Москва. Преди да се обеси, тя написала съобщение до приятеля си: „Любими, търсех те! Чакам те вкъщи, връщай се по-скоро. Твоя...” \nСлучаят със самоубийството на младата жена потресе съседите й, които били принудени да гледат през прозореца как тялото й виси на метри. \nПолицията е категорична, че става въпрос за самоубийство. \nПредполага се, че причината младата жена да посегне на живота си, е ревност. Тя не могла да понесе, че приятелят й не се прибрал и решил а, че е с друга жена. Превод БЛИЦ \n  \n \n", "date": "2017.07.24", "title": "Руса красавица реши да умре и увисна от прозореца, преди да се обеси, тя написа... (СНИМКИ 18+)"}
{"url": "https://www.blitz.bg/svyat/chki-se-zavrshcha-63-godishen-mzh-obseben-ot-obladani-ot-dukhove-kukli-video_news531369.html", "text": "63-годишният Бари Колингсууд, който работи като личен асистент на съпругата си Сара, 56 г., има такава колекция, от която биха ви побили тръпки. Миналия ноември животът на мъжа се променя значително, след като една кукла в местен благотворителен магазин грабва окото му.\n \nВъв видеото горе вижте зловещата история по истински случай на куклата Анабел \n Когато Бари донася куклата вкъщи, жена му го моли да я изхвърли, без дори да я е погледнала, защото имала лошо предчувствие за нея. \n Мъжът опитал да я изхвърли, но по негови думи тя го спряла. \n „Знам, че звучи налудничаво, но вече бях до оградата, когато силен вятър разкри лицето на опакованата все още кукла… изведнъж се оказах на земята. Имаше парче стъкло, върху което едва не си прерязах вените. Може би е усетила какво се опитвам да направя и затова се е опитала да ме убие“, казва мъжът. \n От този ден нататък той не може да спре манията си по куклите. \n Бари вече има 30 кукли, всяка от които е специална \n Той твърди, че поне последните десет от тях са обладани от дух. \n Семейството потвърждава. Според тях именно куклите са виновни за постоянното включване и изключване на електроуредите в къщата. Сара твърди, че е открила включена сушилнята посред нощ, след като преди това е била изключена от контакта.   \nБари смята, че първата му кукла се е опитала да го убие, друга може да движи очите си, а трета коментира разни неща от време на време. \n   \n Синът му намира манията на баща си за доста плашеща \n и дори възнамерява в най-скоро време да се изнесе от вкъщи. „Ще е прекрасно да съм в къща, в която не ме наблюдават обладани кукли. През деня куклите не са толкова страшни, но нощно време енергията вкъщи е ужасна“, разказва 18-годишният Джош. „Не мисля, че всички са обладани, но от някои от тях ме побиват тръпки, а и когато съм сам имам чувството, че ме наблюдават“, добавя момчето. \n \n \nИзточник:     \n", "date": "2017.07.24", "title": "Чъки се завръща! 63-годишен мъж, обсебен от обладани от духове кукли (ВИДЕО)"}
{"url": "https://www.blitz.bg/svyat/misteriozen-moment-morfirashcho-nlo-be-vidyano-da-levitira-nad-magistrala-snimkivideo_news531404.html", "text": "Странно изглеждащ обект бе видян да левитира в небето над Корнуол във Великобритания озадачи местните, като някои смятат, че южната част на страната е била посетена от извънземни. Редица клипове на НЛО-то са качени в мрежата през изминалите дни. На тях се вижда как блещукащ обект морфира в небето в различни форми и размери.\nСърфистът Кийфър Кришнан е заснел странния обект със своята екшън камера, докато е ловял вълните миналия понеделник. \nВ същия ден фотографът Шейн Хаус е видял НЛО-то, което се е появявало и изчезвало над пътя А30. „Има кораб на извънземни над А30”, написа той в Туитър. \nСъщо в понеделник Хари Уайлд, който работи в магазин за храни, е забелязал обекта над плаж Фистрал и попита в Туитър дали и други са го видели. \nНЛО-то е било забелязано и във вторник. Превод и редакция: БЛИЦ \n \n   \n \n \n \n", "date": "2017.07.24", "title": "Мистериозен момент! Морфиращо НЛО бе видяно да левитира над Магистрала (СНИМКИ/ВИДЕО)"}
{"url": "https://www.blitz.bg/na-tozi-den/predi-106-godini-prototipt-na-indiana-dzhouns-otkriva-edna-legenda_news531423.html", "text": "\n На този ден през 1911 година американският изследовател Хирам Бингъм открива в Андите считания дотогава само за легенда град на инките Мачу Пикчу. Така той доказва, че разрушената от испанците в началото на XVI век империя е била огромна като площ и възможности.  \nРоден през 1875 г. в Хонолулу, Хавай, от началото на XX век Бингъм преподава история и политически науки в Харвард и Принстън, а от 1907 г. - южноамериканска история в Йейл. Амбицията му е да разкрие тайните на изчезналата цивилизация на инките. През 1911 г. оглавява организирана от Йейл експедиция и - воден от местни жители, стига до останките на Мачу Пикчу.   \nАрхеологическата и научна кариера на Хирам Бингъм е послужила като вдъхновение за създаването на Индиана Джоунс. \nИзточник: \"Марица\"\n", "date": "2017.07.24", "title": "Преди 106 години прототипът на Индиана Джоунс открива една легенда"}
{"url": "https://www.blitz.bg/stsena/kristina-milian-zagoli-zrno-na-plazh-snimkivideo-18_news531409.html", "text": "Гардеробът предаде Кристина Милиан, докато тя събираше слънчеви лъчи на плаж в Маями в събота. Оскъдният бански на 35-годишната певица се изхлузи от тялото ѝ, за да разкрие на всички плажуващи едно от зърната ѝ.\nКонфузът стана, докато артистката излизаше от водата.  Притеснена от инцидента, звездата се опита да се прикрие в с ръка, но вече бе късно, пише в. ''Дейли Мейл'. Превод и редакция: БЛИЦ \n", "date": "2017.07.24", "title": "Кристина Милиан заголи зърно на плаж (СНИМКИ/ВИДЕО 18+)"}
{"url": "https://www.blitz.bg/politika/lilyana-pavlova-otiva-na-klyuchova-sreshcha_news531374.html", "text": "Министърът за Българското председателство на Съвета на ЕС Лиляна Павлова ще вземе участие в Годишната среща на търговско-икономическите съветници в Службите по търговско-икономическите въпроси, организирана от Министерството на икономиката.\nТова съобщиха от Министерството за Българското председателство на Съвета на ЕС 2018 г. \nНа срещата ще присъстват и представители на българския бизнес. Форумът ще се проведе от 10.30 ч., в сграда „Джон Атанасов“ в София Тех Парк.\n", "date": "2017.07.24", "title": "Лиляна Павлова отива на ключова среща!"}
{"url": "https://www.blitz.bg/layfstayl/skorost/ako-iskate-da-pritezhavate-nyakoya-ot-tezi-retro-koli-tryabva-dosta-sa-se-brknete-rekordt-drzhi_news531406.html", "text": "\n Дa пpитeжaвaш чacтичĸa oт aвтoмoбилнaтa иcтopия мoжe дa ви дoнece пoвeчe yдoвoлcтвиe, oтĸoлĸoтo дa ce вoзитe нaoĸoлo в peтpo cтил. Kлacичecĸитe, oбиĸнoвeнo и cyпepлyĸcoзни, ĸoли cъбиpaт милиoни дoлapи пo ayĸциoнитe пpeз пocлeднитe гoдини - дoбpa инвecтиция зa ĸъcмeтлиитe, ĸoитo ги пpoдaвaт. \nKoлĸo дoбpa? Cпopeд Моnеу ЅuреrМаrkеt.соm индycтpиятa c ĸлacичecĸи aвтoмoбили e дoнecлa 28% възвpъщaeмocт пpeз пocлeднaтa гoиднa. \nИздaниeтo cъбpa пpoдaжбитe, cъбpaли нaй-мнoгo cpeдcтвa. \nHaй-cĸъпитe ĸoли ca oбиĸнoвeнo тeзи oт 60-e гoдини. Cтapитe Fеrrаrі ca нa въpxa нa ĸлacaциитe. Имeннo мoдeл нa мapĸaтa - 1962 Fеrrаrі 250 GТО, пpoдaдeнo пpeз 2014 г., дъpжи peĸopдa - 38.12 милиoнa дoлapa. B мoмeнтa ĸoлaтa ce oцeнявa нa 38.56 милиoнa дoлapa. \nHaй-cĸъпитe peтpo aвтoмoбили, пpoдaдeни нa ayĸциoни: \n1. 1962 Fеrrаrі 250 GТО - 38.12 милиoнa дoлapa \n2. 1954 Меrсеdеѕ-Веnz W196 DАІ - 29.6 милиoнa дoлapa \n3. 1955 Јаguаr D-Туро - 21.8 милиoнa дoлapa \n4. 1932 Вugаttі Rоуаlе - 9.8 милиoнa дoлapa (пpeз 1987 г., ceгa нaд двa пъти пoвeчe) \n5. 1939 Аlfа Rоmео - 19.8 милиoнa дoлapa \nИзточник: Money.bg.\n", "date": "2017.07.24", "title": "Ако искате да притежавате някоя от тези ретро коли, трябва доста са се бръкнете! Рекордът държи..."}
{"url": "https://www.blitz.bg/svyat/shokirashcha-agresiya-razvilnyal-se-shofor-prebi-brutalno-i-okrvavi-koloezdach-snimkivideo-18_news531357.html", "text": "74-годишен колоездач бе брутално налаган с малка палка в ужасяващ инцидент на пътя в канадския град Онтарио. Очевидци на побоя са успели да го запишат със смартфон, съобщава \"Дейли Мейл\".\nНа шокиращите кадри може да се види как разбеснелият се шофьор Дейвид Фокс, облечен в червена блуза е седнал върху жертвата  и го удря безпощадно няколко пъти с палката. Веднага след като на мястото дотичва жената очевидец, която е записала произшествието, както и още няколко мъже, побойникът се усмирява и спира да удря колоездача.  \nСпоред информацията, инцидентът е възникнал след като възрастният мъж е закачил случайно автомобила, когато е преминавал до него. Набитият колоездач обяснява пред пристигналите очевидци, докато цялото му лице кърви, че се е опитал да се отдалечи, но не е успял.  \nСвидетелите на побоя по-късно са се опитали да накарат шофьора да остане на място до пристигането на полицията, но той е потеглил с колата си. Впоследствие, обаче, Дейвид Фокс е бил арестуван от полицейските служители, които били уведомени за случая. Превод и редакция: БЛИЦ \n  \n", "date": "2017.07.24", "title": "Шокираща агресия: Развилнял се шофьор преби брутално и окървави колоездач (СНИМКИ/ВИДЕО 18+)"}
{"url": "https://www.blitz.bg/obshtestvo/taynstvenite-italianski-pravila-svrzani-s-kafeto_news531358.html", "text": "Повечето хора просто не могат да започнат деня си без кафе, но в Италия кофеиновата напитка е нещо много повече - там кафето е истинска културна традиция. Италия дори се възприема като религиозния дом на ароматната напитка.\nНеслучайно италиански са почти всички думи, свързани с кафето - еспресо, капучино, лате. Тяхната култура на пиене на кафе е свързана с редица ритуали и мистериозни правила. \nАко сте в Рим например, можете да посетите кафе Greco - най-старото кафене във Вечния град. То е създадено през 1760-а и е исторически второто кафене в цяла Италия след кафене Florian във Венеция, което е и най-старото в света. \nВ горещ летен следобед в Greco е пълно с туристи, които са насядали в канапетата от червено кадифе. Те пият бавно кафето си около мраморните маси, докато се наслаждават на красотата, създадена още през XVIII-и век. \nМестните познавачи разказват, че заради изключителното качество на кафето заведението е придобило невероятно бърза популярност. Кафенето е любимо на писатели като Байрон, Шели, Кийтс и Стендал. Едно от канапетата  е принадлежало на Ханс Кристиян Андерсен, който е живял в същата сграда за кратко. Революцията на \"еспресото\" \nКафето се появява в Европа още през XVII-и век, но истинската революция в неговото приготвяне идва с изобретяването на кафе-машината, която използва пара за направата му. Така се появява думата \"еспресо\". \nЕспресото не е конкретен сорт кафе или начинът му на изпичане. Това е метод за бързо приготвяне на фино смляно и пресовано кафе с много гореща вода и под голямо налягане. \nВ северния италиански град Триест има Университета на кафето. Там се провеждат курсове за бариста, производители на кафе, както и за собственици на кафенета. \nТам ще научите, че ако си поръчате еспресо, то ще бъде направено веднага специално за вас. Ако просто поискате кафе, то най-вероятно ще е приготвено предварително за разлика от еспресото, което задължително се прави на момента. \nТайната на доброто еспресо е в точно пет стъпки - блендът на кафето, тоест сместа, която сте избрали; кафе-машината; правилната поддръжка на кафе-машината; кафемелачката и не на последно място - уменията на баристата. \nДобрият бариста майстор задължително умее да приготвя и капучино - името му идва от цвета на расата на монасите от ордена на капуцините. Докато се вари кафето, малка каничка мляко се слага под струя гореща пара. \nКогато млякото стане на пяна, то се излива в чашата с еспресо. Така се получават красивите шарки на повърхността в чаша капучино. \nСпоред италианските традиции обаче капучиното не се пие следобед. То се счита за сутрешна напитка и никога, абсолютно никога не се консумира след късното утро. Това неписано правило идва от италианските разбирания за храносмилането. \nЗа италианците е неприемливо след хранене да изпиеш чаша, в която има затоплено мляко. Твърде тежко е и направо се счита за \"pesante\" - некултурно. За италианците е много важно кога и какъв вид кафе се консумира. \nПиенето на кафе в Италия  е ритуал за социализация с околните. Обикновено кафе се пие в кафетата - бар на италиански на крак, докато човек си бъбри с бариста майстора или със съседа си по маса. Да не забравяме, че италианците са общителни и лесно се сприятеляват. \nКогато си поръчват кафе, някои италианци изрично подчертават, че го искат в стъклена чаша. Те считат, че така кафето запазва своя вкус и аромат и отричат ползването на порцелановите и картонени чаши. \nВ Италия можете да опитате и кафе corretto, тоест \"поправено\" кафе. Това е чаша еспресо, в която е добавен коняк или ликьор. В по-топлите месеци можете да се разхладите с Granita di Cafe - замразен микс от кафе, захар и вода, който се сервира с огромна топка сметана или сладолед отгоре. \nЗа американските туристи в Италия остава предупреждението да не си поръчват latte, тъй като ще получат единствено чаша мляко. \nИзточник: webcafe.bg\n", "date": "2017.07.24", "title": "Тайнствените италиански правила свързани с кафето"}
{"url": "https://www.blitz.bg/svyat/stivn-khoking-predreche-katastrofalni-posleditsi-za-planetata-ni-obyasni-sshcho-kak-chovechestvoto-mozhe-da-bde-spaseno_news531359.html", "text": "Известният английски физик-теоретик и популяризатор на науката Стивън Хокинг заяви, че бъдещето може да е свързано с колосални проблеми за нашата планета.\nВ интервю за BBC Хокинг предрeче, че не е далеч времето, в което Земята е много вероятно да се превърне в много гореща планета, каквато е например Венера, и да започнат да валят дъждове от сярна киселина, океаните ще се нагреят до неподозирани величини, а пък температурата на въздуха ще достигне до 250 градуса по Целзий.    \n\"Изменението на климата е една от най-големите опасности, с които се сблъскваме и ние можем да я предотвратим, ако обаче действаме незабавно\", подчерта ученият. \nСпоред мнението на Хокинг, един от възможните варианти за спасението на човечеството е колонизирането на другите планети и Луната - спътникът на Земята. Превод и редакция: БЛИЦ \n", "date": "2017.07.24", "title": "Стивън Хокинг предрече катастрофални последици за планетата ни, обясни също как човечеството може да бъде спасено"}
{"url": "https://www.blitz.bg/svyat/potresavashcho-ubiystvo-mzh-umrtvi-kovarno-sobstveniya-si-brat-tayal-otmshchenieto-si-tseli-4-godini-snimki_news531362.html", "text": "27-годишният шотландец Блеър Логан се призна за виновен в убийството на своя по-млад брат Камерън Логан. Изданията на Острова публикуват информация за ужасяващият инцидент, който станал след празнуването на настъпването на новата година, докато жертвата спяла в семейния дом в град Милнгави, Шотландия. Блеър облял брат си с бензин и го подпалил като до него спяла и приятелката му, но тя успяла да се спаси от огъня.\nВлюбените спяли на надуваем матрак в гостната, когато убиецът се върнал от новогодишен купон. В този момент майка им се събудила, слязла надолу по стълбите и видяла тъмната фигура на Блеър, който подпалил другия й 23-годишен син и момичето. \nОтношенията между братята винаги били напрегнати, съобщава \"Дейли Мейл\". Те престанали да разговарят през 2013 г. след смъртта на баба им. В този ден Камерън ударил Блеър, който оттогава започнал да таи обидата си, както и да крои план за отмъщение. Едва след четири години Блеър се решил на коварната постъпка. Той откраднал бензин от църквата и запалил собствения си брат като след това твърдял, че искал само да го уплаши, а не да го убива. \nУбиецът не се признавал за виновен отначало. Но след свидетелските показания на момичето, Блеър бил арестуван и бил освидетелстван от психолозите като вменяем за предстоящия съдебен процес.  Превод и редакция: БЛИЦ \n", "date": "2017.07.24", "title": "Потресаващо убийство: Мъж умъртви коварно собствения си брат, таял отмъщението си цели 4 години (СНИМКИ)"}
{"url": "https://www.blitz.bg/lyubopitno/misteriozno-video-pokazva-nlo-s-formata-na-lunata-v-nebeto_news531363.html", "text": "\n НЛО с формата на лунен полумесец се появи в небето. Това е записано и на видео, съобщава esoreiter.ru.   \nУфолози твърдят, че целта била „летящата чиния“ да се замаскира. Те са убедени, че става въпрос за космически апарат на извънземна цивилизация. \nЕксперти от SecureTeam10 твърдят, че записът не е монтаж. \n  \nИзточник: \"Флагман\"\n", "date": "2017.07.24", "title": "Мистериозно ВИДЕО показва НЛО с формата на Луната в небето"}
{"url": "https://www.blitz.bg/svyat/amerikanski-voenni-se-izpotroshikha-v-rumniya_news531377.html", "text": "В Румъния в хода на съвместни учения пострадаха 12 американски военни, предава агенция Agerpres. Инцидентът е станал в авиобаза по време на скокове с парашут.  Уточнява се, че военните не са получили сериозни травми, но са хоспитализирани.\nПо-рано бе съобщено, че Държавният департамент е одобрил продажбата на зенитно-ракетни комплекси Patriot на Румъния. Букурещ поиска седем комплекса Patriot заедно с боеприпасите. Стойността на сделката е 3.9 милиарда долара. Превод и редакция: БЛИЦ \n \n", "date": "2017.07.24", "title": "Американски военни се изпотрошиха в Румъния"}
{"url": "https://www.blitz.bg/svyat/vv-filipinite-devet-voynitsi-zaginakha-pri-napadenie-na-teroristi_news531343.html", "text": "Поне девет филипински войници загинаха, а още 49 са ранени при нападение с граната от страна на терористи, предава Anadolu Agency, цитирана от \"Фокус\". Нападението се случи в град Марави на южния остров Минданао, който е бойно поле между силите за сигурност и близката до „Ислямска държава“ групировка „Мауте“.\nГенерал-лейтенант Карлито Галвез, който е началник на Западното командване за Минданао заяви, че терористите от „Мауте“ са се приближили до правителствените войници, и са метнали граната по тях. \nФилипинският генерал каза, че нападението е предизвикало целодневни престрелки в Марави в резултат, на които са загинали девет войници, а 49 са ранени. \nАгенция „Фокус“ припомня, че към момента 578 души са загинали вследствие на сраженията между филипинските сили за сигурност и терористичната ислямистка групировка „Мауте“.\n", "date": "2017.07.24", "title": "Във Филипините девет войници загинаха при нападение на терористи"}
{"url": "https://www.blitz.bg/svyat/likvidirakha-trima-lideri-na-islyamska-drzhava_news531345.html", "text": "В района на Мосул са ликвидирани трима високопоставени лидери от „Ислямска държава“, предава „Взгляд“ , цитиран от \"Фокус\".Тримата са били ръководители на „ислямската полиция“ в Тел Афар.\nИзточник от антитерористичното подразделение на Ирак е заявил, че на на запад от Мосул е унищожено терористично съоръжение за производство на взривни материали, мини и други оръжия.\n", "date": "2017.07.24", "title": "Ликвидираха трима лидери на \"Ислямска държава\""}
{"url": "https://www.blitz.bg/svyat/v-tsentralna-afrika-zagina-mirotvorets-pri-napadenie_news531349.html", "text": "При засада марокански миротворец и трима други са загинали в Централноафриканската република, предава AFP, цитирана от \"Фокус\". Според ООН отговорни за нападението са християнски милиции.\n„Конвой на мироопазващата мисия бе нападнат от групировката Антибалака“, заявиха от ООН за сблъсъка в южния град Бангасу. \nВсе още няма друга информация за нападението.\n", "date": "2017.07.24", "title": "В Централна Африка загина миротворец при нападение"}
{"url": "https://www.blitz.bg/svyat/v-izrael-padna-raketa-izstrelyana-ot-gaza_news531353.html", "text": "Ракети изстреляна от Ивицата Газа падна в южната част на Израел, предава The Times of Israel, цитирана от \"Фокус\".Няма ранени или щети.\nИзраелските сили за сигурност заявиха, че ракетата е паднала в отворена местност в Ескхол.\n„Няма ранени. Силите за сигурност претърсват областта“, заявиха от армията. \nПредупредителните сирени не са били активирани, тъй като ракетата се е насочила към незаселена област. \nВ отговор танк на Израелските отбранителни сили нападна позиция на „Хамас“ в южните части на Ивицата Газа. \nТова се случва ден след като ракета от северната част на Ивицата Газа отново падна на израелска територия. Двата инцидента идват в момент, когато насилието в Ерусалим и Западния бряг ескалира.\n", "date": "2017.07.24", "title": "В Израел падна ракета, изстреляна от Газа"}
