{"url": "https://www.blitz.bg/svyat/pochina-geroinyata-ot-kultoviya-feministki-plakat-we-can-do-it_news573743.html", "text": "На 96-годишна възраст в САЩ почина моделът от култовия американски плакат We Can Do It! Наоми Паркър Фрейли. Жената е издъхнала в събота в хоспис в град Лонгвю, съобщават американските медии.\nФеминисткият плакат на Джей Хауард Милър, на който жена в работно облекло показва своя бицепс, е създаден през \n1943 година за Westinghouse Electric. След 80-те години на миналия век агитационната картинка се превърна в един от символите на военната епоха. \n  \nВ миналото погрешно се смяташе, че за модел за плаката, познат и като Rosie the Riveter (Рози нитовачката), Милър е използвал снимка на Джералдин Дойл, която е работничка във фабрика в Мичиган. По-късно обаче става ясно, че зкато модел е използвана  черно-бялата снимка на Наоми Паркър. \nФотосът е от март 1942 година изобразява жена зад струг.  Превод: БЛИЦ \n", "date": "2018.01.23", "title": "Почина героинята от култовия феминистки плакат We Can Do It!"}
{"url": "https://www.blitz.bg/svyat/neshchastniyat-kyurdski-narod-pak-napravi-nepravilen-izbor-analiz_news573697.html", "text": "Кюрдският народ от много десетилетия предизвиква съпричастност в целия свят, защото е въплъщение и пример на принципна несправедливост в съвременното световно държавно-политическо устройство.\n40-милионният народ, както и огромната територия на неговото историческо обитаване – етногеографския регион Кюрдистан, - след разпадането на империите в първата половина на 20 век по волята на тогавашните велики държави не е получил своя държавност и се оказал разделен между Турция, Иран, Ирак и Сирия. \n  \nУпоритата борба (понякога и въоръжена) на кюрдите поне през последния половин век за създаване на държавност винаги е намирала отклик и съчувствие у хората по света. При това тя противоречи на базовите основания на съвременното държавно устройство на света, защитаващо държавната цялост и крайно не одобряващо насилствените методи в политическата борба. \n  \nСлед като в Близкия Изток тръгнаха деструктивни и дори катастрофални процеси с крах за цели държави, може би единственият положителен момент беше кюрдите най-накрая да получат своя държава и това да стане тържество за висша историческа справедливост. \n  \nКъм началото на 2018 г. тази епопея излиза на финалната права с поразяващ резултат: кюрдите съумяват със собствените си ръце да провалят очерталия се още преди две години сигурен шанс да създадат своя държавност. \n  \nКюрдите наистина няма кого да винят, освен себе си, защото те взеха поредица принципно погрешни решения, които накрая ще им струват всички или почти всички достижения на ниво държавно строителство през последните години. \n  \nЕкспертите по Близкия Изток изтъкват вътрешни подробности относно кюрдския въпрос: от мащабни вътрешни политически противоречия до толкова сериозни различия между кюрдите от различните страни, че единно движение за независимост не съществува, че различните кюрдски сили и групировки фактически действат самостоятелно. Така възниква въпросът дали кюрдите наистина са дозрели до държавност и ако тя все пак им се даде, дали няма да започнат вътрешна гражданска война. \n  \nВъпреки вътрешните различия и разногласия различните групировки кюрди са единни в грешките: Първо, излишна праволинейна неотстъпчивост, липса на готовност за гъвкавост и компромиси, дори в ситуация, която налага тяхната необходимост. Второ, принципно погрешното решение да заложат на американците като съюзници. \n  \nПървата посочена грешка се прояви в организацията на референдума за независимост на Иракски Кюрдистан през септември миналата година. Кюрдите го проведоха въпреки всички предупреждения и съвети отвън да не го правят. В резултат неговите резултати дружно не бяха признати от световната общност, поддържаща властите в Ирак по въпроса за териториалната цялост на страната. Освен това Багдад получи претекст за по-твърда политика по възстановяване на контрола над кюрдската автономия, а в самия Иракски Кюрдистан се изостри вътрешнополитическата турбулентност. \n  \nСъздаде се парадоксална ситуация: форсирайки въпроса за независимостта, иракските кюрди се оказаха отхвърлени назад с много години, като се изправиха пред перспективата да загубят изобщо всички свои достижения. \n  \nПроблемът за проявяваната праволинейна неотстъпчивост и неспособност за компромиси ярко пролича при военната операция на Турция срещу сирийския Африн. \n  \nБЛИЦ вчера информира как кюрдската групировка PYD отхвърлила предложението на Русия за секретно споразумение техните отряди да се влеят в сирийската армия и да признаят властта в Дамаск. Далеч по-рано кюрдите влязоха в сговор с терористите от ИД и окупираха нефтените полета източно от Ефрат с цел после да изнудват Башар Асад. Той нито ще го забрави, нито ще го прости. \n  \nПри това американците анонсираха създаването на „сили за сигурност на границите”, фактически нова кюрдска армия на неконтролирана от Дамаск територия в Северна Сирия. Това предизвика неконтролираната азиатска ярост на Анкара и конкретно на Ердоган, защото тази конфигурация би станала опора за турските кюрди, борещи се за независимост от другата страна на границата. \n  \nВ резултат Вашингтон постигна изглеждащото невъзможно съвпадение на интересите на Дамаск и Анкара, за които създаването на подобно кюрдско проамериканско военнополитическо и квазидържавно образувание е еднакво неприемливо. \n  \nАмериканците стартираха тази комбинация, защото мощта на тяхната тромава дипломация се гради основно на политически натиск и бомби голям калибър.Странно е как кюрдите се подведоха и не прозряха липсата на перспектива в авантюрата. \n  \nТурция започна военната операция против кюрдите с гръм и трясък. Дамаск изрази полагащото се възмущение и протест, но само си „изми ръцете”, предоставяйки на турците цялата „черна работа” по ликвидиране на кюрдските военни структури. Още повече, че кюрдите са отлични воини и тази операция няма да представлява лека разходка. \n  \nКакво обаче трябва да прави Русия? Москва няма интерес да се застъпва за кюрдите, които демонстрират феноменална упоритост, неспособност за компромиси и адекватна оценка за промените във външната политическа ситуация. Защо Москва трябва да се кара със своите съюзници Дамаск и Анкара заради кюрдите, които сключиха съюз с американците и заради тях хлътнаха в тази авантюра? \n  \nРусия изрази подобаваща за случая, но искрена тревога и неодобрение, но фактически просто се изтегли в страни, очаквайки края на събитията. А тепърва ще стават интересни неща: Армията на Асад кога ще прегази Ефрат? Как Дамаск ще се справи с мешавицата в Идлиб? Турция уважава териториалната цялост на Сирия, но за колко „временно” ще окупира Африн? Какво ще прави Анкара със създадената от нея Свободна сирийска армия? Ще има ли вълна от кюрдски тероризъм в Турция? \n  \nЗа финал БЛИЦ се изкушава да припомни един стар пикантен кратък виц: „Имало едно време едно момиче, то само си е виновно”. Конкретно в случая „Имало едно време едни кюрди...” Битият – бит... \n  Редакция БЛИЦ (по чужди публикации) \n \n", "date": "2018.01.23", "title": "Нещастният кюрдски народ пак направи неправилен избор (анализ)"}
{"url": "https://www.blitz.bg/svyat/shokirashcho-video-tele-mutant-prilichashcho-na-minotavr-se-razkhozhda-v-indoneziya_news573684.html", "text": "\n Шокиращи кадри на теле без два предни крака в Индонезия се появи в YouTube, съобщават местни медии.  \nНа публикуваните кадри из селото се разхожда мутирало теле, което ходи на два крака. Животното не е много уверено в поддържането на баланса, но все пак не пада. \nВ коментарите, потребителите съжаляват за животното. Някои предполагат, че това е направено за изтезаване на животното. Други пък оприличават животното на минотавър.   \nИзвестно е, че такива генетични аномалии се случват доста често. В района на Иркутск, Русия, например теле на име Милка е било родено с два допълнителни крака от лявата страна. \n  \n", "date": "2018.01.23", "title": "Шокиращо ВИДЕО: Теле-мутант, приличащо на минотавър, се разхожда в Индонезия"}
{"url": "https://www.blitz.bg/svyat/kato-na-film-semeystvo-zhivya-3-mesetsa-na-letishche_news573701.html", "text": "\n Семейство от Зимбабве най-накрая излетя от летище Suvarnabhumi в Банкок, след като живя 3 месеца на територията на съоръжението. Семейството, което се състои от 4 деца под 11-годишна възраст и четирима възрастни, пристига в Банкок за първи път през май миналата година. \nКогато се опитват да отлетят за Испания през октомври, се оказва, че не разполагат с правилните визи, предава BBC. \n Така семейството изпада в патова ситуация – нямат право да влязат отново в Тайланд поради пресрочване на тяхната туристическа виза, заради което ги грози и глоба. Семейството обаче отказва да се върне в родното си Зимбабве, тъй като там могат да станат жертва на преследване. \n За проблемите на блокираното семейство се заговори, когато служител на летището публикува снимка през декември миналата година на себе си с едно от децата, придружена с текст, че те живеят там „поради неразрешена ситуация“ в тяхната родина. \n Още тогава местните власти обясняват, че се опитали да помогнат чрез споразумение с Ukraine International Airlines (UIA). То предвиждало семейството да отлети за Дубай чрез полет от Киев, след което към трета страна. \nПо думите на говорителя на UIA, семейството обаче отменило финалния полет, което довело до връщането им от Дубай в Банкок. \nСемейството се обърнало към ООН, посочвайки, че се страхуват от преследване, ако се върнат в Зимбабве, където през миналия ноември имаше преврат, довел до падането от власт на дългогодишния лидер на страната Робърт Мугабе. \n В отговор на молбата на семейството, ООН отвърнали, че „проучват възможностите“. От своя страна, Тайланд също не предоставя бежански статус на зимбабвийците. \n Така семейството трябвало да остане в зоната за заминаващи на летището. \n По данни на тайландското бюро по имиграцията, семейството от Зимбабве най-накрая отпътувало от Банкок в началото на тази седмица. Те тръгнали към център за бежанци във Филипините, но няма яснота дали това е тяхната крайна дестинация.  \nИзточник:  \n", "date": "2018.01.23", "title": "Като на филм: Семейство живя 3 месеца на летище"}
{"url": "https://www.blitz.bg/stsena/sbogom-zlaten-glas-stotitsi-se-prostikha-s-dolores-orirdn-na-emotsionalna-tseremoniya-v-irlandiya-snimkivideo_news573696.html", "text": "Стотици се събраха в село Балибрикън, Ирландия, за да изпратят в последния й път вокалистката на The Cranberries Долорес О'Риърдън, съобщава телевизионният канал RTE. Церемонията в църквата, в която Долорес някога е пяла, бе отслужена от архиепископ Кирън О'Рейли и свещеника Лиъм Макнамара, който е близък приятел на опечаленото семейство. Именно той през 1994 г. венча О'Риърдън за бившия й съпруг  Дон Бъртън.\nНа погребението присъстваха майката на певицата Айлин, братята и сестрите й и децата на изпълнителката. \nЗа да се простят с певицата дойдоха и колеги на изпълнителката, президентът на Ирландия Майкъл Хигинс и много други известни личности. Бившият й съпруг също присъстваше на церемонията. \nСпоред информацията на RTE, Долорес ще бъде погребана до баща си Терънс. \n  \n„Загубата не може да се опише с думи. Добрината и прекрасният й глас спечелиха безброй почитатели. Трудно е да се преброят хората, които тя спаси от мрака на депресията”, каза Лиъм Макнамара.  \n \n   \n \n \n   \n \n \n \n", "date": "2018.01.23", "title": "Сбогом, златен глас! Стотици се простиха с Долорес О'Риърдън на емоционална церемония в Ирландия (СНИМКИ/ВИДЕО)"}
{"url": "https://www.blitz.bg/intsidenti/stikhii/idva-li-armagedon-zemyata-treperi-vulkani-se-sbudikha-tsunami-premina-obzorvideo_news573693.html", "text": "\n Планетата днес се тресе, бедствията не са едно и две. Още от сутринта се започна със съобщения за природни катаклизми и бедствия.  \nВ страната на изгряващото слънце - Япония, недалеч от известен ски курорт в префектурата Гуанма вулкан започна да изригва, а в същото време падна и лавина. Пострадали са 15 души. В почти същото време на Филипините започна евакуацията на 40 000 души заради изригване на вулкан.  \n \n \nВ застрашената зона е прекратена и работата на всички държавни структури. Вулканът е изхвърлил лава на височина 600 метра.  \nМощно земетресение с магнитуд 8.2 удари Аляска. Последваха високи вълни в морето и 13-метрово цунами, което удари остров Кодиак до крайбрежието на Аляска.  \nПреди това тревога за приближаване на цунами бе обявена в един часа след полунощ и предизвика паника.  \n  \n \n \n", "date": "2018.01.23", "title": "Идва ли Армагедон: Земята трепери, вулкани се събудиха, цунами премина (ОБЗОР/ВИДЕО)"}
{"url": "https://www.blitz.bg/svyat/zakopchakha-vorzhen-mzh-do-beliya-dom_news573709.html", "text": "Служители на американските тайни служби са задържали човек със заредено оръжие в района на Белия дом, съобщава Washington Examiner.\nИнцидентът е станал в 02:30 часа местно време. Служителите на агенцията, отговорни за охраната на президентската резиденция, са открили подозрителен автомобил в района. При огледа е установено, че собственикът на колата е бил със заредено оръжие. \nИмето на шофьора не се съобщава. Повдигнато му е обвинение за „носене на нерегистрирано оръжие и боеприпаси за него”. \n  \nТой е задържан в полицията.  Превод: БЛИЦ \n", "date": "2018.01.23", "title": "Закопчаха въоръжен мъж до Белия дом"}
{"url": "https://www.blitz.bg/svyat/popular-mechanics-nad-edna-treta-ot-amerikanskite-shchurmovitsi-a-10-mozhe-veche-nikoga-da-ne-izletyat_news573476.html", "text": "Над една трета от американските щурмовици A-10 Thunderbolt II, наричани „брадавичници” заради неугледния им външен вид, могат никога повече да не излетят, съобщи американското списание Popular Mechanics.\nАко командването на американските ВВС не намери средства за купуване на нови криле за A-10 Thunderbolt II, значителна част от тези самолети никога няма да полетят. Това може да стане „последният гвоздей в капака на ковчега” на щурмовика, служил вярно на ВВС вече над 40 г. \n  \nПрез 2007 г. фирмата Boeing спечели конкурс на стойност $2 млрд за доставка на 242 комплекта нови криле, но според неправителствената организация Project On Government Oversight (POGO) са доставени 171 комплекта. Договорът не е продължен. \n  \nИзданието твърди, че ВВС включили А-10 към категорията „нефинансируем” и искат разходите да ги поеме Конгресът, пише Popular Mechanics. Нужни са поне $103 млн за откриване на нова производствена линия. \n  Превод и редакция: БЛИЦ \n \n", "date": "2018.01.23", "title": "Popular Mechanics: Над една трета от американските щурмовици А-10 може вече никога да не излетят"}
{"url": "https://www.blitz.bg/layfstayl/vkusotii/umoreni-ste-i-ne-vi-se-gotvi-tazi-lesna-vecherya-napravo-se-topi-v-ustata_news573675.html", "text": "\n Необходими продукти: \n2 супени лъжици зехтин \n2 скилидки чесън - смачкани \n1/2 чаена лъжица лют червен пипер на люспи \n3/4 чаени чаши задушен спанак \n400 грама артишок от консерва \n200 грама крема сирене \n3/4 чаена чаша заквасена сметана \n1 чаена чаша зряла моцарела \n1 чаена чаша пармезан \nсол \nчерен пипер \n1 питка Начин на приготвяне: \nВ тиган загрейте 1 лъжица зехтин. Смачкайте скилидките чесън и ги запържете заедно с червения пипер на люспи за 30 секунди. Добавете спанака и артишока, след което прибавете заквасената сметана, крема сиренето, пармезана и половината моцарела. \nПодправете със сол и черен пипер и разбъркайте, докато се разтопят сирената, след което махнете от котлона. Изрежете върха на питката и издълбайте вътрешността й. Нарежете сърцевината на хляба на кубчета. \nНарежете и страните на хляба, за да се получат малки хапки, но не ги разделяйте от основата. Изсипете сиреновата смес в хляба.Сложете го в голяма тава, застлана с хартия за печене. Поръсете с останалата моцарела по ръба на хлебната купа и затворете с капака. \nВ тавата сложете и кубчетата от сърцевината на хляба. Подправете ги със зехтин и печете за 15-20 минути предварително загрята на 190 градуса фурна.\n", "date": "2018.01.23", "title": "Уморени сте и не ви се готви: Тази лесна вечеря направо се топи в устата"}
{"url": "https://www.blitz.bg/svyat/mrezhata-izrigna-sreshchu-kirkorov-prizovakha-da-bde-lishen-ot-roditelski-prava-video_news573649.html", "text": "Филип Киркоров стана уличен състезател. Кралят на руската сцена бе заснет на видео да си прави гонка в Маями. Артистът кара със скоростта на светлината, като в колата се возят децата му, предаде рен.тв.\nОпасното пътуване в критикувано в социалните мрежи. Потребителите са възмутени не само от липсата на детска седалка в колата, но и че дъщеря му Алла-Виктория и синът му Мартин дори не носят предпазен колан. Някои блогъри вече призовават да лишат Киркоров от родителски права. Превод: БЛИЦ \n", "date": "2018.01.23", "title": "Мрежата изригна срещу Киркоров - призоваха да бъде лишен от родителски права (ВИДЕО)"}
{"url": "https://www.blitz.bg/svyat/izvnredno-lavina-se-stovari-vrkhu-khotel-v-alpite_news573641.html", "text": "Лавина е паднала върху хотел в района на Италианските Алпи, съобщават световните осведомителни агенции.\nЕвакуирани са 76 гости и служители на хотела, както и неустановен на този етап брой местни жители. \nИнцидентът е станал в долината Веноста, намираща се на 1800 метра надморска височина. \nМястото в северната част на Ботуша е популярно сред скиорите и други фенове на зимните спортове. \n \n", "date": "2018.01.23", "title": "Извънредно: Лавина се стовари върху хотел в Алпите!"}
{"url": "https://www.blitz.bg/stsena/svett-potna-v-skrb-otide-si-legendaren-muzikant-video_news573667.html", "text": "Починал е легендарният джаз тромпетист Хю Масекела, съобщават световните осведомителни агенции. След дълга битка с рака, той е издъхнал в Йоханесбург, става ясно още от информациите.\nМасекела е починал от коварния рак на простатата.  \nПрез 1960 г. Хю Масекела заминава за Ню Йорк едва 21-годишен, за да прекара три десетилетия в изгнание. Той се качва на джаз сцената, а негови наставници са Дизи Гилеспи и Луис Армстронг. \nПо-късно южноафриканецът се премества в Лос Анджелис, а сингълът му \"Grazin' in the Grass\" се изкачва до номер едно в музикалните класации в САЩ. Хю Масекела издава над 40 албума.    \n", "date": "2018.01.23", "title": "Светът потъна в скръб, отиде си легендарен музикант (ВИДЕО)"}
{"url": "https://www.blitz.bg/svyat/stanakha-yasni-nominiranite-za-nay-dobr-aktor-na-oskarite_news573665.html", "text": "Американската филмова академия определи номинираните за Оскар в категория най-добър актьор. Сред тях са Гари Олдман и Дензъл Уошингтън. Това предадоха световни медии.\nОлдман е номиниран за работата си във филма \"Тъмни Времена\", а Уошингтон може да получи Оскар за главната роля на филма \"Роман Израел\". \nНоминирани са още Тимъти Шаламе, Даниел Дей-Луис и Даниел Колуя. Превод: БЛИЦ \n", "date": "2018.01.23", "title": "Станаха ясни номинираните за \"най-добър актьор\" на Оскарите"}
{"url": "https://www.blitz.bg/svyat/ispanets-izdiri-karles-puchdemon-v-daniya-i-go-nakara-da-video_news573666.html", "text": "Испанец накара бившия лидер на Каталония Карлес Пучдемон да целуне два пъти знамето на страната. Кадри от случката, разиграла се в Дания, се появиха в мрежата.\nНа тях се се вижда Пучдемон, който стои в кафене. Към него се приближава испанец с държавния символ в ръце. „Виж, Пучдемон, аз съм с испанското знаме, което, както зная, много харесваш. Целуни го, моля те”, обръща се към него младият мъж. \nВ отговор на молбата му бившият премиер на Каталония целува националния флаг два пъти. И отбелязва, че няма никакви проблеми с Испания. \n„Когато се върнеш в Испания, те чака затвор”, му казва авторът на видеото.  \n \n \n \n Превод: БЛИЦ \n", "date": "2018.01.23", "title": "Испанец издири Карлес Пучдемон в Дания и го накара да... (ВИДЕО)"}
{"url": "https://www.blitz.bg/layfstayl/skorost/kak-sluzhiteli-na-audi-spestikha-133-miliona-dolara-na-kompaniyata_news573672.html", "text": "\n Дори и най-малката идея в крайна сметка може да спести милиони. На това мнение е и ръководството на Audi и създало специална платформа, на която всеки служител на компанията може да дава свои идеи и мнения.  \nИменно тази система спестява на немския автомобилен производител 133 млн. долара (108 млн. евро) в заводите в Инголщад и Некарзулм само за 2017 година. \n\"Винаги насърчаваме служителите си да работят тясно в своята сфера и да поставят всичко под съмнение, защото креативността и изобретателността на всеки в Audi е съществен фактор за успеха ни\", заявяват от компанията. \nСхемата на Audi датира отпреди 50 години, а в сегашната си форма съществува от 1994 година. Най-малките идеи могат да спестят милиони долари според германските ръководители и затова въвеждат точно такива. Понякога идеите биват свързани с работния процес, със задълженията на персонала, а друг път включват цялата инфраструктура. Два екипа, развиващи двигателите, забелязали, че вентилационната система в сградите им работи ден и нощ. \nСлед тези две забележки системите започват работа само през седмицата от 6 часа сутринта до 10 часа вечерта, а докато няма никой в помещенията вентилаторите регистрират това и намаляват скоростта си. Още редица предложения пък се отнасят до средства за спестяване на така ценното за всички време. \nВ заводите си в Дьор, Унгария и Брюксел, Белгия Audi са спестили 40 млн. долара (33 млн. евро), въвеждайки 10 100 предложения от служители през 2017-а. Естествено, Audi не може да краде идеи. Персоналът, чиито предложения са харесани и влизат в работния ритъм, получават парични бонуси, чийто размер зависи от получените резултати, а системата изглежда печеливша за всички. \n \n", "date": "2018.01.23", "title": "Как служители на Audi спестиха 133 милиона долара на компанията"}
{"url": "https://www.blitz.bg/svyat/izvnredno-strelba-v-gimnaziya-ima-zaginal-i-mnogo-raneni_news573677.html", "text": "Страшен екшън се е разиграл в училище в американския щат Кентъки, съобщават местни медии, като се позовават на губернатора на щата Мат Бивин.\n„Трагична стрелба в Marshall County HS. Стрелецът е арестуван, потвърдена е смъртта на един човек, много други са ранени”, съобщава в \"Туитър\" Бивин. \nСпоред телевизионния канал Си Би Ес при инцидента са пострадали петима ученици. \nПрипомняме, че по-рано днес 14-годишен ученик бе намушкан във врата и починал в училище в германския град Люнен в област Серен Рейн-Вестфалия, до Дортмунд. \nИнцидентът е станал към 8 ч. сутринта, а малко по-късно е задържан 15-годишен ученик от същото учебно заведение. \n \n", "date": "2018.01.23", "title": "Извънредно! Стрелба в гимназия, има загинал и много ранени!"}
{"url": "https://www.blitz.bg/layfstayl/vkusotii/eto-kak-nay-vkusno-se-gotvi-prochutoto-kartofeno-rulo_news573613.html", "text": "\n Коя е тази вкусотия, която сме готови да ядем „нон-стоп“ – и на обед и на вечеря? Това е прочутото картофено руло. Ето как да си го приготвите сами (ако вече не сте го правили!) \n Обелете 1 кг картофи и го сварете в подсолена вода. \nИзвадете ги и ги настържете на едро ренде; прибавете към тях 80 г бяло брашно, 4 разбити яйца, 4 с.л. растително масло, 20 г накълцан на дребно магданоз, сол и черен пипер – на вкус. Объркайте старателно сместа до получаване на хомогенно тесто.\n Междувременно сварете две яйца – да не са рохки, срежете ги на филийки и ги подредете равномерно по картофеното тесто, което сте разстлали във формата на лист. \n Също така задушавате до леко омекване 200 г гъби – нарязани на филийки и 200 г моркови – нарязани на тънки кръгчета и също ги разпределяте равномерно по тестото. Сега го навивате във формата на руло, което поставяте в намаслена тава. Печете във фурна на умерена температура (180˚С) – до зачервяване. \n Поднасяте рулото, след като го разрежете на парчета. Допълнително, бихте могли да намажете парчетата с лютеница.  \n", "date": "2018.01.23", "title": "Ето как най-вкусно се готви прочутото картофено руло"}
{"url": "https://www.blitz.bg/blits-tv/nakrkana-do-kozirkata-mlada-shoforka-zasne-kak-katastrofira-video_news573566.html", "text": "Полицията в Австралия разпространи запис от телефон на пияна шофьорка, която е излъчвала пряко в интернет своето пътуване. Полицията в щата Виктория е публикувала клипа, за да покаже опасностите от използването на телефони и шофирането под въздействието на алкохол, пише в. „Метро“.\nУправлението на автомобила в пияно състояние в крайна сметка води до това, че 19-годишната австралийка излита от пътя и катастрофира. В резултат тя си чупи екрана на телефона. Нарушителката, като по късмет, се отървава само с натъртвания и синини. Съобщава се,  че в кръвта ѝ е имало 1,6 алкохол.  \nПревод и редакция: БЛИЦ   \n", "date": "2018.01.23", "title": "Накъркана до козирката млада шофьорка засне как катастрофира (ВИДЕО)"}
{"url": "https://www.blitz.bg/daydzhest/nov-svetoven-rekord-v-dubay-izyadokha-khayver-za-46-khil-za-noshch-snimka_news573594.html", "text": "\n Дубай не е известен с умереността си. \n През 2017 г. в емирството беше отворена най-голямата консерва хайвер на планетата. \n Е, съвсем в началото на 2018 г. този рекорд беше подобрен. \n Световният рекорд на Гинес беше счупен в ултралуксозния курорт Atlantis, The Palm, построен върху серия от изкуствено създадени острови, подредени под формата на палмово дърво. \n В сътрудничество с базираната в Северна Америка AmStur Caviar, екипът на Palm представи порция хайвер, два пъти по-голяма от предишния рекордьор - 17-килограмова консерва, която беше отворена в един от другите супер луксозни хотели в Дубай - Burj Al Arab. \n С тегло от 50 килограма, консервата с широчина близо метър беше оценена на 170 000 дирхама. \n Това се изразява в хайвер на стойност 46 284 долара. Той е изяден преди първия изгрев на 2018 г. от над 6500 гости. \n За всеки от тях са осигурени поръчкови лъжички от перли, направени специално за случая. \nСъщо толкова впечатляваща, колкото и сертифицираният органичен хайвер от есетра в нея, консервата от неръждаема стомана е с основа, оформена като масивен блестящ черен диамант. \nВ случай, че се чудите, тя получава име - Клейто, митичната кралица на Атлантида. Миналогодишната консерва пък беше кръстена The Mashenomak, припомня T+L. \n След като потвърди, че е записан нов рекорд, официалният представител на \"Гинес\" съобщи: \"Беше вълнуващо да видим, че в Дубай се разбива още една титла от Световните рекорди - вие официално сте невероятни!\" \n", "date": "2018.01.23", "title": "Нов световен рекорд: В Дубай изядоха хайвер за $46 хил. за нощ (СНИМКА)"}
{"url": "https://www.blitz.bg/svyat/prosto-robi-ukrainski-gurbetchii-razkazvat-za-usloviyata-na-rabota-v-es_news573472.html", "text": "Заминалите на гурбет в страните от ЕС украинци разказват за ужасните условия, в които им се налага да работят, пише украинското издание Страна.ua.\nСпоред изданието стотици хиляди украинци вече заминали за Полша и Унгария, където за разлика от другите страни от ЕС не се изисква работна виза. Там опростената схема за наемане на работа позволява да се намери ниско квалифицирана работа, и то за срок от 3 месеца. \n  \nСпоред свидетелстваща пред изданието украинка, на украинците получаваните заплати изглеждат „космически”. Съпоставени обаче с местните цени, на гастарбайтерите им плащат много малко, а условията на труд са ужасни. Например жена в цех за обработка и опаковане на кокоши крака работи в „хладилника” по 16-18 часа. \n  \n„Ние за тях сме просто роби, евтина работна сила. Както ни се налага да работим без да изправим гръб, вероятно дори и робите на галерите не са се блъскали” – жалва се жената. \n  \nГурбетчиите се сблъскват с практиката на работодателите да налагат многобройни различни глоби, като отнемат последното отработено заплащане, ако работникът не издържи и напусне работа преди да са изтекли договорените 3 месеца. \n  \nМного украинци попадат на уловки на мошеници с документи или самостоятелно наемайки се на непосилен труд, без да прочетат всички клаузи на договора. \n  \n„В никакъв случай не си давайте паспорта, защото може да попаднете в робство. Ще ви заплатят копейки или ще бъдете принудени да работите денонощно само за храна” – препоръчва украинка, работила в Полша и Унгария. \n  Превод и редакция: БЛИЦ \n \n", "date": "2018.01.23", "title": "„Просто роби”: Украински гурбетчии разказват за условията на работа в ЕС"}
{"url": "https://www.blitz.bg/svyat/brutalno-ubiystvo-v-germansko-uchilishche-snimki_news573623.html", "text": "\n 14-годишен ученик е намушкан във врата и е починал в училище в германския град Люнен в област Серен Рейн-Вестфалия, до Дортмунд.  \nИнцидентът е станал към 8 ч. сутринта, а малко по-късно е задържан 15-годишен ученик от същото училище. По първоначална информация двете момчета са се скарали. \nЖертвата и задържаното момче са от Люнен. Засега местните власти не съобщават подробности за оръжието и мотивите на престъплението. \n \n \n \n", "date": "2018.01.23", "title": "Брутално убийство в германско училище! (СНИМКИ)"}
{"url": "https://www.blitz.bg/svyat/pensionirana-prostitutka-iznasili-priyatel-po-chashka-bila-mu-e-neobkhodima-lekarska-pomoshch_news573591.html", "text": "В руския град Омск по време на почерпка на трима приятели на възраст между 40 и 50 години и жена на Балзакова възраст, която в младостта си е припечелвала като проститутка на тираджии, приключи с изнасилване на единия от мъжете. Това съобщава Om1.ru.\nПорталът уточнява, че инцидентът е станал в началото на декември 2017 година в апартамент в квартал „Советски“. Мъжете решили весело да си прекарат и поканили за цвят на мъжката компания своята позната.   \nПо време на почерпката с алкохол приятелите се скарали и двама от тях се опълчили на своя 43-годишен приятел. Ядосалият ги по неизвестна причина мъж те пребили, а след това помолили приятелката си да „не го пуска до отказ“. \nВ резултат изтрезнелите на сутринта биячи сами извикали лекари за пострадалия. Медиците открили по тялото на пострадалия травми, които съдебните медици оценили като тежки за човешкото здраве. Пациентът, идвайки на себе си, разказал на полицаите, че той не само е бил бит, но и изнасилен от жената. \nПолицията е започнала разследване. Ако вината на „пенсионираната проститутка“ бъде доказана, тя е заплашена от лишаване от свобода до 6 години.   Превод и редакция: БЛИЦ \n", "date": "2018.01.23", "title": "Пенсионирана проститутка изнасили приятел по чашка, била му е необходима лекарска помощ"}
{"url": "https://www.blitz.bg/svyat/v-belgiya-sa-v-uzhas-shche-potopi-li-id-stranata-v-krv-otkradnat-e-kamion-s-34-tona-eksplozivi_news573624.html", "text": "В Белгия престъпници са откраднали камион, който е превозвал 34 000 литра взривоопасни вещества. Интерпол е разпратил до всичките гранични пунктове в Европа предупреждение, в което се съобщава за издирването на автомобила.\nКражбата е извършена в събота в малкото градче Зеделгем, разположено близо до град Остенде в Западна Фландрия, пише в. „Дейли Мейл“.   \nОтбелязва се, че откраднатите химикали може да бъдат използвани от терористи за изготвянето на взривни вещества.   Превод и редакция: БЛИЦ \n \n", "date": "2018.01.23", "title": "В Белгия са в ужас! Ще потопи ли ИД страната в кръв, откраднат е камион с 34 тона експлозиви"}
{"url": "https://www.blitz.bg/blits-tv/ekshn-masovo-mele-mezhdu-kyurdi-i-turtsi-v-khanover-video_news573631.html", "text": "\n Огромен скандал и масов бой на летището в Хановер . В боя са участваха повече от 20 души. Конфликтът възникна след протест на кюрди  срещу военната операция на Турция в Сирия.  \nДемонстрантите , които носиха знамена на Иракски Кюрдистан и Роджава и скандираха срещу Ердоган, когато бяха  нападнати от турски граждани, пътували със самолет на турска авиокомпания. \nСлед започването на операцията \"Маслинова клонка\" срещу кюрдските бойци в Северна Сирия и след влизането в района на град Африн през уикенда, турските въоръжени сили разшириха кампанията си към град Азаз. \nПрезидентът на Турция Реджеп Ердоган заяви, че Турция има споразумение с Русия във връзка с военната си операция срещу подкрепяните от САЩ сирийски кюрдски милиции.  Ердоган заяви, че Анкара няма да се откаже от операцията, докато не поеме контрола над Африн. По информация на сирийски активисти хиляди цивилни напускат кюрдския анклав, където от началото на турската военна операция са убити повече от 70 души. \n  \n", "date": "2018.01.23", "title": "Екшън: Масово меле между кюрди и турци в Хановер (ВИДЕО)"}
{"url": "https://www.blitz.bg/blits-tv/emanuela-se-izlozhi-s-novoto-si-video-okrade-i-izkopira-naglo-desi-slava_news573561.html", "text": "Вчера Емануела пусна новото си парче – „Нотариално заверен“. Феновете веднага определиха видеото към песента като копие на колежката й Деси Слава. Става въпрос за клипа към песента на Деси от 2015 година „Не го прави“.\n Във видеото виждаме наводнена стая, в която певицата се кълчи върху шкаф. \n \n", "date": "2018.01.23", "title": "Емануела се изложи с новото си ВИДЕО! Окраде и изкопира нагло Деси Слава"}
{"url": "https://www.blitz.bg/svyat/shche-si-kupyat-li-svobodata-ss-100-miliarda-dolara-korumpiranite-printsove-i-biznesmeni-v-sauditska-arabiya_news573530.html", "text": "Саудитска Арабия може да успее да възстанови до 100 милиарда долара въз основата на споразумения, след като десетки принцове и бизнесмени, заподозрени в корупция, се съгласиха да заменят парите за своята свобода.  В рамките на антикорупционното прочистване, водено от коронования принц Мохамед бин Салман, редица милиардери бяха задържани в хотел \"Риц\" в Риад. Ако те не върнат мръсните пари на държавата, те ще бъдат съдени, пише в. „Дейли мейл“.\nМащабната акция срещу корупцията на принц Мохамед, на свой ред, бе определена като негов прикрит опит да разчисти пътя си към лидерството на страната. \n  \nКъсно вечерта в неделя в хотела се намираха все още 95 задържани, съобщава Блумбърг. Деветдесет от арестуваните вече бяха пуснати на свобода, след като постигнаха споразумения с властите.   \nАнонимен източник разкри, че ако всички останали задържани постигнат споразумение с властите, Саудитска Арабия може да си възстанови над 100 милиарда долара. \nГлавният прокурор на кралството шейх Сауд ал Моджеб заяви по време на интервю: „Кралската заповед бе ясна. Онези, които се разкаят и се съгласят на споразумение, няма да бъдат съдени“.   \nАрестите бяха извършени на фона на редица съкращения на правителствените разходи, след като Саудитска Арабия – най-големият износител на петрол в света, започна да полага мащабни усилия за диверсифициране на своята икономика след срива на цените на петрола от 2014 година.   \nСтраната планира да прекрати своите щедри социални програми и да отвори енергийния си сектор за чуждестранни инвестиции.   Превод и редакция: БЛИЦ \n \n", "date": "2018.01.23", "title": "Ще си купят ли свободата със 100 милиарда долара корумпираните принцове и бизнесмени в Саудитска Арабия?"}
{"url": "https://www.blitz.bg/svyat/doklad-broyat-na-bezrabotnite-po-sveta-udari-istoricheski-rekord_news573537.html", "text": "Международната организация по труда в своя годишен доклад за безработицата по света разказа, че броят на безработните по целия свят през 2017 година е достигнал рекордните 192.7 милиона души или 5.6%. От Организацията на труда отбелязват, че глобалната безработица се стабилизира след активния ръст през 2016 година.\nВъпреки това, в изследването се посочва, че през 2017 година нивото на световната безработица е ударило поредния си рекорд: 5.6% от населението на Земята, което е 192,7 милиона души. \nСравнявайки 2016 година, броят на безработните е нараснал с 2.6 милиона души. \nСпоред прогнозите на МОТ, през 2017 година се очаква първото за последните три години намаляване на безработицата с 0.1% - до 5.5%. В същото време борят на безработните се запазва на практика без промяна, макар и броят на работещите да се увеличава. \nЕкспертите свързват това с високата ефективност на пазарите на труда в развитите страни, където се прогнозира намаляване на нивото на безработица с допълнителните 0.2%. \nПрез 2019 година нивото на безработицата като цяло няма да се промени, макар и да се очаква, че броят на безработните ще нарасне с 1,3 милиона души.   \nВъпреки това, нивото на безработицата сред хората до 25 години е намаляло. Най-голям е проблемът в Северна Африка, където почти 30% от младежта не работи.   \nДруга тенденция е преминаването на работниците от промишлеността към услугите, „преждевременната деиндустриализация“, като в страните от Латинска Америка и Африка, в развиващите се страни, а също и увеличаването на натоварването на пенсионните системи.    Превод и редакция: БЛИЦ \n \n", "date": "2018.01.23", "title": "Доклад: Броят на безработните по света удари исторически рекорд"}
{"url": "https://www.blitz.bg/svyat/skandal-zhurnalistka-tvrdi-che-politsai-poiskali-da-si-svali-sutiena-v-kabineta-na-izraelskiya-premier_news573541.html", "text": "\n Полицаи ме вкараха в кабинета на израелския премиер Бенямин Нетаняху и поискаха да си сваля сутиена. Това каза финландска журналистка, предаде АП.  \nСътрудничката на медията, чието име не се съобщава, заяви, че е била принудена от служителите на реда да влезе в работното помещение заради засилените мерки за сигурност малко преди ръководителят на правителството на еврейската държава и вицепрезидентът на САЩ Майк Пенс да дадат съвместна пресконференция вчера. \n\"Полицаите ме обискираха и ми казаха да си сваля сутиена. Аз им отказах и заради това не ме допуснаха до залата\", посочи още финландската журналистка, чийто баща е палестинец. Тя твърди още, че е била отстранена заради произхода й.  Колеги на жената заявиха, че действията на  израелското МВР са недопустими. \nПенс пристигна в Израел на 21 януари. Той бе посрещнат топло от ръководителите на еврейската държава. Лидерите на палестинската автономия обаче отказаха да се срещнат с втория човек на САЩ. Причината за това е решението на 45-ия американски президент Доналд Тръмп от декември да премести посолството на страната си от Тел Авив в Ерусалим и по този начин да признае свещения за юдеи, християни и мюсюлмани град за израелска столица.  Превод: БЛИЦ \n", "date": "2018.01.23", "title": "Скандал! Журналистка твърди, че полицаи поискали да си свали сутиена в кабинета на израелския премиер"}
{"url": "https://www.blitz.bg/svyat/razgneven-zritel-prebi-amerikanski-komik-ss-stoyka-za-mikrofon-i-stol-video_news573558.html", "text": "Зрител на представление на американския комик Стивън Браун неочаквано скочи на сцената и се опита да пребие артиста. Клип от момента на атаката е публикуван в мрежата.\nСъдейки по видеото, заснето от различни ракурси, сърдитият зрител първо се качва на сцената, за да пребие комика с голи ръце, но Браун успява да му избяга. Тогава зрителят хваща стойката на микрофона и отново напада комика. Той успява да нанесе няколко удара, след което охраната успява да го усмири. \nНе е известно с какво е подразнил комикът зрителя до такава степен, че вторият да му скочи на бой. Самият Браун само успя да попита мъжа какъв е проблемът, когато вторият се качил на сцената. При това до началото на агресията зрителят спокойно си е стоял на мястото и се е смеел на шегите. Според коментари под клипа, причината може да се крие в някоя от шегите на артиста.   \nИнцидентът е станал в град Колумбия в щата Южна Каролина.  Превод и редакция: БЛИЦ \n \n   \n \n \n \n", "date": "2018.01.23", "title": "Разгневен зрител преби американски комик със стойка за микрофон и стол (ВИДЕО)"}
{"url": "https://www.blitz.bg/svyat/v-ruskata-armiya-voynitsite-veche-blagodaryat-na-komandira-po-drug-nachin_news573474.html", "text": "Руският президент Владимир Путин подписал списък от изменения в уставите на Въоръжените сили на страната, документът е публикуван на официалния интернет-сайт за правова информация на Кремъл, цитиран от ria.ru.\nСпоред измененията в член 58 от Устава за вътрешна служба, ако командирът поздрави военнослужещият или му благодари за отлично изпълнени задължения, той вече ще отговаря „Служа на Русия” (Служу России). \n  \nАналогично ако командирът или началникът поздрави военнослужещите в строя, те ще отговарят „Служим на Русия”. Досега отговорът по устав гласеше „Служим на Руската федерация”. \n  \nОсвен че този отговор е тромав и труден за единно произнасяне от строя, има и друг деликатен подтекст. Събирателното понятие Русия като за обща родина на почти 70 в някаква степен автономни териториални единици, вероятно има още един деликатен подтекст. Кавказ вече изглежда умиротворен, но се разбунтува Татарстан: той е единствената съставна република, където държавният глава запази титлата „президент”; изучаването и ползването на руския език като единен език в РФ е ограничено; властите се борят за независимост от централната власт в Москва. \n  \nПутин ясно демонстрира коя е водещата нация в страната, без да се нарушават автономността и културно-етническият облик на отделните териториални субекти. \n  Редакция БЛИЦ \n \n", "date": "2018.01.23", "title": "В руската армия войниците вече благодарят на командира по друг начин"}
{"url": "https://www.blitz.bg/analizi-i-komentari/nyu-york-tayms-sashch-se-opasyavat-ot-sporazumenie-mezhdu-rusiya-i-turtsiya_news573532.html", "text": "\n Въпреки декларираното преди пет месеца от президента на САЩ Доналд Тръмп сближаване между Вашингтон и Анкара, Турция предприе настъпление срещу сирийските кюрди, които са най-близките съюзници на Америка в борбата й срещу \"Ислямска държава\" (ИД), пише в. \"Ню Йорк таймс\".  \nТурската офанзива, извършена въпреки протестите на САЩ, бележи опасна нова фаза в отношенията между двете страни от НАТО - техните интереси влизат в пряк конфликт на бойното поле. Освен това тя показва до каква степен Америка е загубила влиянието си в Сирия, където основната й цел беше да срази ислямистките бунтовници. Значението, което Турция придава на Сирия, може да означава поражение за САЩ, пише британският в. \"Гардиън\" и отбелязва, че западните страни не могат да си позволят да загубят Анкара като противовес на налагания от Русия мир. \nСАЩ, Великобритания и Франция отправиха силни критики срещу турското нашествие в Северна Сирия, но трите страни проявяват нежелание да поискат от Турция, която е техен съюзник в НАТО, да се изтегли и призовават да ограничи жертвите до минимум. Това вероятно означава, че Анкара може да продължи опита си да прогони сирийските кюрди от Африн. Проблемът на западните страни е, че ако развръзката на конфликта в Сирия може вече да наближава, те не могат да си позволят да загубят дипломатическата подкрепа на Турция. Анкара се смята за жизненоважен противовес на налагания от Русия мир. \nПритесненията на Анкара за сирийските кюрди по границата й може да подтикнат турския президент Реджеп Ердоган да сключи споразумение с Москва и Дамаск. Това би означавало дипломатическо поражение за САЩ само седмица след като правителството на президента Доналд Тръмп се ангажира с политическо решение, включващо сваляне на Башар Асад и прогонване на водените от Иран милиции. Речта на Рекс Тилърсън, с която бе поет този ангажимент, беше повратна точка, която остана недооценена в Европа, отбелязва в. \"Гардиън\". Тя беше подложена на критики, защото ясно показа стремежите на САЩ, но не и възможни средства за натиск, с които западните страни да убедят Москва да изостави Асад. Средствата за натиск, с които разполагат западните страни, ще бъдат сериозно отслабени, ако не разполагат с подкрепата на Анкара. \nАко вместо това Турция застане на страната на Русия, Москва ще може да наложи своето политическо решение на преговорите в Сочи, планирани за 29 и 30 януари. Събитията от последните няколко дни показват, че Русия и Турция може да са близо до сключване на споразумение. Турски висши военни посетиха Москва преди инвазията в Сирия, за да получат гаранции, че руската бойна авиация няма да нападне техни сили. Очертанията на споразумение са ясни - Анкара подкрепя руския мирен процес, а Москва мълчаливо приема турските стремежи за отслабване на кюрдите по границите. \nСАЩ могат да кажат, че са толерирали завземането на територия от кюрдите в Северна Сирия, докато кюрдските милиции в Сирийските демократични сили са били необходими за победа над \"Ислямска държава\". Сега, след като тази битка е спечелена, приоритетът за Вашингтон е да спре влошаването на отношенията си с Турция. Ако това означава Анкара да завземе временно територии в разпокъсаната Сирия, така да бъде, пише \"Гардиън\".\n", "date": "2018.01.23", "title": "\"Ню Йорк таймс\": САЩ се опасяват от споразумение между Русия и Турция"}
{"url": "https://www.blitz.bg/svyat/ukrainskite-chinovnitsi-masovo-deklarirat-bitkoyni-sumite-stigat-do-50-miliona-dolara_news573556.html", "text": "Украинските чиновници и депутати масово декларират криптовалутата. По информация на OpenDatabot, най-активни в тази сфера са чиновниците от Одеския областен съвет, на второ място са народните представители от Върховната рада (украинският парламент).\nТака, според курса на биткойна, който на 22 януари се разменяше за 11 800 долара, депутатът Дмитрий Голубов притежава биткойни на стойност 51 милиона долара, председателят на Одеския областен съвет Анатолий Урбанский 50 милиона долара, а депутатът от Областния съвет на Одеса Владимир Кривошея се радва на над 14 милиона долара в биткойни. Техните колеги не падат по-долу, като сумите варират от 18 до 6 милиона долара.   \nПри това, главният специалист на отдела за взаимодействие със субектите на държавната регистрация Евгения Привалова притежава биткойни на стойност близо 6 милиона долара. Сумите в биткойни на депутатите от Радата варират между 5 милиона и 600 000 долара.  Превод и редакция: БЛИЦ \n", "date": "2018.01.23", "title": "Украинските чиновници масово декларират биткойни: сумите стигат до 50 милиона долара"}
{"url": "https://www.blitz.bg/layfstayl/vkusotii/khrupkav-khlyab-plnen-s-topyashcho-se-sirentse-nyama-takova-chudo_news573490.html", "text": "\n Има ли някой, който да не обича хрупкав хляб и топящо се сирене? Ако и вие сте почитатели на комбинацията, вижте как да си приготвите хрупкавото хлебче с вкусен пълнеж! \n Необходими продукти: \n 2 супени лъжици зехтин \n2 скилидки чесън - смачкани \n1/2 чаена лъжица лют червен пипер на люспи \n3/4 чаени чаши задушен спанак \n400 грама артишок от консерва \n200 грама крема сирене \n3/4 чаена чаша заквасена сметана \n1 чаена чаша зряла моцарела \n1 чаена чаша пармезан \nсол \nчерен пипер \n1 питка \nНачин на приготвяне: \n В тиган загрейте 1 лъжица зехтин. Смачкайте скилидките чесън и ги запържете заедно с червения пипер на люспи за 30 секунди. \n \nДобавете спанака и артишока, след което прибавете заквасената сметана, крема сиренето, пармезана и половината моцарела.\n Подправете със сол и черен пипер и разбъркайте, докато се разтопят сирената, след което махнете от котлона. \n Изрежете върха на питката и издълбайте вътрешността й. Нарежете сърцевината на хляба на кубчета. \n \n Нарежете и страните на хляба, за да се получат малки хапки, но не ги разделяйте от основата. Изсипете сиреновата смес в хляба. Сложете го в голяма тава, застлана с хартия за печене. Поръсете с останалата моцарела по ръба на хлебната купа и затворете с капака. \n \n В тавата сложете и кубчетата от сърцевината на хляба. Подправете ги със зехтин и печете за 15-20 минути предварително загрята на 190 градуса фурна. \n \n", "date": "2018.01.23", "title": "Хрупкав хляб, пълнен с топящо се сиренце - няма такова чудо!"}
