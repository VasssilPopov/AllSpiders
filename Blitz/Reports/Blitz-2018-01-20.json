{"url": "https://www.blitz.bg/svyat/debela-bulka-se-obidi-na-fotografa-che-ya-napravil-po-slaba-s-fotoshop-snimki_news572932.html", "text": "\n Американката Кейти Лиополд се оплакала, че е унижена от фотограф, който намалил значително с фотошоп нейните килограми и тези на жениха й от годежните снимки. \nТя поръчала фотосесия и се обърнала към професионалния фотограф Линда Силвестри. Платила 600 долара, но резултатът, според нея, бил отвратителен. \nКейти си мечтаела за тази фотосесия, която щяла да увековечи този толкова чакан момент, но получила нещо повече. \n„Очаквах нещо друго. Тя ни направи слаби на една от снимките. Свали поне 13 килограма от фигурите ни. Не я бяхме молили за това и ни стана много обидно. Сякаш не бяхме достатъчно добре излезли”, недоволства Кейти. Превод БЛИЦ \n", "date": "2018.01.20", "title": "Дебела булка се обиди на фотографа, че я направил по-слаба с фотошоп (СНИМКИ)"}
{"url": "https://www.blitz.bg/ikonomika/megasdelka-za-2-miliarda-evro-telenor-prodava-blgarskiya-si-operator-na-amerikanski-fond_news572829.html", "text": "\n Норвежкият мобилен оператор Telenor (Теленор), който предлага услугите си у нас, ще продаде бизнеса си в България, Сърбия и Черна гора. Колосалната сделка се очаква да бъде реализирана за около 2 милиарда евро. Това съобщава сайтът euscoop.com. \nСпоред три неофициални източника на Mergermarket мераклия да закупи норвежкият мобилен оператор Теленор най-вероятно е кандидат, който има желание за сливането с американската инвестиционна компания KKR. \nСпоред статията потенциалното сливане може да доведе до 10 милиона клиенти на купувачите, ако Telenor също продаде своя унгарски бизнес. Брутният дял на фирмата от региона за третото тримесечие на 2017 г. достигна 323 млн. Евро. \nТеленър е третият по големина мобилен оператор в България, като българската телекомуникационна компания (Vivacom) е първата и Mtel е втора. \n \n", "date": "2018.01.20", "title": "Мегасделка за 2 милиарда евро! Telenor продава българския си оператор на американски фонд"}
{"url": "https://www.blitz.bg/svyat/ulitsite-v-bukureshch-otnovo-pochernyakha-ot-protestirashchi-khilyadi-se-stekokha-km-rumnskata-stolitsa_news572910.html", "text": "\n Многохиляден протест се провежда тази вечер в Румъния. Недоволството отново е срещу корупцията. Протестът е национален и е обявен като най-масовият досега и ще се състои само в Букурещ. \n Недоволството е срещу предложени от мнозинството промени в законодателството, наказателен и процесуален кодекс, които ще отслабят органите за борба с корупция, по специално спец прокуратурата – DNA, както и срещу цялостното управление на социалистите. \n Протестиращи пристигат от цялата страна в столицата. Гари и автогари се пълнят с демонстранти от цялата страна.„ \nПолицията е мобилизирана от три различни окръга, защото униформените в столицата нямало да могат да се справят. \n Мястото на протеста този път е Площад „Университате”, а не както е традиционно пред Министерския съвет или парламента. \nПричината за това е, че именно там започнаха събитията от 89-та г. и падането на Чаушеску. Организацията за демонстрацията е започнала в края на декември.\n \n", "date": "2018.01.20", "title": "Улиците в Букурещ отново почерняха от протестиращи! Хиляди се стекоха към румънската столица"}
{"url": "https://www.blitz.bg/svyat/bremenna-zhena-umryala-vnezapno-nyama-da-povyarvate-kakvo-otkrili-sled-deset-dni-v-kovchega-y_news572911.html", "text": "\n Невероятен шок преживели служителите на погребална фирма в ЮАР. Открили новородено бебе в ковчега на жена, починала преди десет дни. Тя била бременна в деветия месец. \nКогато отворили ковчега, за да подготвят тялото за погребението, се натъкнали на ужасяващата гледка. \n„Бяхме така шокирани, че дори не разбрахме от какъв пол е било бебето, просто го увихме и положихме пак до жената. 20 години съм в този бранш, още не ми се е случвало подобно нещо”, разказва собственикът на погребалната агенция, цитиран от Times Live. \nСпоред лекарите бебето се е „родило” заради газовете, излизащи от тялото на майката при разлагането. \n  Превод БЛИЦ \n", "date": "2018.01.20", "title": "Бременна жена умряла внезапно, няма да повярвате какво открили след десет дни в ковчега й..."}
{"url": "https://www.blitz.bg/kriminalni/angliya-e-v-shok-ot-tezi-kadri-malko-momichentse-si-vrvi-po-ulitsata-dokato-edin-nepoznat-s-kachulka-ne-zastava-zad-neya-i-video_news572896.html", "text": "Шокиращи кадри показаха как непознат с качулка се промъква зад 11-годишно момиче, отиващо на училище в Манчестър. Странникът я сграбчва. Детето успява да се освободи от мъжа, но той продължава да върви след нея по тротоара, пише в.\"Мирър\".\nВидеото е заснето от частна камера. Притесненият баща е предал кадрите на полицейските детективи, за да търсят мъжа. Клипът е пуснат и в новините, за да бъдат предупредени и другите родители. \nНа кадрите се вижда, че момичето изглежда осъзнава, че мъжът е зад нея и ускорява хода си. Мъжът се навежда и го хваща. Детето е облечено в розово палто и носи раница. \nМомичето се откъсва от него и изглежда му говори, докато стои неподвижно. \nВидеото е записано от система за видеонаблюдение, принадлежаща на Джон Юан, местен жител. \nТой казва: \"Случи се пред вратата ми, а аз имам три деца. Това е важен въпрос за мен. Вече говорих с офицерите и те получиха кадрите. Най-голямата ми дъщеря тръгна за училище 8 минути след това. Жена ми получи имейл от училището, затова проверих моята камера за видеонаблюдение. Просто искам всички да знаят за случая\". \nПолицията потвърди, че е в ход разследване, след като една ученичката е била \"грабната\" от непознатия на път за училище. Превод: БЛИЦ \n  \n", "date": "2018.01.20", "title": "Англия е в шок от тези кадри: Малко момиченце си върви по улицата, докато един непознат с качулка не застава зад нея и ... (ВИДЕО)"}
{"url": "https://www.blitz.bg/svyat/goreshcha-ruska-pevitsa-smuti-reditsa-shchofori-ss-seksi-tants-v-podzemen-parking-video_news572875.html", "text": "Сексапилната руска певица Вера Брежнева зарадва своите фенове в Инстаргам със забавен видеоклип, заснет в подземен паркинг в Лос Анджелис. Това предаде рен.тв.\nИзвестната изпълнителка бе заснета от свои приятели. Брежнева започна да танцува с песента си \"Ти си мой човек\", карайки другарите й да се засмеят от сърце. \nИзпълнителката леко смути шофьорите, които станаха случайни свидетели на импровизирано мини-шоу. \nПо един или друг начин много хора харесаха видеоклипа. Буквално за един ден видеото е гледано от повече от 2 милиона души. Превод: БЛИЦ \n", "date": "2018.01.20", "title": "Гореща руска певица смути редица щофьори със секси танц в подземен паркинг (ВИДЕО)"}
{"url": "https://www.blitz.bg/lyubopitno/kuche-khodilo-vseki-den-pri-nepoznata-zhena-nakraya-y-doneslo-shokirashcho-poslanie_news572913.html", "text": "\nТази история звучи невероятно и се е разиграла в САЩ. Жена намерила един ден пред къщата си голдън ретривър. Пуснала го вътре, нахранила го и от този ден кучето започнало да се „отбива” често. Винаги чакал чинно отвън, докато не го пуснат в дома. \nЕдин ден обаче донесъл шокиращо послание, написано на лист хартия, прикачена към каишката му. \n„Идваше всеки ден при мен и сърце не ми даваше да го изгоня. Слагах му да яде, после той се свиваше на кълбо и заспиваше. Накрая драскаше с лапа, за да го пусна обратно навън. Виждах, че е гледано куче, не бездомно. Затова написах бележка и я втъкнах в каишката. Тя гласеше: „Вашето куче идва при мен всеки ден, храня го, той спи, после се връща обратно навън!” \nКакво било учудването на жената, когато получила отговор от стопанина на кучето. Шеговитото послание гласяло: „Кучето живее в къща с шест деца, две от които са на три години. Той просто се чуди къде да се наспи. Мога ли утре да дойда с него и аз?” Превод БЛИЦ \n", "date": "2018.01.20", "title": "Куче ходило всеки ден при непозната жена. Накрая й донесло шокиращо послание"}
{"url": "https://www.blitz.bg/kriminalni/imam-otide-da-otvori-dzhamiya-v-amsterdam-no-kosite-mu-se-izpravikha-ot-tova-koeto-vidya-vtre-snimka_news572884.html", "text": "Кървав манекен без глава с ислямофобска бележка бе оставен в джамия в Амстердам. Това шокира местните мюсюлмани, пише \"Ислям Нюз\".\nИмамът на джамия Емир Султан открил куклата в четвъртък, когато пристигнал, за да отвори сградата. Той отишъл в полицията.  \n\"Ние осъждаме тази страхлива атака, но няма да допуснем да бъдем уплашени и стреснати. Ние продължаваме да бъдем част от общността и ще продължим да работи за мира и солидарността в северната част на Амстердам\", се казва в изявление на джамията. Превод: БЛИЦ \n \n \n", "date": "2018.01.20", "title": "Имам отиде да отвори джамия в Амстердам, но косите му се изправиха от това, което видя вътре (СНИМКА)"}
{"url": "https://www.blitz.bg/layfstayl/khoroskop/plen-khoroskop-za-vsichki-zodii-za-fevruari_news572806.html", "text": "\n Хороскопът за февруари 2018 г. ще бъде малко по-спокоен. Началото на новата година става остаряла тема. Така ще можете отново да се съсредоточите върху целите си. Упоритата работа ще даде резултати. По този начин поне можете да отвличате вниманието си от мрачните мисли. \n Често февруари е месецът на разочарованието, когато хората разбират, че не е лесно да се поддържа решителността от предходния месец. Ще можете да се справите с демотивацията и дори с отвращението. Опитайте обаче да отхвърлите тези негативни чувства! \n Овен \n \n В работата може да бъдете звезди. Хората около вас ще ви предложат помощ. Насърчаваме ви да приемете тази помощ, да оцените тези жестове и естествено да върнете услугата. Никой не харесва егоистите. През февруари представителите на зодия Овен ще прегледат и ще преценят кои са приоритетите им. Очаква ги и развитие в личностен план. \n Няма да осъзнаете, докато не стане прекалено късно, какво е трябвало да направите по различен начин. За съжаление, сега не можете да оправите нещата, но поне може да се поучите от грешките си за в бъдеще. \n Посетете семейството си. Може би сте избягвали най-близките си прекалено дълго, но сега вашето внимание ще ги направи щастливи. \n Вашият ангажимент е голям и вие чувствате, че може да продължавате още и още. Но трябва да сложите някакви граници, иначе това може да завърши зле. \n Телец  \n \n Във връзките, същото отношение ще се отрази добре. По-добре спазвайте дистанция. Емоциите може да замъглят трезвото ви мислене. Месец февруари няма да бъде благоприятен в личен план. Изглежда, че спокойствието, което Телците бяха намерили през изминалата година, започва да изчезва. \n Звездите вещаят най-доброто, особено за тези, които са необвързани. Вашият път е отворен и има голям шанс да срещнете правилния човек, така че отворете очите си, за да не го изпуснете. \n Нечестното отношение в работата не е нищо ново. Не сте само вие, които се чувствате огорчени. Намерете си съюзник. \n Посетете музей или изложба. Ще се забавлявате, а може би и ще научите нещо ново. \n Близнаци  \n \n През февруари е подходящо да планирате за бъдещето. Близнаците няма да пропуснат нищо важно в работата сега, затова е подходящо да следват мечтите си в този момент. Поглезете се с нещо, което сте жадували отдавна или отидете на зимна ваканция. Изживейте периода максимално. Другата част от годината ще бъде натоварена и няма да имате време за подобни дейности. \n Бъдете силни, ако се изправяте пред раздяла. Не бъдете тъжни и очаквайте бъдещето с нетърпение. \n Рутината няма да ви привлича вниманието за дълго. Трябва да бъдете изобретателни и да изпъкнете малко. Може би вашият шеф ще ви забележи и оцени. \n Жадувате ли за приключение? Общувайте с хора и си „създайте“ приключение сами. \n Рак  \n \n Ще получите похвали за разрешаване на няколко спора и конфликта. Най-накрая ще имате възможността да се възползвате от уменията, които сте придобили през годините. Ще можете да удовлетворите желанията и на двете страни след предложение на подходящ компромис. От друга страна, представителите на зодия Рак няма да се справят много добре във взаимоотношенията през този февруари. \n Излъчвате положителна енергия и затова днес е правилният ден за срещи. Бъдете по -социални, може да си създадете приятели или дори да срещнете сродната си душа. \n Време е да сортирате неносените дрехи, ако килера ви е наистина препълнен. Не бъдете милостиви. \n Не мислете само за себе си за вашия комфорт. Понякога трябва да се пожертвате. \n Лъв  \n \n Лъвовете ще се окажат в патова ситуация през февруари. Особено в личните взаимоотношения. Ще откриете, че не сте толкова близки, колкото сте били с половинката си и чувствата между вас вече не са толкова прекрасни. Оправданията няма да помогнат. Този проблем трябва да бъде решен възможно най-скоро. Трябва да поговорите. \n Несигурността ще ви притеснява повече от истината. Затова трябва да поговорите с партньора си честно, дори и разговорът да е неприятен. \n Ако вашите колеги ви завиждат, помислете дали има нещо нередно в това, което правите и се опитайте да бъдете по-мили. \n Опитайте нещо ново за промяна. Каквото и да е. Стига стереотипи. \n Дева  \n \n Девите няма да са много добри в работата си през февруари. Звездите не са разположени в правилната, спокойна позиция. Така че няма да изпъкнете, но и няма да изостанете. Ще разберете, че няма нужда да насилвате нещата и ще приемете факта, че не може винаги да сте отговорни за всичко. Оставете работата на останалите и освободете малко напрежението. \n Дори, когато говорите с най-добрия си приятел, не забравяйте добрите маниери. Все пак, някои теми могат да бъдат неподходящи и неудобни за някой. \n Планирайте ваканция. Поне за малко ще забравите за тревогите и ще започнете да я очаквате с нетърпение. \n Не се ядосвайте и разстройвайте от началото на деня. \n Везни  \n \n През февруари, ще се появят проблеми в работата. Това може да включва уволнение на хора във фирмата, спешни крайни срокове или смяна на местоработата ви. Което и да е, ще трябва да се постараете да запазите сегашната си позиция. Може би ще трябва да инвестирате малко от свободното си време, за да допринесете в работата си. Това е единственият начин Везните да преодолеят проблемите си. \n Ако нямате време вечерта, по-добре четете научна литература, отколкото художествена литература. \n Вие сте в парти настроение, така че не се колебайте, а излизайте с приятели, дори и сами. Със сигурност ще срещнете някого. \n Фактът, че се чувствате умствено зле може да е причинен от умора. Тялото и умът са свързани, не го забравяйте. \n Скорпион  \n \n В следствие на небрежност, малки проблеми ще се появят в кариерата ви през февруари. Внимавайте за хората, които искат да ви помогнат. Може би няма да имат най-чисти намерения. От друга страна, в най-близкия семеен кръг Скорпиона може да намери сигурно място, мили думи и разбиране. \n Използвайте този ден пълноценно и прекарайте време със семейството си. Ще видите, че ще бъде забавно. \n Не мислете за отмъщение само, защото вашият колега се справя по-добре от вас. Лошият късмет може да се обърне срещу вас. \n Ако не се чувствате добре, не се насилвайте да правите неща, които не харесвате. \n Стрелец  \n \n С приятелско отношение може да намерите подход към колегите и дори и към шефа си. Всички се чувстват спокойни в компанията ви, дори може да ви доверят някои тайни. Вие определено не трябва да злоупотребявате с тази информация през февруари. По време на бизнес срещи Стрелците трябва да спазват дистанция въпреки симпатиите. \n Ако мислите, че имате прекалено много работа, трябва да подредите приоритети си или работата по програма. \n Не мислите ли, че нещата са малко объркани напоследък? Обърнете внимание на организацията и реда им. \n Ако сте били под стрес дълго време или сте работили прекалено много, здравето ви ще страда. Почивайте си по-често. \n Козирог  \n \n Февруари не е късметлийският ви месец за вземане на решения. Представителите на зодия Козирог трябва да избягват вземането на решенията. Внимателно преценете ситуацията и ако не сте сигурни и имате нужда от съвет, попитайте член от семейството си. Не само ще получите полезен съвет, но и разбиране. \n Семейна ваканция е правилното нещо за вас сега. Обградете се с хора, които обичате и се насладете на времето. \n Просто бъдете търпеливи и внимателни, когато работата е в застой и ви трябва време да я завършите. \n Завиждате на другите, че изглеждат толкова свежи, но и вие можете, ако желаете! \n Водолей  \n \n Февруари ще бъде под знака на вашата кариера. Вие сте на правилния път към прогреса в кариерата си, но нищо не е безплатно. Водолеят ще трябва да покаже повече усилия. Не се страхувайте от усърдната работа и прилежността, и ако се наложи дори да работите извънредно. Просто избягвайте стреса. \n Излъчвате положителна енергия и затова днес е правилният ден за срещи. Бъдете по -социални, може да си създадете приятели или дори да срещнете сродната си душа. \n Ще имате възможност да изкарате добри пари и да придобиете материални неща. Приемете този шанс и не го изпускайте. \n Нещата не вървят добре сега. Това не е вашият ден. \n Риби  \n \n Ако поддържате своето темпо и работите усърдно със старание, имате голям шанс за напредък в кариерата си през февруари. Началниците ви, със сигурност, ще оценят старанието на служителите си. Рибите могат да очакват похвала или дори бонус, но предимно важно и обогатяващо преживяване. \n Членовете на семейството ви не разбират вашия начин на живот и ще се опитат да ви накарат да го промените. Не се разстройвайте, те ви мислят доброто. \n Можете да очаквате награда или похвала. Има шанс шефът ви да е в добро настроение. \n Напоследък сте здрави, не го приемайте за даденост. Може да имате сериозни проблеми по-късно. \nИзточник: Канал 3 \n", "date": "2018.01.20", "title": "Пълен хороскоп за всички зодии за февруари"}
{"url": "https://www.blitz.bg/layfstayl/skorost/infiniti-pokaza-sedan-ot-bdeshcheto-snimki_news572851.html", "text": "\n Японската марка Infiniti представи в Детройт прототипа Q Inspiration Concept, предвещаващ бъдещ автомобил от ново поколение на компанията. Прототипът е задвижван от иновативен турбодвигател с променливо съотношение на компресията VC-Turbo, екипиран е със следващо поколение технологии за автономно шофиране, както и уникален интериор с фокус върху удобството, който подсилва изживяването от шофирането на средните седани, пише  .  \nЕкстериорът на Infiniti Q Inspiration Concept представлява нова стъпка в дизайна на марката и има изчистени и прецизни линии, съчетани с динамични и смели пропорции. Това е първата изява на новия дизайнерски език на Infiniti, свързана с ерата на високотехнологичните силови агрегати.\n \nКонцептуалният модел се разграничава от класическата форма на седан със своята визия, наподобяваща тази на купе и издължен силует. Неговата визия предизвестява бъдещия дизайн на Infiniti за този сегмент автомобили. Дизайнът на купето на автомобила е естетичен, прецизен и изчистен. \nПо този начин интериорът обгръща водача и пътниците в спокойна и комфортна атмосфера. Модерните технологии и майсторската изработка се съчетават в купето и повишават възможностите на водача. Архитектурата на интелигентно създадения 4-цилиндров VC-Turbo двигател е позволила на дизайнерите на Infiniti да се развихрят при изработването на интериора и да сътворят наистина луксозен и много просторен салон за четирима пътници.\n \nПротитипът Infiniti Q Inspiration Concept е оборудван с революционния 4-цилиндров турбодвигател с променливо съотношение на компресията VC-Turbo, който съчетава мощността на бензинов силов агрегат с турбокомпресор с въртящия момент и ефективността на хибриден или дизелов двигател. \nТехнологията VC-Turbo постоянно се трансформира и регулира съотношението на компресията, за да оптимизира мощността и разхода на гориво. Това подпомага интелигентното приложение на тягата за по-добър контрол. Новият седан Infiniti Q Inspiration разгръща нови приложения на технологията VC-Turbo, приложими в близко бъдеще.\n \nНовите системи за автономно шофиране ProPilot облекчават водача от всекидневните стресови ситуации на пътя. Системите ProPilot са следващата стъпка в автономното шофиране на Infiniti. Те позволяват на водача да делегира по-натоварващите задачи към автомобила и подсилват възможността му да реагира на опасности. Системите поемат ролята на „втори пилот” и предоставят на шофьора пълен контрол над колата.\n \n \n \n", "date": "2018.01.20", "title": "Infiniti показа седан от бъдещето (СНИМКИ)"}
{"url": "https://www.blitz.bg/lyubopitno/tarikat-ot-15-godini-ne-khodi-na-rabota-no-si-vzima-pachkite-tsakata-e_news572852.html", "text": "\n Испански държавен служител не е работил 15 години, защото постоянно е бил в болнични. това пише вестник „Ел Мундо“. \nТой е работил като санитар в психиатричната клиника „Доктор Искиердо“ в Аликанте. През 2003 година му се наложило да излезе в болнични, който продължили до отпуската му. След изтичане на полагаемата му отпуска хитрецът представил друг болничен лист. И така цели 15 години. \nНо през 2011 година влиза в сила Закон, според който, за да излезеш повторно в болнични трябва да си работил най-малко шест месеца.  \nВъпреки това той не пожелал да се върне на работа. Със съдебно решение в началото на тази година той е уволнен. \n \n", "date": "2018.01.20", "title": "Тарикат от 15 години не ходи на работа, но си взима пачките! Цаката е…"}
{"url": "https://www.blitz.bg/lyubopitno/nauka-i-tekhnologii/ucheni-otkrikha-kakva-e-taynata-na-dlgoletieto_news572864.html", "text": "\n Международна група учени изясни, че натрупването на мутации в протеина p62, свързан със защитата срещу стреса, допринася за по-голяма продължителност на живота у хората, отколкото у животните. \n При хората протеинът p62 е нужен за процеса автофагия, при който увредени съставки на клетката се изхвърлят от нея. Това е необходимо за обновяването на тъканите и за предотвратяване на преждевременното им стареене. \n Учените установили, че p62 се активира при образуването на т.нар. активни форми на кислорода - съединения, които включват несдвоен електрон. Активните форми на кислорода са странични продукти от дишането и други процеси, свързани с поредица окислително-възстановителни реакции с участието на кислорода. Макар че могат да се използват за предаване на метаболитен сигнал, прекомерното им образуване предизвиква окислителен стрес, който може да доведе до гибел на клетката. \n Експериментите показали, че генномодифицирани плодови мушици, у които бил вкаран генът p62, живели по-дълго в условия на стрес в сравнение с техни посестрими в природата. Това показва, че протеинът е допринесъл за удължаване живота на предците ни, увеличавайки резистентността им в неблагоприятна среда. Резултатите от изследването са качени на сайта Phys.org. \n", "date": "2018.01.20", "title": "Учени откриха каква е тайната на дълголетието"}
{"url": "https://www.blitz.bg/blits-tv/kralitsa-elizabet-vtora-napravi-istorichesko-razkritie-i-progovori-za-video_news572878.html", "text": "\n Кралица Елизабет Втора се оплака от тежестта на короната във филм на BBC, предаде Reuters. В него тя за първи път говори за коронацията си преди 65 години. \nПринц Чарлз е разказвал как майка му се е упражнявала да носи 2,2-килограмовата корона на Св. Едуард, докато са го къпели като дете. Кралицата носи две корони - тази и Имперската корона, която слага на официални събития. Такива са например откриването на годишната сесия на парламента, когато тя произнася речи, очертаващи законодателните планове на правителството. \n\"Не можеш да погледнеш надолу и да прочетеш речта, трябва да държиш речта високо. Защото ако се наведеш, вратът ти ще се счупи и короната ще падне - каза с усмивка Елизабет Втора. - Така че има някои недостатъци на короните, но иначе са доста важни\". \nДокументалният филм показва как тя се взира с любопитство и след това се усмихва, докато потупва перлите, висящи от короната, тежаща един килограм. Две от тях са купени от нейната съименичка кралица Елизабет Първа от династията на Тюдорите. \n\"Те трябвало да послужат за обеци на кралица Елизабет. Не изглеждат много щастливи сега. Повечето перли искат да бъдат живи същества. Тези просто висят тук години наред, което е доста тъжно\", каза британската кралица. \nЕлизабет Втора разговаря 1,5 часа с експерта по коронации Аластър Брус. \n\"Не задаваш на кралицата пряк въпрос, а правиш коментар, на който тя отговаря\", обясни той. \nСпециалистът добави, че е останал с впечатлението, че Елизабет Втора не е привърженичка на тежката корона и е \"много практична\" в отношението си към този тип кралски украшения. \nВръщайки се към спомените от коронацията си, британската кралица каза, че е имала затруднения и с роклята. Тя била украсена с копринена бродерия, перли, златни и сребърни нишки. \n\"Спомням си момент, в който заседнах във власинките на килима и не можех да помръдна\", добави тя. \nДокументалният филм, озаглавен \"Коронацията\", фокусира вниманието върху 2 юни 1953 г., когато кралицата е коронасяна след смъртта на баща си, крал Джордж Шести, предишната година.                \nВ продукцията са използвани архивни кадри, които показват децата на кралицата, принц Чарлз и принцеса Ана, тогава съответно на 4 и 2 години.                                 \n", "date": "2018.01.20", "title": "Кралица Елизабет Втора направи историческо разкритие и проговори за... (ВИДЕО)"}
{"url": "https://www.blitz.bg/svyat/tsipras-s-mnogo-skandalno-izkazvane-za-makedoniya_news572876.html", "text": "\n Гръцкият премиер Алексис Ципрас е заявил, че македонската нация не е съществувала. Ципрас е направил изказването в интервю за вестник „Етнос“. \nИнтервюто на Ципрас ще бъде публикувано на 21 януари. В него той подборно се спира на спора за името с Република Македония, възможните решения, посочва какво име би приело гръцкото правителство и подчертава значението на въпроса за иредентизма, предаде БГНЕС. \nПорталът „Нюз 24/7“, който публикува откъси от интервюто на Ципрас, е част от медийната група на „Етнос“. Във връзка с диаметрално противоположната позицията на неговия коалиционен партньор партията „Независими гърци“ по въпроса с името, Ципрас заявява следното: „Панос Каменос няма да стане Андонис Самарас“, с което подчертава, че лидерът на „Независими гърци“ няма да създаде проблем за правителството. \nАндонис Самарас беше външен министър в правителството на Константинос Мицотакис /1990-1993 г./ Именно тогава избухна спора за името между Атина и Скопие. Самарас зае крайна позиция и не беше съгласен с Мицотакис. Той напусна управляващата тогава „Нова демокрация“ и създаде своя дясна партия „Политическа пролет“. \nТова беше една от причините за падането от власт на любимия премиер на гърците Мицотакис през октомври 1993 г. и връщането във властта на Анедреас Папандреу и ПАСОК. Впоследствие Самарас се завърна в редиците на „Нова демокрация“, която оглави и стана премиер. Неотдавна той напусна лидерския пост, отстъпвайки го на Кирякос Мицотакис, който е син на покойния Константинос Мицотакис и брат на бившата външна министърка Дора Бакояни. \n \n", "date": "2018.01.20", "title": "Ципрас с много скандално изказване за Македония"}
{"url": "https://www.blitz.bg/svyat/za-prvi-pt-ot-2013-g-pravitelstvoto-na-sashch-sprya-rabota_news572883.html", "text": "Зa пъpви път oт близo пeт гoдини пpaвитeлcтвoтo нa CAЩ cпpя paбoтa, cлeд ĸaтo Ceнaтът нe ycпя дa ce дoгoвopи зa пpoĸapвaнe нa зaĸoнoдaтeлcтвo зa пpoдължaвaнe финaнcиpaнeтo нa дъpжaвнитe yчpeждeния, пишe \"Гapдиън\".\nOпитът нa peпyблиĸaнцитe дa финaнcиpaт пpaвитeлcтвoтo oщe eдин мeceц бeшe oтxвъpлeн нa глacyвaнe в пeтъĸ вeчepтa, cлeд ĸaтo нe ycпяxa дa oтгoвopят нa иcĸaниятa нa дeмoĸpaтитe oтнocнo млaдитe имигpaнти бeз дoĸyмeнти, нapичaни \"мeчтaтeлитe\". \nPeпyблиĸaнцитe ce нyждaexa oт 60 глaca, зa дa пpeoдoлeят блoĸиpaщaтa тaĸтиĸa fіlіbuѕtеr (блoĸиpaнe нa ceнaтcĸи peшeния пopaди липcaтa нa 60% мнoзинcтвo -б.p). Te пoлyчиxa пoдĸpeпaтa нa eдвa 50 ceнaтopи. Πeтимa дeмoĸpaти пoдĸpeпиxa зaĸoнoпpoeĸтa, дoĸaтo чeтиpимa peпyблиĸaнци глacyвaxa пpoтив. \nБлoĸиpaщaтa тaĸтиĸa пoзвoлявa нa ceнaтop или ceнaтopи дa гoвopят пpeд гopнaтa ĸaмapa ĸoлĸoтo cи пoжeлaят и пo ĸoятo тeмa иcĸaт, aĸo нe ce cъбepe пoдĸpeпaтa нa 60 oт 100 ceнaтopи зa пpoĸapвaнe нa зaĸoнoдaтeлcтвoтo. Ho 00,00 чaca Изтoчнoaмepиĸaнcĸo вpeмe нacтъпи бeз cпopaзyмeниe и фeдepaлнoтo пpaвитeлcтвo ocтaнa бeз пapи. Фeдepaлнитe зaĸoни изиcĸвaт дъpжaвнитe aгeнции дa пpeĸpaтят paбoтa, aĸo Koнгpecът нe пpeдocтaви пapи зa финaнcиpaнeтo им. \nCтoтици xиляди дъpжaвни чинoвници вpeмeннo излизaт в нeплaтeн oтпycĸ. Πpи пoдoбни cлyчaи в минaлoтo вeдoмcтвoтo зa вътpeшнa cигypнocт и ФБP пpoдължиxa paбoтa. \nCлeд глacyвaнeтo лидepът нa мнoзинcтвoтo в Ceнaтa Mич Maĸĸoнъл oбяви, чe \"циничнoтo peшeниe нa дeмoĸpaтитe\" e пpичинaтa зa нeблaгoпpиятния peзyлтaт. Ho лидepът нa мaлцинcтвoтo в гopнaтa ĸaмapa Чъĸ Шyмъp oбвини aмepиĸaнcĸия пpeзидeнт Дoнaлд Tpъмп. Дeмoĸpaтът oт Hю Йopĸ paзĸpи, чe Tpъмп e oтxвъpлил двyпapтийнитe cпopaзyмeния и чe пpeĸpaтявaнeтo нa paбoтaтa нa пpaвитeлcтвoтo e в cъoтвeтcтвиe c xaoca в aдминиcтpaциятa. \nБeлият дoм излeзe cъc cъoбщeниe мaлĸo пpeди пoлyнoщ, зaявявaйĸи, чe \"тoвa e пoвeдeниe нa oбcтpyĸциoниcтĸи нeyдaчници, a нe нa зaĸoнoдaтeли\". \nB чeтвъpтъĸ Kaмapaтa нa пpeдcтaвитeлитe пpиe зaĸoнoпpoeĸтa зa финaнcиpaнe нa пpaвитeлcтвoтo.\n", "date": "2018.01.20", "title": "За първи път от 2013 г. правителството на САЩ спря работа"}
{"url": "https://www.blitz.bg/svyat/v-litva-za-poslednite-25-g-se-samoubili-35-khilyadi-dushi_news572873.html", "text": "От момента на излизане на Литва от състава на СССР през 1990 г. до 2016 г. населението на страната е намаляло от 3,7 под 2,8 млн души. Основната причина е миграцията и ниската раждаемост. В този контекст обаче се вписват и 35 000 самоубили се, съобщи ELTA. Според агенцията, на едно самоубийство се падат почти 20 опита за суицид, твърдят изследователи от университета във Вилнюс.\nИзследване на психолога от университета Саид Дадашев показало, че уязвимостта на самоубийците е повишавана от травмиращ опит и някои особености на характера: ниска самооценка (считащи се за неуспешни, за нищо не струващи неудачници и бреме за околните), имащи по-големи очаквания от живота, с пасивна стратегия за решаване на проблемите. \n  \nСпоред изследователя, за появата на мисъл за самоубийство спомагал стресът, смърт на близките, прекомерно натоварване в работата, финансова уязвимост, психически и физически проблеми със здравето, безработицата и трудности при намиране на работа. \n  \nКъм по-бързото преминаване от мисъл към действие спомагало достъпността от начин за самоубийство, ограничена социална помощ, състояние на алкохолно опиянение. Литва държи световен рекорд по употреба на алкохол за жителите над 15 г. – над 18 л. „чист алкохол” (100%) \n  \nПрез май 2018 г. отчетът на СЗО, посветен на профилактиката на психическото здраве, показал, че Литва излязла лидер в Европа по брой на самоубийства годишно – почти 33 на 100 хиляди. (За Латвия – почти 22 души, Естония – 19) Световният рекорд принадлежи на Шри Ланка с 35 души на 100 хиляди. \n  \nВ Европейския регион се падат годишно по 14 самоубийства на 100 хил души, в България е средно 10 души на 100 хиляди (по двама на ден). \n  Превод и редакция: БЛИЦ \n \n", "date": "2018.01.20", "title": "В Литва за последните 25 г. се самоубили 35 хиляди души"}
{"url": "https://www.blitz.bg/layfstayl/ptuvane/15-vlnuvashchi-marshruti-koito-shche-napravyat-pteshestvieto-vi-nezabravimo-snimki_news572792.html", "text": "\n Обичате ли лудите приключения? Тази компилация от фотографии, подбрани от екипа на Obekti.bg, ще ви пренесе на някои от най-готините и шантави места на света, които ще повдигнат адреналина ви. Независимо дали пътувате по въздух или земя, пише obekti.bg. \nТунелът Гуолян, Китай \n \nЛетище Саба - най-късото на света \n \nПазарът на град Меконг, Тайланд \n \n\"Носът на дявола\", Еквадор \n \nЖп мостът Памбан, Индия \n", "date": "2018.01.20", "title": "15 вълнуващи маршрути, които ще направят пътешествието ви незабравимо (СНИМКИ)"}
{"url": "https://www.blitz.bg/svyat/pekin-skochi-na-sashch-zaradi-minonosetst-khoppr_news572810.html", "text": "\n Китайското външно министерство обвини американски военен кораб в нарушаване на суверенитета на страната. Това предаде Reuters.  \nСпоред Пекин, американският ескадрен миноносец „Хоппър“ е нарушил морските граници на Китай край остров Хуан тън в Южнокитайско море.  \nВсе още няма официална реакция от страна на Белия дом. \nСправка показва, че остров Хуан тън е територия, за която претендират едновременно Китай и Филипините. \nИзточник: Фокус \n \n", "date": "2018.01.20", "title": "Пекин скочи на САЩ заради миноносецът „Хоппър“"}
{"url": "https://www.blitz.bg/svyat/koshmarnata-istina-za-bezhantsite-i-turtsiya_news572831.html", "text": "\n Комисията по правата на човека в турския парламент заяви в свой отчет, че в страната живеят 4,3 милиона бежанци, от тях 600 хиляди имат разрешително за пребиваване.  От останалите бежанци 3,4 милиона идват от Сирия, а 300 хиляди - от Ирак, Афганистан, Иран, Сомалия и други страни. Това предаде в. \"Хюриет\". \nПо информация на \"Хюриет\" това е най-големият брой бежанци в една страна в света и надвишава населението на третия по големина турски окръг /след Истанбул и Анкара/ Измир - 4,223 милиона към 2016 г. по данни на турския статистически институт.  \nЧленът на парламентарната комисия за правата на човека Атай Услу заяви за вестника, че трябва да се разработи политика за интеграция на тези хора.  \n  \nПрез март 2016 г. Европейският съюз и Турция постигнаха споразумение, според което всички нелегални мигранти, пристигнали в Гърция от Турция, трябва да бъдат върнати обратно. Тогава Брюксел обеща на Турция 6 милиарда евро, отмяна на визовия режим до лятото на същата година и отваряне на нова глава в преговорите за членство на Турция в ЕС в замяна на спирането на притока на бежанци и мигранти към Европа, уточнява Канал 3.  \nОттогава обаче отношенията между Анкара и Брюксел съществено се влошиха. \nНа 13 януари турският министър по европейските въпроси Йомер Челик заяви, че Турция не бива да се възприема като лагер за бежанци.  \nТурция настоява ЕС да изпълни обещанието си за безвизов режим, заплашвайки в противен случай да се откаже от споразумението за мигрантите. \n", "date": "2018.01.20", "title": "Кошмарната истина за бежанците и Турция"}
{"url": "https://www.blitz.bg/lyubopitno/nauka-i-tekhnologii/amerikantsi-krstosakha-avtomata-kalashnikov-s-pistoleta-glock_news572756.html", "text": "„Калашников” го приспособиха към калибъра и пълнителя на пистолета Draco NAK9, съобщи Warspot с позоваване на ammoland.com.\nОръжейната фирма Century Arms има голям опит при клониране на разновидности на АК и картечни пистолети на тяхна база. Главна особеност на новия модел AK-Draco NAK9 представлява възможността да стреля със стандартни пълнители на пистолети Glock. \n  \nСпоред Джейсън Караваис, ръководител на отдела за продажби на Century Arms, новият модел е запълване на нишата за картечни пистолети в стил автомат Калашников с пистолетни патрони калибър 9 мм. Освен това собствениците на пистолети Glock няма нужда да купуват допълнителни пълнители за патрони, а ще могат да ползват от AK-Draco NAK9, включително с двойно увеличена вместимост над стандартните 17 патрона. \n  \nНовият картечен пистолет се продава в комплект с 33-заряден пълнител и интегрирана планка Пикатини. Заявената цена на дребно в САЩ е $725. / БЛИЦ \n \n", "date": "2018.01.20", "title": "Американци кръстосаха автомата „Калашников” с пистолета Glock"}
{"url": "https://www.blitz.bg/stsena/pochina-izvestna-amerikanska-aktrisa_news572840.html", "text": "\n Актрисата Дороти Малоун, станала известна с участието си в сапунената опера \"Пейтън плейс\", която бе излъчен от телевизия Ей Би Си от 1964 г. до 1989 г. през 60-те години на миналия век, почина на 93-годишна възраст. Това съобщиха световните медии. \nДъщеря й Мими Вандерстратен заяви, че Дороти починала от естествена смърт в дома си в Далас, дни преди да навърши 94 години. \nПрез 1957 г. получава \"Оскар\" за актриса в поддържаща роля за превъплъщението си в образа на нимфоманка във филма \"Written on the Wind\", в който партнира на Рок Хъдсън и Лорън Бакол. \n \n", "date": "2018.01.20", "title": "Почина известна американска актриса"}
{"url": "https://www.blitz.bg/svyat/predi-godini-15-godishniyat-autist-keyn-napravi-golemi-porazii-na-tsru_news572805.html", "text": "\n През 2015 г. 15-годишно британско момче успя да се сдобие с достъп до плановете на разузнавателните операции на ЦРУ в Афганистан и Иран, преструвайки се на директора на американската организацията. Това припомня вестник The Telegraph.  \nКейн Геймбъл е демонстрирал пред майка си т.нар. „социално инженерство“, при което човек изгражда определена информация за себе си и я използва за да манипулира определени хора да му предоставят още данни. \nГеймбъл, който в момента е на 18 години, бе признат за виновен по 10 обвинения, свързани със злоупотребата на компютър.  \nМомчето е използвало получения достъп на информация, за да публикува в интернет данни за някои американски офицери.  \nНеговият достъп е бил прекратен чак след осем месеца през февруари 2016 г., след като Геймбъл е успял да разбие системата и на американското министерство на правосъдието, когато служители на САЩ са сигнализира за действията на момчето на британската полицията, която го е арестувала по-късно същия ден.  \nНе се съобщава какво наказание ще изтърпи Геймбъл, който според лекари страда от форма на аутизъм, уточнява Фокус.  \n \n", "date": "2018.01.20", "title": "Преди години 15-годишният аутист Кейн направи големи поразии на ЦРУ"}
{"url": "https://www.blitz.bg/stsena/modelkata-ashli-grem-se-pusna-chisto-gola-v-instagram-mzht-y-naplni-shepi-s-golemite-y-grdi-snimki-18_news572794.html", "text": "Plus-size моделът Ашли Греъм отново е гола и провокативна! Пищната дама показа огромните си гърди в социалната мрежа Instagram.\n По-любопитното в случая е, че мъжът й пълни шепите си с тях.  \nОписанието към пикантния кадър гласи: „Намери някого, който да те подкрепя по всякакъв начин“. \nАшли Греъм е омъжена от седем години за режисьора Джъстин Ървин. \nСексапилната брюнетка редовно пуска горещи фотоси в мрежата, като не показва никакво притеснение от закръглените си форми. \n \n \n  \n", "date": "2018.01.20", "title": "Моделката Ашли Греъм се пусна чисто гола в Instagram, мъжът й напълни шепи с големите й гърди (СНИМКИ 18+)"}
{"url": "https://www.blitz.bg/obshtestvo/intervyu/pevetst-krum-bombastichno-pred-v-shou-pusnakh-ezik-na-suzanita-i-me-obvinikha-v-pedofiliya_news572461.html", "text": "Попфолк изпълнителят Крум винаги е предизвиквал интерес – било с песен, видеоклип, интервю или друга медийна изява. Сега отново разбуди духовете с парчето „Барабана“ в дует с непълнолетната тийнсензация Сузанита. Освен това двамата демонстрират фриволно поведение, което доведе до набеждаването му за педофил. Наш репортер се срещна с певеца, който преди години направи остър завой от попстила към попфолка, за да научи повече подробности за отношенията му с малката дъщеря на Орхан Мурад. Възползвахме се да го попитаме и за огромния скандал с музикалната компания на македонския хитмейкър Оцко, който го обвинява в нейната кражба. Получи се интересен разговор, а Крум е повече от откровен, какъвто е всеки път за читателите на „ШОУ“.\n - Крум, как се събрахте със Сузанита в общо парче?  \n- Преди песента със Сузанита пуснах една балада, в която участие взе моята колежка Емилия. Това е първата песен след една дълга пауза от почти година. Паузата я направих неслучайно – бях зациклил и не ми се получаваше както искам. Реших да спра – да не правя нищо, отколкото да се излагам. Исках да променя нещо в музиката си и попаднах на „Барабана“ от Мартин Биолчев. Прозвуча ми модерно, от новата вълна. Почти целият текст беше написан и макар да не е много смислено, има запомнящи се фрази. В днешните парчета се редят гъзарски фрази без кой знае какъв смисъл.  \nПритеснявах се от пускането на това парче, защото не знаех дали хората могат да ме възприемат по този начин. Прецених, че една част от парчето ще пасне на млада и модерна мацка, която е интересна в момента, и да се котира и в двата жанра. Свързах се с родителите на Сузанита, защото е непълнолетна и всичко минава през тях. Отидох в Пловдив, запознахме се и те веднага харесаха песента. Всичко много бързо стана, за 4-5 дни направихме проекта.  - Обвиняват те в педофилия, тъй като публикува клипче, на което пускаш език на Сузанита?  \n- В днешно време много бързо се развива младежта и съм сигурен, че този мой език не я е стреснал и изненадал. Ако я чувствам като дете, по никакъв начин няма да се държа по този начин, защото няма да ми дойде отвътре. Възприемам я като млада мацка, която е отворена, и се държа с нея така, както го правя с по-големите. А  \nдали съм педофил - нека преценят хората! Имал съм много прякори във времето, този е нов за мен. Но какво пречи да започнем новата година с нов прякор (смее се).  \n \n \n - В предварителния разговор ми сподели, че получаваш писма от малки момичета, които ти се оплакват, че родителите им забраняват да слушат въпросната песен със Сузанита… \n- Аз съм най-малкото зло, което трябва да бъде забранено. Но пък всичко, което се забранява, всъщност става по-интересно. Ако ме забранят, сигурно ще ми се вдигне още повече рейтингът. Приканвам да ме забранят официално. И ще стане като с тревата – всички ще се крият по паркове и ще слушат „Барабана“ (смее се).  - Разбрах, че наскоро си получил предложение за брак от 12-годишно момиче…  \n- Децата са много разтропани. Това не е единственото предложение. Звънят ми непрекъснато по телефона, събират се в междучасието и цял клас ми крещят: „Искам да се оженя за теб“, „Барай го този барабан“ и т.н. Предложенията за брак от непълнолетни стават все повече. Малко се виждам в чудо. Обмислям предложенията (бурен смях). Децата в пубертета ги гони хормонът, знам какво е.  - На колко години е била най-малката ти интимна партньорка?  \n- Случвало ми се е да спя и с под 18, но това е нормално и често се среща. Въпросът е кой колко се е развил.  - Нека те попитам и за музикалната компания на композитора Оцко, в която се присъедини преди няколко години. Твърди се, че по някакъв начин си го измамил и си му я откраднал?  \n- Голям джебчия съм и крада фирмите на хората! Много оборотен съм станал! Това са пълни глупости. Един ден ме уведомиха неговите сътрудници, че фирмата не е на Оцко и всичко трябва да минава през тях. Оттогава с него не сме се чували, макар да го търсех, защото имахме някакви задвижени проекти. Моето отношение е изцяло положително и нямам какво да деля с него, нямаме допирни точки откъм музикални компании. Предполагам, че след няколко месеца или години отново ще си стиснем ръцете. В тоя бранш често се случва така, знам го от личен опит. Явно има накърнено его предвид създадената ситуация. Аз си спазвам законовите отношения, друго нищо не правя.  - Съжаляваш ли, че преди години го последва и напусна „Пайнер“?  \n- За нищо не съжалявам, не съм такъв човек. Все си мисля, че така е трябвало да стане. Така разсъждавам по всички теми, лични и професионални. Решенията ги взимам рисково  \nи съм най-рисковият играч в музиката в България. \nМоите рокади са изненадващи за хората, но съм си такъв. Може би отстрани изглеждам леко налудничаво, тъй като все съм се отделил от някакво стадо или общото движение. Това е моето решение и такъв е пътят ми.  - Но пък имаш симпатията на голяма част от колегите ти. Може би си единственият изпълнител, в чиито проекти са се включили голяма част от популярните имена – Анелия, Галена, Емилия, Андреа…  \n- Към всички съм с положително отношение, уважавам работата им. Никога зад гърба им не съм говорил, защото това много бързо се разнася в нашите среди.  - Къде беше на коледните празници?  \n- Дълго време бях в Лондон, където си изкарах прекрасно. Коледното настроение е на макс, където и да погледнеш, всичко святка. Като го сравниш с България, имаш чувството, че кичът е огромен. Но това е мястото, където умираш от студ, но пък се чувстваш коледно. Изкарах си Коледа по най-хубавия начин.  \nНова година бях в Пловдив, но не мога да кажа, че съм правил кой знае какво. Имах леко пеене, след това афтър и сутринта към 8 часа приключих. Съвсем нормално. Коледа беше по-интересна.  - В Лондон си бил с половинка, предполагам?  \n- С половинка и приятели. Любовта процъфтява.  - Какво си пожелаваш да ти се случи през 2018-а?  \n- Пожелавам си посоката, която съм захванал в личен и професионален план, да продължава нагоре и напред. И най-вече да сме здрави, за да се случват всички останали неща.  \n", "date": "2018.01.20", "title": "Певецът Крум бомбастично пред в. \"Шоу\": Пуснах език на Сузанита и ме обвиниха в педофилия"}
{"url": "https://www.blitz.bg/svyat/zhena-s-transplantirani-rtse-sviri-na-piano_news572755.html", "text": "\n Животът на Каролин се променя след нещастен случай през август миналата година. В опит да хване влак, тя пада на релсите и машината преминава през нея. \nВсе още съм сериозно обездвижена – не мога да се къпя сама, не мога да се храня, признава Каролин. Лекарите в болницата в Гренобъл извършили трансплантация на ръцете й, която е първата по рода си. Според медиците е нужна около година физиотерапия преди Каролин да започне да чувства пръстите си отново. \n Мотивацията ми в момента е да започна да свиря с шините и върха на пръстите си, казва Каролин. Така пианото се оказва нейното вдъхновение да се възстанови напълно. Пет месеца след двойната трансплантация на ръце във Франция пациентката отново свири на пиано, предаде БТВ. \n   \n", "date": "2018.01.20", "title": "Жена с трансплантирани ръце свири на пиано"}
{"url": "https://www.blitz.bg/svyat/sp-povishi-grtsiya_news572758.html", "text": "\n Международната рейтингова агенция повиши кредитния рейтинг на Гърция с една степен, предаде \"Блумбърг\". Той е повишен от B- до B.  \n Може да последва и ново увеличаване. Отчита се икономическото положение на страната след годините на криза и периодът на относителна сигурност. Очаква се в понеделник финансовите министри от еврозоната да обсъждат отпускането на нов заем от около 6,7 милиарда евро. Това е пореден транш от спасителния заем за страната.  \n Преди това обаче гръцкият парламент одобри нови болезнени мерки за икономии. Сред тях са увеличаването на онлайн търговете за имоти на длъжници с просрочени ипотеки, съкращаване на семейни надбавки, облекчаване на правилата за уволнения на служители. \n Това бе условие за отпускане на заема, но доведе до очаквани протести. Появиха се спекулации за предсрочни избори.  \n", "date": "2018.01.20", "title": "S&P \"повиши\" Гърция"}
{"url": "https://www.blitz.bg/svyat/yunker-i-tusk-protegnakha-rka-na-mey-za-brekzit-no-tya-se-sopna-i-otseche_news572781.html", "text": "\n Британският премиер Тереза Мей изключи възможността за нов референдум за Брекзит. Министър-председателят е направила своя коментар в интервю за изданието Bild, предава Интерфакс.  \nПо думите на Мей, „парламентът даде на британските граждани правото на избор и те обявиха своето решение“, като премиерът допълни, че Лондон напуска ЕС, а не Европа и че от „Даунинг стрийт“ номер 10 не смятат да „изгарят мостове“. \nНа 17 януари Камарата на общините прие закона за Брекзит, който определя 29 март 2019 г. като датата, в която Великобритания ще спре да бъде член на ЕС.  \nВ последните няколко дни се заговори за втори референдум, на фона на  .  \nИзточник: Фокус \n \n", "date": "2018.01.20", "title": "Юнкер и Туск протегнаха ръка на Мей за Брекзит, но тя се сопна и отсече..."}
{"url": "https://www.blitz.bg/svyat/trmp-podpisa-dokument-zasyagashch-vsichki-chuzhdentsi_news572787.html", "text": "\n Президентът на САЩ Доналд Тръмп подписа закона за програмата за наблюдение на чуждестранни цели в интернет. Това предаде ABC News. \nКонгресът на САЩ гласува за подновяването Закона за чуждестранно разузнавателно наблюдение, който позволява на американските разузнавателни агенции да събират разузнавателна информации от чужди граждани в други страни. \n„Винаги ще направя правилното нещо за страната ни и ще поставя сигурността на американския народ на първо място“, заяви Тръмп в социалната мрежа „Туитър“, съобщавайки по този начин, че е ратифицирал закона. \nИзточник: Фокус \n \n", "date": "2018.01.20", "title": "Тръмп подписа документ, засягащ всички чужденци"}
