{"url": "https://www.blitz.bg/lyubopitno/kray-na-mitovete-ofis-stolt-koyto-se-prevrshcha-v-leglo-sshchestvuva-snimkivideo_news531012.html", "text": "\n Съществуват огромно количество най-разнообразни кресла за офиса. Едни са супер удобни, а други – изобщо. Неотдавна се появи офис стол, в който не просто ви е удобно да седите, но можете и да лежите! \nДа, точно така. В този стол си струва да живеете. \n През последните години в цял свят се увеличава броят на хората, които практикуват „седяща“ работа. \n Милиони хора на планетата се трудят на бюра в офиси. Дори има производствени линии, които налагат седящ начин на работа. Да не говорим за тези от нас, които работят в домашни условия. \n Какъвто и да е случаят, никой не би отказал едно удобно кресло. \n \n Съвременният пазар предлага изобилие от възможности. Абсолютният фаворит обаче е този офис стол, който бе представен неотдавна. Нарича се Office Chair Bed. Названието е скромно, но говори за себе си. \n Този стол изглежда като всеки друг. Оставете обаче първото впечатление на заден план. Основната му тайна се крие в това, че бързо се трансформира в легло. \n Гърбът му се сваля до 180 градуса. Съществува дори възможност да използвате специални възглавници за краката, за да не висят! \n В разтегната форма креслото не заема кой знае колко място. Трансформацията се случва с помощта на специални ръчки. Въпрос на няколко секунди. \n  \n \nИзточник: \n", "date": "2017.07.22", "title": "Край на митовете! Офис-столът, който се превръща в легло съществува (СНИМКИ/ВИДЕО)"}
{"url": "https://www.blitz.bg/stsena/istinski-kinomani-li-ste-kolko-ot-10-e-nay-veliki-filmi-na-vsichki-vremena-ste-gledali-snimki_news530977.html", "text": "\n Всяка година излизат стотици филми, но хитовите са много малко. Кои са обаче най-печелившите ленти за всички времена? \nВижте класацията на Box Office Mojo. \n 1. Отнесени от вихъра (1939) \n Филмът е адаптация на Виктор Флеминг по романа Маргарет Мичъл. Лентата държи рекорд в бокс офис класациите с печалба от 1. 786 млрд. долара. \n 2. Междузвездни войни (1977) \n \n Космическите истории на Джордж Лукас изстреляха на върха много актьори и продължават да покоряват рекорди. Досега общата печалба, която реализират, е 1.574 млрд. долара. \n 3. Звукът на музиката (1965) \n Хълмовете са живи ... а филмът донесе 1.258 млрд. долара печалба от продажби на билети. \n 4. ИТ: Извънземното (1982) \n Най-големият филм от 1982 г е и четвъртият най-голям в класацията с обща печалба от 1.25 млрд. долара. \n 5. Титаник (1997) \n \n Джеймс Камерън се обяви за \"крал на света\", когато спечели наградата за най-добър режисьор на Оскарите от 1998 г. и не беше твърде далеч от истината. Между   и  , който спечели 1.197 млрд. долара, режисьорът държи две места в класацията за най-големи печалби. \n 6. Десетте коменданта (1956) \n Библейската епическа история на Сесил Б. Демил успя да донесе печалба от 1.158 млрд. долара в бокс офис класацията, въпреки че продължава цели 4 часа. \n 7. Челюсти (1975) \n \n Филмът, който превърна Стивън Спилбърг в име, може да е изгонил аудиторията далеч от водата, но той донесе на киното печалба от 1.132 млрд. долара. \n 8. Доктор Живаго (1965) \n Въпреки че е забранена в Русия до 1994 г., епичната романтика на Дейвид Лийн успя да събере 1.097 млрд. печалба само в САЩ. \n 9. Заклинателят (1973) \n Филмът на ужасите на Уилям Фридрих е първият подобен, който печели номинация за Оскар. Въпреки че не взима статуетката, той носи 977 696 млн. долара печалба. \n 10. Снежанка и седемте джуджета (1937) \n \n Най-старият филм в класацията е адаптация по едноименната приказка и печели 963 560 млн. долара. \nИзточник:  \n", "date": "2017.07.22", "title": "Истински киномани ли сте? Колко от 10-е най-велики филми на всички времена сте гледали? (СНИМКИ)"}
{"url": "https://www.blitz.bg/layfstayl/ptuvane/styuardesite-razkrikha-golyama-tayna-ne-pravete-tova-kogato-letite-inache-posle-shche-szhalyavate_news530976.html", "text": "\n Мелиса Бигс Брадли е основател на компанията за луксозни почивки Indagare. Когато не организира почивките на другите, самата Бигс Брадли прекарва между 3 и половина и 4 месеца годишно в пътувания, прелетявайки над 300 000 км. \nТя живее в Ню Йорк със съпруга си и двете им деца. \nТъй като пътува много, Бигс Брадли може да даде някои ценни съвети по отношение на летенето. Тя споделя пред Bloomberg каква е тайната на салонния персонал на ефектите от смяната на часовите пояси.\n Не ям нищо по време на полети, казва Бигс Брадли. Разговаряла съм с доста стюардеси за това и това е една от тайните им. \nПреди 10 години Бигс Брадли разговаряла със стюардеса на Singapore Airlines по време на най-дългия полет в света (17 часа от Сингапур до Ню Йорк). Тя й споделила, че нейният изпитан трик е да не яде нищо по време на полет. \n На практика на супер големи височини храносмилателната система на човек преустановява работа. Някои го определят като все едно човек е под упойка. Така, след като слезете от самолета, всичко се рестартира, а вашата храносмилателна система има да наваксва много работа, което ви кара да се чувствате по-изморени. \n Повечето хора преяждат по време на полети, тъй като използват яденето като начин да се разсейват или начин за убиване на времето. Даже и най-добрата храна в самолетите обаче е пресолена и консервирана, така че да може да бъде погрявана в микровълнова печка. \n Брадли споделя, че хапва нещо няколко часа, преди да се качи на самолета, а по време полета пие единствено вода. \n", "date": "2017.07.22", "title": "Стюардесите разкриха голяма тайна: НЕ правете това, когато летите иначе после ще съжалявате"}
{"url": "https://www.blitz.bg/intsidenti/stikhii/idva-li-nay-strashnoto-balkanite-ne-spirat-da-se-lyuleyat-sled-moshchniya-trus-v-turtsiya-i-grtsiya-sega-se-lyushna-i-makedoniya_news530986.html", "text": "\n В събота сутринта са били регистрирани две нови слаби земетресения в Македония. Това съобщава Европейският средиземноморски сеизмологичен център (EMSC). \nВ 3.53 ч. местно време (4.53 ч. българско време) е бил усетен първият трус с магнитуд 2,5 по скалара на Рихтер. Той е бил на 16 км южно от Охрид и на 2 км дълбочина.  \nВторият трус също е бил с магнитуд 2,5 по скалата на Рихтер. Той е бил регистриран в 4.49 ч. местно време (5.49 ч. българско време), на 9 км западно от Янковец и на 2 км дълбочина.  \nОт 18 юни до днес в района на Охрид са регистрирани повече от хиляда труса, като най-силният с магнитуд 5 предизвика леки щети. \nПрипомняме, че преди седмици  . На този фон вчера пък  . \nВсе пак  . \n", "date": "2017.07.22", "title": "Идва ли най-страшното? Балканите не спират да се люлеят: След мощния трус в Турция и Гърция, сега се люшна и Македония"}
{"url": "https://www.blitz.bg/svyat/britanskoto-kralsko-semeystvo-ima-super-povod-da-praznuva-snimki_news530994.html", "text": "\n Британското кралско семейство днес има повод да празнува. Принц Джордж навършва днес четири години. \n \n   \n Първородният син на  херцозите на Кеймбридж Уилям и Катрин  се роди на 22 юли 2013 година в Лондон.  Джордж Аликзандър Луи  или принц  Джордж от Кеймбридж  е третият подред в линията за наследяване на британския престол. По популярност принцът е не само равен, но дори изпреварва някои членове на британското кралско семейство въпреки крехката си възраст. \n \n   \n От малък той е любимец на медиите и обществото и дори се  превърна в детска модна икона , а  късите панталонки са негова запазена марка. \n \n   \nПрез 2015 година принц Джордж стана по-голямото дете в семейството, след като на 2 май същата година се роди принцеса Шарлот. Фотосесия на малките кралски особи предизвика умиление заради демонстрираната братска обич от Джордж. Снимките запечатаха как той прегръща и целува сестричката си.\n   \n   \n Принц Джордж е във фокуса на вниманието винаги когато се появява не само у дома, но и по света. \n   \n   \n   \nЕдва на  осем месеца той бе с родителите си при посещението им в Австралия и Нова Зеландия  през 2014 година. \nПрез 2016 година той  посети и Канада заедно с херцозите на Кеймбридж.   Отказът му да поздрави премиера на страната Джъстин Трюдо  се превърна в един от най-запомнящите се епизоди от визитата. \n \n   \n Принцът може да се похвали и с това, че с е е срещал с държавен глава по пижама . \n \nПрез 2016 година той бе заснет, облечен с пижама и халат, да се ръкува с тогавашния американски президент  Барак Обама и съпругата му Мишел  при посещението на първото семейство на САЩ във Великобритания. \n \n   \n Дни преди да навърши четири години  . \nПри този тур „мигът на Джордж“ настъпи, когато той бе уловен сънен да потрива очи и да дърпа баща си за ръката при заминаването на семейството от Полша и пристигането в Германия. \n \n   \nВъв Федералната република  Джордж разгледа хеликоптери Ербъс . Малкият принц изглеждаше впечатлен и развълнуван да се качи в машина, каквато баща му принц Уилям управляваше като пилот на хеликоптер за спасителни операции.\n   \n \nИзточник: Дарик, Снимки: Guliver/Getty Images \n \n", "date": "2017.07.22", "title": "Британското кралско семейство има супер повод да празнува (СНИМКИ)"}
{"url": "https://www.blitz.bg/svyat/turtsiya-i-grtsiya-vse-oshche-na-nokti-zaradi-silnoto-zemetresenie-video_news530993.html", "text": "\n Две жертви, близо 400 ранени и тежки материални щети след мощния трус. Вълни с височина 1,5 м са се образували след силното земетресение в Егейско море. Това съобщават турски медии, които цитират данни на Дирекцията за управление при бедствия и извънредни ситуации. \n Според сеизмологичната обсерватория „Кандилли“ вълните са навлезли на 100 метра навътре на турска територия. В едно от пристанищата край Бодрум са пострадали близо 60 малки кораба и лодки. Над 350 души са получили медицинска помощ в курорта, 25 от тях остават под медицинска грижа. \n Две жертви, близо 400 ранени и тежки материални щети. Това е равносметката след труса в Гърция и Турция. 6,7 по Рихтер блокираха остров Кос и курорта Бодрум. Районът продължи да се люлее в десетки вторични трусове. Най-силният от тях е бил с магнитуд 4.8, съобщава Нова телевизия. \n \n", "date": "2017.07.22", "title": "Турция и Гърция все още на нокти заради силното земетресение (ВИДЕО)"}
{"url": "https://www.blitz.bg/politika/v-polsha-stava-napecheno_news530990.html", "text": "\n Горната камара на полския парламент - Сенатът одобри спорната реформа на Върховния съд, съобщи АП. \nГласуването стана на фона на предупрежденията на ЕС, призивите на Вашингтон и масовите улични протести. \nГласуването беше предопределено, защото Сенатът е доминиран от консерваторите. \nОстро недоволство будят и други два закона, които според критиците им унищожават независимостта на съдебната система и представляват заплаха за демокрацията. . Това ще се случи, ако не се откаже от спорните промени в съдебната си система. \n \n", "date": "2017.07.22", "title": "В Полша става напечено"}
{"url": "https://www.blitz.bg/svyat/koshmar-nova-zelandiya-be-zalyata-ot-istinski-bibleyski-potop-snimkivideo_news530995.html", "text": "\nЗимна буря предизвика наводнения в много райони на Южния остров в Нова Зеландия, след като в рамките на 24 часа се изля проливен дъжд - над два пъти повече от средното количество за юли, предаде ДПА. \nБедствено положение беше обявено в най-големите градове на острова Крайстчърч и Дънедин. Армията изпрати допълнителни войници през изминалата нощ да се включат в спасителните операции. Общо 140 военни с дузина камиони осигуряват спешна помощ на блокираните от наводненията жители. Крайстчърч обяви бедствено положение, след като река Хийткоут излезе от коритото си и наводни южните квартали тази сутрин. Според местни медии около 1500 души са получили нареждане да не излизат от домовете си.\n \n \n  Обитателите на над 100 къщи са били евакуирани в околностите на Дънедин след прогнозите, че местната река днес ще достигне рекордно високо равнище. Премиерът Бил Инглиш се обърна към населенито в социалните мрежи. \"Мислите ми са със засегнатите от лошото време на Южния остров. Моля, следвайте съветите на официалните власти и се грижете един за друг\", написа той в Туитър. Това е втората зимна буря в Нова Зеландия за две седмици. Миналата седмица страната беше връхлетяна от ветрове със скорост над 140 км/ч и проливен дъжд, припомня Ройтерс.\n \n", "date": "2017.07.22", "title": "Кошмар: Нова Зеландия бе залята от истински библейски потоп (СНИМКИ/ВИДЕО)"}
{"url": "https://www.blitz.bg/layfstayl/khoroskop/vnimanie-ot-0459-chasa-sa-se-aktivizirali-tmnite-sili-i-e-strashno_news530978.html", "text": "Луната е в знак Рак, поради което хората стават по-емоционални и обидчиви. Затова отдайте повече топлина на близките си и особено внимание отделете на децата. Уязвими органи са стомаха, дванадесетопръстника, гърдите.\n29-ми лунен ден (от 04:59 часа) е един от най-тежките дни на месеца. В този ден се активизират тъмните сили на астрално равнище. Бъдете внимателни, не се поддавайте на илюзии, измами и страховете си. Необходимо е да се въздържате от негативни емоции, добре е да се простят всички обиди, не преживявайте нищо вътре в себе си. В този ден е добре да избягвате фалшивите връзки и контакти.  \nПрепоръчва се очистване на шлаките и физическото тяло също. Домът се изчиства с огън, благовония. Не правете големи покупки. Влагайки пари, рискувате всичко да отиде на вятъра.  \nКупените вещи ще се окажат безполезни и ненужни. В този ден не се занимавайте с нищо друго освен с обичайни и необходими битови и житейски цели. Избягвайте масови мероприятия. Не трябва да се започва нищо ново, а още по-добре да не се планира нищо и да не се вземат важни решения. Избягвайте пътувания, защото има вероятност от аварии и непредвидени опасности. Нужна е постоянна защита - молитва, очистване, защитно пространство във форма на квадрат. Да не се започват нови дела. Въобще, старайте се да се занимавате само с най-необходимото. Да се избягва мътна вода и тъмни места. Не носете в себе си изделия от рог и кости.  \nДобре се отразява млечната храна, да се избягва месото. Болестите започнали днес са едни от най-страшните.  \nОтношения – Отношенията в този ден са напрегнати. Да се избягват изяснявания на отношения, влизане в спорове и конфликти. Най-добре е всички в семейството да се заемат с полезни дела. тремете се към добри постъпки. С подрастващото поколение бъдете внимателни и гледайте да не ги докарате до раздразнение, тъй като сега са много лабилни. Трудно е да ги контролирате. Проблеми могат да възникнат и с по-възрастни хора.  \nСекс - Добре е да се откажете от всякакъв вид секс и дори да забравите, че съществува такова нещо. Интимните отношения водят често до спорове, обиди и заболявания по полов път.  \nБизнес - Това е най-неблагоприятното време за бизнес. Сега не трябва да се подхваща нищо важно. Да не се подписват контракти, договори, да не се сключват сделки, да не се приемат нови служители във фирмата, преговорите също трябва да се изключат. Началниците да се въздържат от правене на забележки на персонала. Да не се провокират конфликти. В отношенията с колегите съблюдавайте строг неутралитет.  \nПодстригване - Желателно е съвсем късо да се подстрижат тези, които планират през следващия месец големи промени. Обновете своите коси, за да могат резултатно да работят за вас.  \nВсе пак има и  .\n", "date": "2017.07.22", "title": "Внимание, от 04:59 часа са се активизирали тъмните сили и е страшно"}
{"url": "https://www.blitz.bg/svyat/dizaynert-na-shanel-gleda-kotka-po-skpa-ot-nay-elitnite-modeli-v-sveta_news530895.html", "text": "Бялата красавица с ясносини очи от породата бирманска котка е толкова обожавана от известния си собственик, че живее като истинска принцеса. А името ѝ работи за нея и за криейтив директора на модна къща Chanel. Само дето ненавижда парфюми, иначе отдавна да е станала и лице на Chanel №5.\n Последният жест, с който дизайнерът увековечи любовта си към Шупет, бе да пусне на пазара нейно плюшено копие. Лимитираната серия на една от най-известните котки в света Лагерфелд прави в колаборация с немския производител на играчки Steiff. Плюшената писана е дълга 40 см и струва 499 евро. Пристига в стилна кутия с подарък механична мишка и, разбира се, със сертификат за автентичност. Може да се поръча в онлайн магазина на дизайнера – кarl. com, където се продават и други скъпи стоки от серията, свързана с любимата котка. \n Оттам за 281 евро може да си купите ароматна свещ с неин автограф, за 317 ще получите цветна чанта с уши и мустаци, а за 299 евро – моден суитшърт със стилизиран образ на известното животинче. Ако не сте толкова платежоспособни, но истински си падате по Шупет, за вас има книга само за 21 евро, в която е описан невероятният ѝ котешки живот с множество снимки. \n Истинската Шупет е невероятно стилна, затова има десетки хиляди последователи в Instagram и Twitter. Тя може да се мери с модели от ранга на Кендъл Дженър, защото няколко пъти е била корица на известни модни списания. Освен това, според проучване, направено от New York Daily News, през 2015-а Шупет е спечелила над 4 милиона долара – повече, отколкото моделът Кара Делевин за същата година. \n Лагерфелд обаче счита, че няма опасност котката му да пострада от звездомания, защото във вените ѝ тече благородническа кръв. \n „Тя няма представа колко е известна. Просто се държи като истинска принцеса, всяко нейно движение е прекрасно. И има толкова сини, сини, сини очи!“. \n  \n За лайфстайла на Шупет се носят легенди. Тя „пътува“ по улиците на Париж в транспортна чанта за домашни любимци на Louis Vuitton за фантастичната цена 52 000 евро. Котката има две лични прислужнички, които, както се говори, изпълняват всеки неин каприз и записват в специален дневник всичко, което прави. \n Едната от слугините – Франсоаз, е фаворитката на Шупет – тя я реши, прави ѝ прически и всякакви други козметични процедури. Понеже, като всяка котка, тя не обича водата, не бива тормозена с баня, а я къпят само със сух шампоан. Лагерфелд разказва, че любимката му е голяма палавница – обича да тича из къщата, да лови мухи в градината и да му пречи, когато той работи. \n А не дай боже да ѝ попадне някакъв документ на хартия – унищожава го незабавно. Шупет се храни два пъти на ден и винаги седи на специален стол на масата с Карл. Но трябва всеки път да ѝ се сервират по 3-4 неща едновременно, за да си избере какво ѝ се яде. А на всеки 10 дни я водят на профилактичен преглед при ветеринар, пише tialoto.bg. \n", "date": "2017.07.22", "title": "Дизайнерът на \"Шанел\" гледа котка, по-скъпа от най-елитните модели в света!"}
{"url": "https://www.blitz.bg/svyat/emirt-na-katar-e-gotov-na-pregovori_news530953.html", "text": "Емирът на Катар шейх Тамим бен Хамад ал Тани е готов на преговори, съобщи АП. Той не пропусна да обяви, че срещу родината му се е разгърнала безпрецедентна пропагандна кампания, която има за цел да се подкопае суверенитета на Катар.\n Катар е готов да преговаря , ако получи гаранции за зачитане на суверенитета. В същото време някои страни от Съвета на арабските държави да се наместват във вътрешните й дела. \n Шейхът Тамим бен Хамад ал Тани посочи, че животът в страната продължава в обичайното си русло, дори и в условията на блокада. \n Доха продължава да се бори  с терора и терористите, посочи държавния глава. На 5 юни Саудитска Арабия, ОАЕ, Бахрейн и Египет прекъснаха отношенията си с Катар. \n", "date": "2017.07.22", "title": "Емирът на Катар е готов на преговори"}
{"url": "https://www.blitz.bg/svyat/pri-nas-bilo-zle-mayka-chaka-3-chasa-v-bolnitsa-s-trupa-na-sina-si-v-chanta-snimki_news530853.html", "text": "33-годишната Тами Андерсън от Великобритания направила спонтанен аборт и била принудена три часа да чака да бъде приета в болница с тялото на мъртвия си син в дамската ѝ чанта.\n Тами Андерсън направила спонтанен аборт и веднага се обадила на лекарите, които обаче настояли жената сама да донесе тялото на детето в болницата. Жената загърнала момченцето, на което само успяла да даде името Арчи, в одеяло, сложила го в дамската си чанта и се отправила към клиниката. \nТами се надявала, че лекарите ще ѝ помогнат да превъзмогне преживяното, но вместо това тя е била принудена да чака 3 часа в приемната с тялото на детето си в чантата. През цялото време служителите на болницата са били твърде заети, за да обърнат внимание на смазаната от мъка жена. „Те се отнесоха с мен не като с човек, нямаше и капка състрадание, никакво уважение” , споделя тя. \nЕдва след три часа служител в болницата взел телцето на починалия син на жената и тя е могла да се върне у дома. Тами разказва, че ситуацията в приемната я е травмирала още повече. От болницата съобщиха, че инцидентът се разследва. Превод и редакция: БЛИЦ \n  \n  \n", "date": "2017.07.22", "title": "При нас било зле? Майка чака 3 часа в болница с трупа на сина си в чанта (СНИМКИ)"}
{"url": "https://www.blitz.bg/svyat/bitkoyn-otnovo-se-doblizhi-do-3000-dolara_news530955.html", "text": "Цената на виртуалната валута биткойн отново се доближи до 3000 долара.\n След като падна под 2000 долара преди 3 дни, през нощта криптовалутата достигна стойност от 2948,5 долара, което е ръст от над 25 на сто, съобщава CNBC. \n На 11 юни бе постигнат абсолютен рекорд в цената на биткойн - 3025,47 долара. \n След снощи цената леко се понижава и в момента е над 2700 долара. \n", "date": "2017.07.22", "title": "Биткойн отново се доближи до 3000 долара"}
{"url": "https://www.blitz.bg/svyat/interpol-pusna-spisk-s-predpolagaemi-teroristi-gotveshchi-samoubiystveni-atentati-v-evropa_news530956.html", "text": "Интерпол е пуснал циркулярно съобщение със списък от 173 души, за които се предполага, че са подготвени да осъществят самоубийствени атентати в Европа, като отмъщение за военните поражения на джихадистите в Близкия Изток, съобщи The Guardian.\nГлобалната организация за борба с престъпността е получила списъка от разузнавателните служби на САЩ, които пък са го прихванали по време на операциите си срещу терористите в Сирия и Ирак. \nЕвропейските анти-терористически мрежи са притеснени, че след изчезването на „халифата“ в Близкия Изток, рискът от самоубийствени атентати в Европа ще се увеличи. \nНяма доказателства, че някое от лицата, посочени в списъка, е на територията на Европа, но циркулярното писмо на Интерпол има за цел да провери дали разузнавателните служби на страните от ЕС имат данни за тях. Освен това подобно писмо подсказва мащаба на опасността, която грози Европа.\n", "date": "2017.07.22", "title": "Интерпол пусна списък с предполагаеми терористи, готвещи самоубийствени атентати в Европа"}
{"url": "https://www.blitz.bg/svyat/pet-zabraneni-mesta-kdeto-e-po-dobre-da-ne-izkushavate-sdbata-si_news530954.html", "text": "Изглежда, че може да отидем навсякъде, където поискаме, стига да имаме желание и пари. Но има някои места на Земята, които са абсолютно забранени за туристи, пише Обекти.\n От   са направили списък с най-известните мистериозни места, където не трябва да стъпва човешки крак. \n 1. Остров Съртси \n През 1963 г. във водите на Исландия изригва подводен вулкан и за кратко време се образува нов остров от 2,7 квадратни километра. Това събитие веднага привлича вниманието на учени от различни страни, тъй като е изключителен пример за образуване на остров и началото на нов живот. Оттогава Съртси, кръстен на митологичния герой Сърт, се използва само за научни цели и е зона с ограничен достъп за туристи. \n 2. Иля да каймада гранде или Островът на змиите \n \nОстровът, който се намира на 35 км от бреговете на Бразилия, изглежда като истински рай. Може да заплатите за пътуването до него с живота си, защото е пълен с отровни змии. На площ от 0,43 квадратни километра живеят около 4000 влечуги. Най-опасният вид е insularis bothrops или златна змия. Нейната отрова е пет пъти по-силна от тази на другите змии – след ухапване настъпва мигновена смърт. Ето защо бразилските власти забраняват всякакви посещения. \n  \n 3. Остров Норт Сентинел \n Един от Андаманските острови в Бенгалския залив е дом на опасно местно племе, което избягва всякакъв контакт с цивилизацията и яростно се съпротивлява на всяко проникване на пришълци. Тези хора активно защитават своята територия: например, през 2004 г. обстрелват индийски държавен хеликоптер, който кръжи над острова след цунами, за да разбере дали местните жители се нуждаят от помощ. Последните им жертви са изгубени рибари: след тяхното убийство индийските власти призовават гражданите да стоят далеч от хората и земята им. \n 4. Храм Исе, Япония \n \n  \n Най-важният храм в цялата страна е храмовият комплекс Исе. Основната постройка е заобиколена от висока дървена ограда; само високопоставени свещеници и членове на императорското семейство биват допускани вътре. Допреди 1945 г. храмът е още по-труднодостъпен: той е отделен от външния свят чрез река Миягава, която символизира границата между “обикновената” и “свещената” земя. На монасите е абсолютно забранено да пресичат реката: смятало се е, че това би довело до нарушаване на неприкосновеността на храма и до проблеми за цялата страна. \n 5. Остров Груинард \n \n  \n През 1942 г. британското правителство купува шотландския остров Груинард за тестване на биологични оръжия - по-специално антракс. По време на експеримента е установено, че антраксът замърсява територията за дълъг период от време, което предизвиква смъртност на населението в 95% от случаите. До 1980 г. островът е бил едно от най-смъртоносните места на планетата. Едва през 1986 г.  учените започват да \"прочистват\" зловещия остров и той е обявен за безопасен през 1990 г. Въпреки това никой не се е заселил там. Експертите предупреждават, че спорите на антракса остават в почвата на острова в продължение на стотици години. \n", "date": "2017.07.22", "title": "Пет забранени места, където е по-добре да не изкушавате съдбата си"}
{"url": "https://www.blitz.bg/svyat/orban-povede-krstonosen-pokhod-sreshchu-opitite-na-es-soros-da-islyamizirat-evropa_news531138.html", "text": "Лидерите на ЕС и унгарско-американският милиардер Джордж Сорос искат дасъздадат \"нова, смесена, ислямизирана Европа\". Това предупреди унгарският премиер Виктор Орбан по време на посещение в Румъния, цитиран от АП. Той поясни, че изградените по унгарските граници огради ще спрат усилията на ЕС и Сорос за увеличаване имиграцията на мюсюлмани към Европа.\n Докато Унгария категорично е против приемането на мигранти, \"които могат да променят културната идентичност на страната\", Орбан подчерта, че при неговото управление Унгария ще остане място, където \"западноевропейските християни винаги ще могат да намерят безопасност\". \n Унгарският лидер, който ще търси четвърти мандат през 2018 г., изтъкна, че опозиционните партии са далеч от правителството му. \n Но преди изборите преди всичко ние трябва да се изправим пред външни сили. Трябва да се противопоставим на мафиотската мрежа на Сорос и на бюрократите от Брюксел. И през следващите 9 месеца ще трябва да се борим с техните медии, категоричен той. \n  \"Той отговорил, че избира Марлене Дитрих (германско-американска актриса и певица -б.р)\", отговори Орбан с насмешка. \n \" \", добави той. \n Унгарският лидер изтъкна още, че ниската раждаемост превръща Унгария в \"застрашени видове\" и че правителството използва данъците върху многонационалните компании, за да финансира социални програми за по-голяма раждаемост. \n", "date": "2017.07.22", "title": "Орбан поведе „кръстоносен поход” срещу опитите на ЕС-Сорос да „ислямизират Европа”"}
{"url": "https://www.blitz.bg/svyat/prints-dzhordzh-veche-e-na-tseli-4-godini-vizhte-kak-izglezhda_news531114.html", "text": "Британското кралско семейство разпространи нова снимка на принц Джордж, в чест на четвъртия му рожден ден. Кадърът е направен в двореца Кенсингтън преди няколко седмици. Роденият на 22 юли 2013 г. престолонаследник бързо се превърна в любимец на британците със своето своенравно поведение по време на публичните си изяви.\n \n В дните преди рождения си ден, бъдещият крал придружи родителите си на обиколка из Европа. На тръгване от Полша, той показа отегчението си от дългото сбогуване с домакините, а в Германия имаше възможност да се качи в кабина на хеликоптер. През септември принц Джордж тръгва на училище, отбелязва БНТ. \n", "date": "2017.07.22", "title": "Принц Джордж вече е на цели 4 години, вижте как изглежда"}
{"url": "https://www.blitz.bg/svyat/orban-za-ogradite-po-granitsata-spirat-migrantite-myusyulmani_news531117.html", "text": "Унгарският премиер Виктор Орбан защити поставянето на огради срещу мигранти по границите и обяви, че съоръженията ще попречат на плановете на ЕС и американския милиардер Джордж Сорос за проникването на мюсюлмани в Европа. На културен фестивал в Румъния Орбан припомни, че неговата страна е против приемането на мигранти, които могат да променят културната идентичност на страната. Той обаче увери, че под негово ръководство Унгария ще остане място, където християните от Западна Европа ще могат винаги да намерят сигурност. През 2018 г. той ще се кандидатира за четвърти премиерски мандат.\nСпоред Орбан унгарските опозиционни партии не могат да се сравняват с неговото правителство. \n\"В предстоящата предизборна кампания трябва преди всичко да се изправим срещу външни сили\", подчерта Орбан. \n\"Трябва да се противопоставим на мрежата на мафията на Сорос и на брюкселските бюрократи. И през следващите девет месеца ще трябва да се борим срещу контролираните от тях медии\", каза той. \nСорос се превърна в основна цел на правителството на Орбан. Неотдавна прието законодателство има за цел да затвори или прогони от страната Централноевропейския университет в Будапеща, основан от Сорос през 1991 година. \nБудапеща разработи и нови правила за неправителствените организации, финансирани изцяло или отчасти от чужбина. \nСпоред критици новите разпоредби имат за цел да лишат от легитимност неправителствените организации, много от които са подкрепяни от фондацията \"Отворено общество\" на американския милиардер. \nОрбан отново заяви позицията си, че финансираните от Сорос неправителствени организации искат да навредят на сигурността на Унгария с подкрепата си за бежанците, а Будапеща се е опитала да спре нашествието на мигранти с оградите от бодлива тел, издигнати по границите със Сърбия и Хърватия. \nВ отговор на въпрос дали би избрал президента на САЩ Доналд Тръмп или руския му колега Владимир Путин, Орбан отговори с виц за поляк, от когото през комунистическата ера поискали да избира между Хитлер и Сталин. \"Той отговорил, че избира Марлене Дитрих\", каза унгарският премиер, смеейки се. \"Това, което искам да кажа, е че не можете да дадете добър отговор на лош въпрос\". \n \n", "date": "2017.07.22", "title": "Орбан за оградите по границата: Спират мигрантите мюсюлмани"}
{"url": "https://www.blitz.bg/svyat/nevinni-britanski-tiyneydzhri-sa-v-shok-iznasilili-gi-2-pti-za-4-dni-v-turski-khotel-a-personalt-vie-i-vashiya-grupov-seks_news531092.html", "text": "Четирима британски тийнейджъри, заминали на ваканция зад граница за първи път, разказаха, че са били сексуално експлоатирани два пъти в рамките на четири дни, а местната полиция игнорирала техните молби за помощ. Младежите – три момичета и момче – са били отседнали в хотел Савк в курорта Алания на турското крайбрежие на Средиземно море.\nНа третата нощ от престоя им обаче, твърди едно от 19-годишните момичета, член на персонала ѝ посегнал сексуално и се е наложило тя да го отблъсква със сила. \nПрез следващата нощ друго от момичетата, както твърди то, било опипано на плажа посреднощ и се е наложило да бяга от група мъже, пише в. „Сън”.  Когато обаче британските младежи се опитали да подадат сигнал на рецепцията в хотела, служителите просто им се изсмели. \nСлед това младежите се обърнали към полицията, но по думите им местните власти въобще не искали да им помагат.  Самият хотелски персонал твърди, че групата млади британци са „пиели много” и „са търсили групов секс”. \nМайката на едно от момичетата, което е от Съри, казва, че британското посолство в Турция ги е посъветвало да напуснат района. „Те са били на първата си почивка зад граница заедно като приятели. Това, което им се е случило, е ужасно. За нас, родителите бе много притеснително, защото искахме да им помогнем, но бе можехме. Те също навъртяха сметки за стотици британски лири, за да подържат контакт с нас”, разказа тя. \n  \nОт агенцията за пътувания LastMinute.com, от която младежите си поръчали ваканцията, пък заявили, че не могат да настанят пострадалите в друг хотел поради ограничените места в курорта.  Превод и редакция: БЛИЦ \n \n", "date": "2017.07.22", "title": "Невинни британски тийнейджъри са в ШОК! Изнасилили ги 2 пъти за 4 дни в турски хотел, а персоналът: Вие и вашия групов секс"}
{"url": "https://www.blitz.bg/svyat/berlin-ss-strashno-razkritie-rezhimt-v-damask-ubiva-s-khimichesko-orzhie_news531121.html", "text": "Сирийските власти през юли са използвали няколко пъти химическо оръжие срещу собственото си население, пише германският в. Die Welt, цитиран от ТАСС. Изданието се позовава на източници от сирийската опозиция и западните специални служби. Според данните на медията на 11 и 14 юли в Гута е бил използван газообразен хлор. В селището Айн Тарма, недалеч от Дамаск, отровни вещества изглежда са били използвани срещу бунтовниците на 1,6, 13 и 14 юли.\n Вестникът отбелязва също, че при последната атака по оценка на западни спецслужби \"с голяма степен на вероятност е бил използван зарин\" и са загинали 9 души. \n Според данни на руското министерство на отбраната сирийската авиация в началото на април е бомбардирала в Хан Шейхун цех на бунтовниците, където са били произвеждани отровни вещества, припомня ТАСС. \nВашингтон обвини Дамаск в извършване на химическа атака, след като на 7 април американските ВВС нанесоха ракетен удар по сирийското военно летище \"Шайрат\" в провинция Хомс. \n На 29 юли ОЗХО публикува доклад, според който в Хан Шейхун е бил използван зарин или подобен на него отровен газ. В резултат са загинали близо 100 души, включително множество деца. \n Документът е предаден на съвместна комисия на ОЗХО и ООН, която трябва да установи виновниците за химическата атака. \n", "date": "2017.07.22", "title": "Берлин със страшно разкритие: Режимът в Дамаск убива с химическо оръжие!"}
{"url": "https://www.blitz.bg/lyubopitno/iskate-da-tnete-v-luks-kato-narkobaron-veche-mozhe-imenie-na-eskobar-stana-butikov-khotel_news531122.html", "text": "\n Известен дилър на картини превърна имението, някога собственост на скандалния наркобарон Пабло Ескобар, в луксозен хотел. Но той е по-различен хотел - стаите му са пълни с артикули от колекцията му, пише dezeen.com. Проектът е на базираната в Ню Йорк компания Lio Malca, която се занимава със съвременни произведения на изкуството, а хотелът се намира в мексиканския морски курорт Tулум.   \nИмотът е изоставен, след като най-богатият в света наркобарон  умира през 1993 г. Вилата е върната на първоначалния собственик през 2003 г. Докато не я открива компания Lio Malca през 2012 г. Тогава започва и ремонтът . Проектът за реконструкция на сградите и заобикалящата ги земя е за петзвезден хотел, управляван от Design Hotels. Те отварят девет спални през 2015 година, ала от Malca продължават да развиват инвестицията. Как изглежда днес атракцията? След кратка разходка по пешеходна пътека с палми гостите пристигат в преддверие, покрито с персийски килими. Двойка гигантски врати, покрити с дървесна кора, оформят основния вход. Във фоайето се виждат картини, скулптури и мебели от някои от най-почитаните съвременни художници и дизайнери - те са изложени по белите стени и полирани бетонни подове.  \nИзкуството в хотела често се сменя, така че гостите, които се връщат, могат да се наслаждават на различни работи. Приземният етаж във вилата е за бара, облицован с графичен черно-бял тапет. Спирално стълбище осигурява достъп до покрива, с друг бар - на терасата. А от кулата се открива чудесна гледка към буйната тропическа природа. Стъклени врати на тази арткъща се плъзгат директно върху пясъка, а високите стаи са украсени с ярка палитра от цветове. Червени кадифени завеси, килими и меки мебели добавят още цвят в интериора. А големият плувен басейн е облицован с плочки в ирисовосиньо. Тук има и скрита подземна парна стая, която свети в различни цветове като инсталация на Джеймс Туррел. И излиза директно до басейна.  \nТулум е археологически обект в Югоизточно Мексико, щата Кинтана Ро, обхващащ развалините на някогашен град на маите. Той е сред най-късните градове на маите. Достига своя разцвет през 13.-15. век, като просъществува 70 години след началото на завладяването на региона от Испания. След това градът бързо запада, вероятно в резултат на пренесени от испанците заразни болести. Сред най-добре запазените крайбрежни градове на маите днес Тулум се посещава от много туристи.\n", "date": "2017.07.22", "title": "Искате да тънете в лукс като наркобарон - вече може, имение на Ескобар стана бутиков хотел"}
{"url": "https://www.blitz.bg/svyat/istoriyata-na-bulkata-beki-i-pochinaliya-sin-shche-vi-razplache-tya-ostavya-prazno-myasto-za-nego-do-oltara-no-v-nego-syada-snimki_news531053.html", "text": "\n Преди 2 години Беки Търни от Аляска изживява най-големия кошмар в живота си, когато едва на 19-годишна възраст почива синът й. Въпреки болката, която изпитва, тя продължава да живее и така се стига до момента на нейната втора сватба с мъжа на мечтите й Кели Търни. \n Разбираемо е, че в един толкова специален ден за Беки, мисълта за починалия и син не и дава мира. Ето защо тя оставя един празен стол на церемонията, с бележка на него. Изненадата, която обаче е подготвил бъдещият й съпруг обаче, я оставя без думи. \n Минути преди началото на тържеството, той пожелал да й представи някого. Това бил 21-годишният Джейкъб Килбай, който дошъл от Сан Диего, за да се запознае с нея. Виждайки го, Беки се разплаква неутежимо, защото веднага разбира кой е. \n След смърта на сина й Тристан, тя решила да дари органите му на хора, нуждаещи се от трансплантация. Този благороден неин жест дава шанс за по-добър живот на петима души. Един от тях е Джейкъб, който през 2015 г. е получил сърцето на Тристан. \n Приятелят на Беки е планувал тази среща с месеци, защото е искал в най-специалния им момент, тя да усеща подкрепата на сина си до себе си. \n Моментът на срещата не може да се опише с думи. След 2 години, Беки чува как бие сърцето на детето си. „Загубих ума и дума. Започнах да пищя като малко дете. Да скачам. Беше невероятно. Никога не бях се чувствала толкова развълнувана“. \n За Беки чувството, че чрез сина и живеят толкова други хора е невероятно. „Всички те носят частица от него, а той живее чрез тях, а това ме кара да се чувствам горда“. \n Кели от своя страна се надява, чрез необичайния жест, който прави към бъдещата си съпруга, да бъде пример и за други, които имат възможност да дарят органите на починалите си близки. „Това е най-безкористното нещо, което можеш да направиш за някой“ – споделя той. \n Предполагам за никой не е странно, че всички присъстващи на тази сватба са се разплакали. Да загубиш детето си е най-голямата болка, която може да изпита един родител, но благодарение на новия си съпруг,  Беки успява да усети присъствието на сина си в един от най-емоционалните дни в живота си. \n Що се отнася до Джъстин, той не се е замислил нито за миг дали да приеме предложението на Кели и да присъства на сватбата. Това е най-малкият жест, който той може да направи за жената и семейството и, които са му подарили най-големия подарък – правото на живот! \n \nИзточник: \"Марица\"\n", "date": "2017.07.22", "title": "Историята на булката Беки и починалия ѝ син ще ви разплаче! Тя оставя празно място за него до олтара, но в него сяда... (СНИМКИ)"}
{"url": "https://www.blitz.bg/lyubopitno/chudoto-na-netlennata-rka-na-mariya-magdalena_news531129.html", "text": "\n В светогорския манастир „Симонопетра“, където се пази нетленната лява ръка на светата равноапостолна Мария Магдалена, в периода, в който бях там, светинята беше излагана за поклонение върху една възглавничка от червено кадифе, а не беше в ракла, както се изнася днес. \n Вечерта в архондарика на манастира, архондарът беседваше с група поклонници и им разказваше за ръката на св. Мария Магдалена и за чудесата, свързани с нея. \n – Нейната ръка е нетленна, кожата по нея е запазена, могат да се видят дори и сухожилията. Тя е топла, с нормалната температура на човешкото тяло, и излъчва благоухание. \n – Кажете ни, отче, всички ли, които се покланят и я целуват, усещат, че тя е топла? – запита един от поклонниците. \n – Да, наистина, онези, които я целуват с почит и вяра, констатират, че тя е топла, с температурата на жив човек. \n В този момент се усмихнахме с известно неверие. \n – И какво означава, отче, ако я целунеш и установиш, че е студена? – попита някой. \n – Ще ви разкажа един случай. Преди време дойде един поклонник, който целунал ръката, но не усетил тя да е топла, а всички негови приятели, които били заедно с него, почувствали топлината на светинята, щом се докоснали до нея. Това много го потиснало, натъжило го, и през целия ден не спрял да мисли само за това. Накрая той се обърна към нас, разкри тревогата си и ни поиска помощ. Старецът го посъветва да се изповяда и да се помоли на света Мария Магдалена, и след това отново да се поклони пред нетленната й ръка. На следващия ден, след изповедта, поклонникът отново се поклони и целуна ръката на светицата и този път усети силна топлина и благоухание да се излъчват от нея. Със сълзи на очите той благодари! \n – Каква мислите, че е била причината, отче, първоначално да не усети да се излъчва топлина от ръката? \n – Какво да ви кажа… Света Мария Магдалена се наскърбява от нашите грехове… От плътските падения на  хората, извършили блудство, прелюбодеяние и др. Може би е искала по този начин да даде знак, че това я отблъсква. \n – Отче, значи можем да наскърбим и мощите на някой светец, заради плътските си грехове… \n Отецът потвърди и разказа още една история, свързана с нетленната ръка на светицата: „Утре, когато се поклоните след светата Литургия, ще забележите една малка раничка на ръката. Един руски монах в началото на 20 век, когато целунал нетленната ръка, тайно отхапал мъничко парченце, което държал скрито между зъбите си – „за благословение“. \n На следващия ден сутринта, мощите бяха изложени за поклонение. Моят приятел, заедно с когото пътувахме, беше пръв. Поклони се пред светинята, целуна я и бе като разтърсен. Бях след него, втори по ред. Поклоних се, а щом се обърнах, погледът на приятеля ми ме срещна с блеснали от удивление и възхита очи: \n – Тя направо ме изгори! Устните ми парят! Ти усети ли го? – каза ми трескаво той… \n", "date": "2017.07.22", "title": "Чудото на нетленната ръка на Мария Магдалена"}
{"url": "https://www.blitz.bg/layfstayl/seks-igrachkata-na-mitko-dinev-progovori-za-dostoynstvoto-mu-i-razkri-skandalna-podrobnost-ot-legloto_news531095.html", "text": "Наследникът на Диневи бил доста надарен, а видеоклипът със замазания му член, който обиколи интернет, бил с цел дискредитация, заяви пред Secret.bg актуалната моделка Мартина Петрова, около която се вихрят няколко скандала. Мартина е спрягана за негова любовница от много време. „С Митко ни свързва огромно приятелство, но нямаме връзка“, категорична е Петрова, която отрече да е била интимна с богатия наследник. Не става ясно откъде е запозната със сантиметрите на Димитър, но пък е категорична в тезата си.\n Тя опроверга и жълтите според нея публикации, които твърдят, че Динев е бисексуален. \n„Доколкото го познавам си е мъжкар и е харесвал само жени“, разказва Мартина. \n Пред Secret.bg Мартина отказа да коментира отношенията си с бившата на Динев – фолк певицата Емануела, с която са в медийна война от не малко време. Според Петрова изпълнителката нямала повод да ревнува, тъй като тя нямала амбиции към Митко, освен чисто приятелски отношения. \n В момента моделката наблягала над собствен бранд дрехи, които ще се опита да наложи на модния пазар. \n", "date": "2017.07.22", "title": "Секс играчката на Митко Динев проговори за достойнството му и разкри скандална подробност от леглото"}
{"url": "https://www.blitz.bg/svyat/manila-kategorichna-nito-edin-terorist-ot-id-nyama-da-ostane-zhiv-na-ostrov-mindanao-do-kraya-na-godinata_news531072.html", "text": "Филипинският парламент гласува за удължаване на военното положение на южния остров Минданао до края на годината, с което президентът Родриго Дутерте получава време да смаже бунта на свързани с \"Ислямска държава\" (ИД) екстремисти, предаде Reuters. 261 депутати гласуваха за удължаването на военното положение на седемчасово извънредно общо заседание двете камари. 245 депутати от Камарата на представителите подкрепиха военното положение, а 14 гласуваха против, пише Факти бг.\n Искането на правителството получи и подкрепата на сенаторите с 16 гласа, само 4 бяха против. Общо филипинският парламент има над 300 депутати. \n   \n \nПреди гласуването служители на силите за сигурност заявиха пред депутатите, че военното положение е необходимо, за да се стабилизира регионът, в който ИД печелеше влияние. \n \n Поддръжниците й може да бъдат подтикнати да започнат бунт в района на Минданао, ако бъдат подкрепени от чуждестранни джихадисти. \n Дутерте наложи военно положение в Минданао на 23 май, когато около 600 екстремисти обсадиха град Марави след опит за ареста на местен лидер на джихадистката групировка.  \n \n", "date": "2017.07.22", "title": "Манила категорична: Нито един терорист от ИД няма да остане жив на остров Минданао до края на годината"}
{"url": "https://www.blitz.bg/svyat/odrakha-kozhata-na-veneta-raykova-v-turtsiya-vodeshchata-e-byasna-sled-kontrolen-pregled-na-sina-y_news531076.html", "text": "Венета Райкова се оплака, че са й взели 244 евро за преглед на сина й. В момента тя е на почивка в турския курорт Анталия. „В хотела, в който почиваме днес ни взеха 244 евро за преглед на ушите на детето и промивка, не се шегуват с цените в Анталия!Да е живо и здраво детето, това е най-важно! Болката отшумява, мисля, че ситуацията е овладяна“, написа в социалните мрежи Райкова.\n Тя не скри, че е шокирана от цените в Анталия. \n„И тримата имаме мед застраховки, но ни взеха парите и това е… За мен не е нормално 244 евро за преглед и промивка с вода, нито е имало някакво лечение, нито лекарства, нито инжекции, поставената диагноза е инфекция…“, беснее водещата. \n", "date": "2017.07.22", "title": "Одраха кожата на Венета Райкова в Турция! Водещата е бясна след контролен преглед на сина й"}
{"url": "https://www.blitz.bg/svyat/zimata-v-rusiya-doyde-v-sankt-peterburg-imashe-poleditsa-snimki_news531086.html", "text": "​​​​​​​В събота, 22 юли 2017 година в руския град Санкт петербург се изсипа силен дъжд, а в района на Московския булевард падна град с такава сила, сякаш е настъпила най-лютата зима.\nПо обед Московският булевард бе покрит от толкова дебел слой лед, че се наложи той да бъде изгребван с лопати за сняг. Над града и в момента се чуват гръмотевици и се виждат светкавици. Превод и редакция: БЛИЦ \nИсточник: http://rusvesna.su/news/1500725328\n", "date": "2017.07.22", "title": "Зимата в Русия дойде! В Санкт Петербург имаше поледица (СНИМКИ)"}
{"url": "https://www.blitz.bg/svyat/uzhas-vlak-pregazi-3-godishno-momichentse_news531090.html", "text": "Тригодишно момченце бе прегазено от влак във Воронеж, съобщава местният тв канал „Губерния“. Влакът се движел по линията Назран – Москва.\n Нелепият инцидент станал пред една от къщите, покрай които минавала жп линията. \n Не са ясни обстоятелствата, при които момченцето се е озовало на релсите. \n Детенцето все още е живо и лекарите от местната болница се борят за живота му. Но лекарите не дават утешителни прогнози – детето е с кома 2-3 степен. \n", "date": "2017.07.22", "title": "Ужас! Влак прегази 3-годишно момиченце"}
{"url": "https://www.blitz.bg/svyat/rusiya-razpolaga-shchurmovi-samoleti-su-25-v-aviobazata-t-4-v-khoms_news531089.html", "text": "Официални лица в САЩ твърдят, че руската авиогрупа в Сирия разположила три щурмови самолета Су-25 на военното летище Т-4 Тияс между Хомс и Палмира, предаде Fox News. За проправителствените сили това е огромен плюс, който дава колосални преимущества.\nАвиобазата Ет-Тияс е разположена в стратегически район на 56 км източно от Хомс и е най-старата авиобаза на Сирия. Наричат я Тифор (Т4, англ. Tee Four). През 1930 г. Иракската нефтена компания построява тук четвъртата помпена станция по нефтопровода от иракската Хадиса до ливанската Триполи, транспортиращ нефт от находището в иракски Киркук. Първата буква „Т” е давана на всички станции по името на крайния пунк Триполи плюс поредния номер. \n  \nНякога тук е базирана сирийска авиационна бригада на изтребители-бомбардировачи Су-7Б. Според интернет сега там са разположени 4 сирийски ескадрили със Су-22, Су-24 и МиГ-25. \n  \nНа 3 ноември 2015 г. Пентагонът обяви, че там са прехвърлени 5 руски щурмови вертолета Ми-24. През октомври 2016 г. е построена нова писта за излитане. Ползвана е от руските ВКС като междинно летище при изпълнение на бойни задачи. \n  Редакция БЛИЦ \n \n", "date": "2017.07.22", "title": "Русия разполага щурмови самолети Су-25 в авиобазата Т-4 в Хомс"}
{"url": "https://www.blitz.bg/svyat/ukrainski-deputat-sled-megapodkup-koyto-ne-mozhe-da-si-kupi-dva-iphone-a-navednzh-e-golozets_news531079.html", "text": "Украинският депутат от \"Народен фронт\" Максим Поляков смята за гологъзци всички, които не могат да си позволят да си купят два іРһоnе-а наведнъж. Трябва да се отбележи, че това народният представител е заявил в хода на съдебно заседание, на което му бе определяна мярката за неотклонение по обвинение в получаването на подкуп в размер на 300 000 долара, пишат местни медии.\n След думите на прокурорите за това, че с получените в качеството на подкуп пари той е купил на себе си и на жена си два от въпросните смартфони, Поляков взе думата и парира: \"Работя от 16 години. Не съм чак такъв гологъзец, че да не мога да си купя два іРһоnе-а\".  \n \nСпоред версията на следствието, Поляков и неговият колега от Върховната рада Борислав Розенблат (изхвърлен от \"Блока Порошенко\") са получили неправомерно изгода от представител на чуждестранна компания.   \nВ замяна на подкупите избраниците са инициирали внасянето на промени в закони, законопроекти за разглеждане в Радата, а също и са оказвали натиск върху длъжностни лица от Държавния кадастър, Държавната агенция по горите, Държавната агенция за контрол на земите, органите на местното самоуправление, съда и прокуратурата.   Превод и редакция: БЛИЦ \n", "date": "2017.07.22", "title": "Украински депутат след мегаподкуп: Който не може да си купи два iPhone-а наведнъж, е голо*ъзец"}
{"url": "https://www.blitz.bg/politika/ne-2-ri-a-1-vi-avgust-shche-e-denyat-kh-za-otnosheniyata-mezhdu-blgariya-i-makedoniya_news530984.html", "text": "\n Има вероятност договорът за добросъседство с Македония да бъде подписан още на 1 август вечерта, вместо на 2-ри. Това пише в. „Монитор“. \n  \nВ момента „авангардна група“ е в Скопие и уточнява детайлите около визитата. \n  \nПреговорите по договора вече са приключили, следващата седмица трябва да бъде гласуван от Министерски съвет, а в последствие и ратифициран. \n  \nДокументът ще бъде подписа и на двата езика – български и македонски. В него се предвижда създаването на работна група по т.нар. обща история. В нея трябва да влизат представители на научните среди, общественици, историци. Три месеца след ратификацията тя трябва да се събере, като целта е да прегледа дали двете страни изпълняват договора и ще се следи дали продължават да се публикуват негативни статии в македонската преса. \n  \nОтделно от това страната ни възнамерява да регистрира договора в ООН и така да му даде обвързващ характер. Вицепремиерът Екатерина Захариева тръгва на обиколка из страните от Западните Балкани. \n  \nВ началото на следващата седмица е визитата в Белград, а след това директно отлита за албанската столица Тирана. Там ще бъде поставен въпросът за признаване на българското малцинство. \n  \nВ момента в страната се приема закон за малцинствата и българското не е включено, но правителството вече е взело мерки и е задвижило процедурата. \n  \nВ програмата са включени визити и в Подгорица, Сараево, Прищина. 6-7 посолства пък вече финализират процедурата по поставяне на пос терминали. \n \n", "date": "2017.07.22", "title": "Не 2-ри, а 1-ви август ще е денят Х за отношенията между България и Македония"}
{"url": "https://www.blitz.bg/obshtestvo/intervyu/mariana-popova-napravi-raztrsvashcha-izpoved-pred-v-shou-zashcho-e-plakala-tsyala-sedmitsa-shche-vdiga-li-skoro-svatba-i-koy-mzh-y-e-kazal-da_news530589.html", "text": "Мариана Попова не дава често интервюта, но не защото няма какво да каже. Тя е от творците ни, за които посланието и съдържанието са всичко, за което си струва да се говори, а често сюжетите, в които е централна фигура, са далеч от този смисъл. Прави го сега с откровено и приятелско отношение, защото се намира на прага на първите концерти от юбилейното турне, с което Орлин Горанов ще посрещне своята 60-та годишнина.\nПървите концерти от обиколката на големите летни сцени са в Стара Загора – на 11 юли, Добрич – на 12 юли и Варна – на 20 юли. За самия рожден ден пък класикът на българската поп музика ще изнесе голям концерт в Летния театър на Бургас на 10 август. Нежното присъствие ще бъде представено още от Кристина Димитрова, Марги Хранова и Тони Димитрова.\nПред репортер на „ШОУ” Мариана Попова е повече от откровена не само за творчеството, но и за личния си свят, за който от години избягва да споделя в публичното пространство.\n - Мариана, рядко давате интервюта, но сега поводът е 60-ият юбилей на Орлин Горанов и турнето, което всъщност е замислено като изненада за него… \n- Да, но изненадата ще е по-скоро за публиката, но пък и за него, защото когато хората дойдат в различните градове, в които гостуваме, и изпитат емоцията, ще отвърнат с такава, което ще е и своеобразен подарък за Орлин. Това е най-важното. А за мен това да пея с Орлин Горанов, да седя до него, е изключителна чест! Той работи с доказани артисти и винаги е на едно невероятно високо ниво. Даже не знам как да изразя онова, което чувствам в този момент, а и всеки път, когато имам възможността да работя с него. - Ако върнем времето назад – как се случи тази ваша първа среща с Орлин Горанов? \n- Всъщност аз се запознах с Орлин Горанов още по времето, когато пеех по клубовете с група „Кокомания”. Един път той, неговата съпруга и една голяма тайфа дойдоха да ме слушат. Тогава се запознахме, но само на „Приятно ми е, Мариана”, „Приятно ми е, Орлин”. Дълго след това, беше минала „Евровизия” през 2006-та и след песента „Let me cry”, извадих песeнта „Sometimes”. А после Дани Милев направи прекрасната песен „Lejos” и аз просто си представих как Орлин пее в нея. И това беше емоционалният момент, в който той каза „ДА, ще участвам”. Аз плаках една седмица вкъщи. Не можех да повярвам, че ще пея с Орлин Горанов! И когато я осъществихме, честно да ти кажа, просто не съм вярвала, че тази песен ще се превърне в такъв летен хит. Обиколихме цяла България с нея. И не вярвах, че сме способни след такава песен да създадем нещо също толкова силно и емоционално. Но се получи – появи се „Чуй ме”. С времето някак се затвърдиха хубавите песни помежду ни, а и има много хубава енергия. - Възраждането сега на подобни песни е лек намек за време, в което концертите бяха традиция, културата стоеше някак по-видима… \n- О, да. И аз съм много щастлива, че правим сега всичко това. Просто живеем в друго време. Но не смятам, че българската поп музика е само R&B. Напротив! В последните години особено истинските и качествените артисти реално пълнят залите с билети – хората идват заради теб, заради името ти, заради таланта ти, енергията. И това според мен е най-правилният обмен между публика и артист. Всичко останало са едни медийни бомби, които не водят до сериозното закупуване на билети, нито до правилното общуване с артистите и публиката. Щастлива съм, че ще ги има тези концерти, защото те са качествени и на тази сцена ще се качат едни пеещи и смислени артисти, със силни послания и с мисъл за това, което правят. Без излишни голотии и простотии – това, което иначе виждаме навсякъде. Ще има изкуство и музика, какво по-хубаво от това?! (усмихва се) - Факт е, че и R&B, и поп фолкът, са масовите, най-тиражираните стилове, но ето, че поп музиката се възражда със смели темпове! \n- За всеки стил има място под слънцето, разбира се. Всяка музика има своя таргет. \nили да звуча като тези мрънкащи старчета, които казват „Тези пък, младите, нищо не разбират!” Но е факт, както казваш, че тиражирани и по-масови са определени стилове. Медиите са доста отговорни за тази ситуация, защото постоянно се оправдават с репликата: „Ами това иска публиката!”, а това не е вярно. Публиката се възпитава. Вкусът се възпитава. За да иска публиката това, това й е предложено. Вината е обща, ако изобщо търсим подобен ракурс на темата. - Получавали ли сте някога досега предложение да участвате в проект на основата на такъв тип музика – примерно с поп фолк звучене? \n- От съвременните големи български звезди – не. Но аз ясно съм си заявила позицията в музикалното пространство и не смятам, че който и да е, би решил да направи в този смисъл някаква колаборация с мен. Всички знаят, че мен този тип музика не ме вълнува. Не е за мен. - Когато си говорихме преди около две години, думата ви беше, че в песните важно си остава крайното послание – предполагам, че и днес следвате този смисъл? \n- О, да, изцяло. Аз съм внимателна с таланта и с музиката, защото смятам, че тя ни е дадена, за да боравим много внимателно с нея. Не е основното да я използваме, за \nНо някои от тези решения кой млад изпълнител към кой жанр да се насочи в развитието си, до голяма степен са зависими от младостта. Нали не очакваме от едно младо момиче или момче да се забие да прави някакви сериозни неща?! Да, може, но ако е завършил класика, защото там децата надрастват себе си. Общувала съм с такива. Иначе повечето млади момичета държат основно на това да са секси, да танцуват, да са готини, да са cool, да са много яки – всичките тези модерни думи днес (усмихва се). Всичко това е част от младостта. - Е добре, а когато вие бяхте още по-младо момиче, с какви нагласи тръгнахте в музиката? \n-Аз съм пораснала с много различна музика. По мое време се смяташе, че да ти рапира един тъмен човек, казано в кръга на шегата, значи, че един черен ти се кара от телевизора (смее се). Не съм ги и слушала тези много. Израснах със Стиви Уондър, със Стинг, с Крис Риа, с „Бийтълс”. Възпитана съм с изключително различен музикален вкус от родителите си. Въпреки това и аз исках да съм много яка (смее се), много готина, но никога не съм си позволявала да бъда първична и примитивна – във визията си, в отношението си като цяло. Бях сравнително скромно момиче, не обичах да ме ядосват. - Онова, което претворявате в музиката като послания, не кореспондира ли по един или друг начин със ситуациите и решенията в личния ви живот? \n- Интересен въпрос наистина. Аз почти нямам автобиографични песни, по-скоро сме следвали онова, което ни носи мелодията в определените моменти. Но е нормално, човек расте. Мисля, че е много логично всичко, което се случва при мен, в моя живот. Човек расте, помъдрява и поема силата и енергията да осъзнава правилните, и важните неща. Естествено, и изглежда малко по-креативен, по-мъдър и в творчеството си. Аз просто пораснах. - Наскоро ви чух да казвате в едно тв предаване, че в личния ви живот няма никакви любовни драми – реплика, която е в абсолютен контраст с всичко, което се тиражира напоследък… \n- Човек винаги си знае какво му е. Има мисли в главата и когато разсъждаваме правилно, всичко си идва на мястото. В моя личен свят всичко е наред. Има спокойствие, баланс. Лято е, ваканция, добре сме (усмихва се). Чакаме си концертите и сме щастливи в емоциите. Но и с цялото това внимание се свиква. В крайна сметка, когато един човек иска да е популярен и да занимава хората със себе си, няма как да не се стигне и до личното пространство. Но ако е елегантно, възпитано и с отношение, аз нямам нищо против. - Май не са много елегантни медийните сюжети, в които сте централна фигура… \n- Чела съм какво ли не за себе си. И всичко винаги е много брутално и грубо. Но нали известният трябва да е лош, нещастен и зарязан… Всичко трябва да му е гадно. Известният човек няма право да бъде щастлив и усмихнат, това мисля, че е основната философия на някои ваши колеги (усмихва се). И затова мисля, че тези хора даже не трябва да бъдат наричани журналисти – така, както и много от хората с опити за музициране, не бива да бъдат наричани музиканти. - Къде е пресечната точка на достоверността в такъв случай по отношение на личния ви свят? С бившия ви партньор Ханес стигнахте до годеж, но вместо да последва сватба, дойде раздялата… \n- Чета всякакви глупости, но наистина велики глупости. Няма даже значение кой е „виновен” за тази раздяла, какво ще бъде и какво е било. Всякакви интерпретации, в които няма капка истина и смисъл. Да не говорим колко \nНо ако на някого му е удобно аз да съм виновна за всичко, съгласна съм – виновна съм за таланта си основно (смее се). - Към кои тип хора спадате – към тези, които съхраняват приятелството, дори и да са приключили любовните отношения или от онези, които затварят вратата завинаги в тази посока? \n- Определено от тези, които си оставят приятелството. Приятел съм с бившия си партньор. Но всичко е толкова субективно в този живот, че няма смисъл изобщо да се коментира. - А как се чувства човекът до вас в тази ситуация – актьорът Веселин Плачков, който като популярна фигура със сигурност познава вкуса на това да е център на медийното полезрение? \n- Чувства се страхотно. Всичко му е наред. Обикаля, играе спектакли. Предстои да излезе един прекрасен филм, в който той прави изключителна роля – „Дамасцена”. Двамата се чувстваме добре, чакаме си ваканцията (смее се). - Асоциацията за него продължава да тежи много с образа на Васил Левски, който той пресъздаде неотдавна… \n- Да, това е една силна личност, която е чест да бъде изиграна. Двете роли обаче, са много различни и не бива никога никой да сравнява когото и да е с Левски. Но той и сега прави изключителна роля. Просто нямам търпение да излезе филма през октомври. - Изненада ли ви появата на тази любов към Веселин Плачков в живота ви? \n- На мен винаги ми е много сложно да дефинирам любовта... честно казано нямам представа. Тя просто идва, случва се и няма нищо по-хубаво от това. А дали е изненада, дали е очаквана, сигурното е, че всеки има нужда от любов. - В предишната си връзка имахте предложение за брак, но тази крачка задължителна ли е за вас, в случай че взаимоотношенията ви с човека до вас са сериозни и с перспектива? \n- Изобщо не са ми важни тези неща. Тях обикновено ги подрежда животът. Не можеш да пишеш сценарий в любовта, даже не може да пишеш сценарий на живота си. Някой неща зависят от теб, но като цяло времето, ситуациите и пътят, по който вървим, ни показва как ще се развият нещата. Не мога дори да правя анализ на тези житейски моменти. Всичко, което се случва, просто се случва, няма нужда от излишни характеристики. - Вярвате в съдбата? \n- Не знам дали е съдба или просто енергия… всеки си го нарича по различен начин. Някои използват думата карма. „Пътят” ми харесва повече на мен. - Знам, че често се допитвате до дъщеричката си, предполагам, че и крачките в личния си живот не правите без нейно одобрение? \n- Разбира се. Децата са изключителни същества, много чисти до една определена възраст. От тях можеш да научиш най-практичния, най-прагматичния отговор. \nзащото то ще направи по-добрия избор от теб. Ако щеш, те дори са по-инстинктивни и по-егоистични, в най-добрия смисъл на думата. Докато ние големите малко сме на принципа „ама дали няма пък така да стане…”, „а ако не стане…”. Дъщеря ми е изключително щастлива с всичко, което се случва в моя личен живот, от който тя също е част. Доволна е. Усмихната. Чувства се прекрасно. - Значи имате пълната свобода да си изживявате щастието! \n- О, да – имам нейната благословия, това е най-важното. И всичко е наред. \n", "date": "2017.07.22", "title": "Мариана Попова направи разтърсваща изповед пред в. \"Шоу\": Защо е плакала цяла седмица, ще вдига ли скоро сватба и кой мъж й е казал \"Да\""}
{"url": "https://www.blitz.bg/svyat/amerikanski-general-prizna-che-sashch-nyamat-pravo-da-se-namirat-v-siriya_news530958.html", "text": "САЩ нямат правни основания да останат в Сирия, където без съгласието на Дамаск провеждат военна операция против терористите, заявил командващият специалните операции на САЩ генерал Реймънд Томас, цитиран от ria.ru.\n„Не е далеч денят, когато руснаците ще кажат: „САЩ, защо сте още в Сирия?” Те вече са близо до това... Ние влязохме в Сири оправдано, но ако руснаците разиграят тази карта, то, когато ние поискаме да останем, няма да можем да го направим. РФ може да го направи” – заявил генерал Томас на форум по сигурността в градчето Аспън, щат Колорадо. \n  \nТой припомнил, че единственото основание за пребиваване в страната на американските военни е борбата с тероризма. Поради това Вашингтон отказва да прекрати своите операции, независимо от протестите на сирийските власти. \n  Превод и редакция: БЛИЦ \n \n", "date": "2017.07.22", "title": "Американски генерал призна, че САЩ нямат право да се намират в Сирия"}
{"url": "https://www.blitz.bg/svyat/seizmolozi-plashat-s-nov-moshchen-trus-24-chasa-sled-ubiystvenoto-zemetresenie-khorata-na-ostrov-kos-prodlzhavat-da-bdat-v-panika-snimkivideo_news531007.html", "text": "\n 24 часа след  убийственото земетресение хората продължават да бъдат в паника тъй като според сеизмолозите вторичните трусове на остров Кос, които са над 200 вече ще продължат до края на месец юли. Очаква се нов вторичен силен земетръс от 6-та степен по Рихтер. Това съответно увеличава максимално притесненията сред населението и туристите, пише \"Български новини\". \nКатегорично туристическият сезон който е в разгара си е провален. Масово се отказват от вчера направени резервации, а намиращите се там туристи се изтеглят. От туроператорските фирми, както и собственици на хотели се опитват да успокояват туристите, но безуспешно. Целият остров е потънал в отломки от разрушени сгради, хората все още не смеят да се приберат по домовете си. Земята продължава да се тресе. Очевидци на остров Кос разказват как след труса морето сякаш набъбнало пред очите им. Властите предупредиха за опасност и от малко цунами.\n \nЗасегната е средновековна крепост на рицарите от  Ордена на св. Йоан, известни като хоспиталиери, която е построена на остров Кос през 14-16 век за защита от османските завоеватели и изиграва решаваща роля в борбата с тях. Повредено е също и минаре на джамия. Има много изключително много щети. Затворени са почти всички археологически обекти. В момента е възстановено работата на летището и полети вече се извършват към острова, но големият проблем е централното пристанище на Кос – което представлява и портал на Шенген.\n \nВъзстановена е дейността на по-малкото пристанище. С решение на кмеството гостите и жителите на остров Кос се могат да ползват транспорта вътре на острова безплатно. В момента нуждите на острова се обслужват от военни хеликоптери. Изпратени са екипи с лекари от Атина, тъй като местният здравен център няма капацитет за да поеме всички пострадали.\n \n \nРанени хора са настанени в здравния център на съседния остров родос, има изпратени и на остров Крит. Епицентърът е бил на 10 километра югоизточно от крайбрежния турски град и курорт Бодрум и на 16,2 километра източно от гръцкия остров Кос. Освен на гръцките острови, трусът е силно усетен и по западното егейско крайбрежие на Турция, предимно в град Бодрум. Загиналите са туристи – 22-годишен швед и 39-годишен турчин. Има и доста други които са сериозно ранени сред тях е норвежки гражданин, който загуби и двата си крака. \n  \n", "date": "2017.07.22", "title": "Сеизмолози плашат с нов мощен трус! 24 часа след убийственото земетресение хората на остров Кос продължават да бъдат в паника (СНИМКИ/ВИДЕО)"}
{"url": "https://www.blitz.bg/na-tozi-den/predi-144-godini-chovechestvoto-gubi-v-pozhar-edno-ot-skrovishchata-si_news531025.html", "text": "\n На днешната дата през 1903 г. пожар пламва в имението на великия руски писател Лев Толстой. В пламъците изгарят всички негови ръкописи, но почти всички произведения вече са публикувани. Литературният гений е сред начетените автори в света и днес. \n Трите му най-известни произведения - романите „Война и мир“, „Ана Каренина“ и „Възкресение“, са смятани за едни от най-значимите романи в историята и за връх на реалистичната литература. \nСамият Толстой е определян като най-великия романист в световната история. Лев Толстой е известен и като сложна и парадоксална личност заради неговите религиозно-моралистични и аскетични възгледи, които възприема през 80-те години на ХIХ век и които го превръщат във влиятелен морален философ и социален реформатор. \n", "date": "2017.07.22", "title": "Преди 144 години човечеството губи в пожар едно от съкровищата си"}
{"url": "https://www.blitz.bg/svyat/udar-v-afganistan-likvidirakha-sina-na-lidera-na-talibanite_news531058.html", "text": "Синът на лидера на радикалната групировка Талибани Мулави Хайбатулла Ахунзади е убит по време на нападение в Афганистан, съобщава Ройтерс. 23-годишният Абд ар-Рахман Халед е ликвидиран още в четвъртък в провинция Хелманд.\nВ същото време общо 16 афганистански полицейски служители са били убити, а двама други са били ранени при въздушни удари на САЩ в провинция Хелманд, съобщиха в събота властите.  \nИнцидентът се е случил в петък в 17 часа местно време при операция на афганистанските сили за сигурност срещу талибаните, уточнява Стандарт. \n  \n„При въздушните удари 16 афганистански полицаи са били убити, включително двама командири. Също така двама полицейски служители са били ранени“, уточниха властите.  \n \n", "date": "2017.07.22", "title": "Удар в Афганистан: Ликвидираха сина на лидера на Талибаните"}
{"url": "https://www.blitz.bg/layfstayl/shoubiznes/krisko-i-megz-pak-se-khvanakha-za-gushite-stigna-se-do-zaplakhi_news531044.html", "text": "Топ дизайнерката Мегз потвърди плъзналите слухове за сериозни караници между нея и певеца Криско.\n\"Ние и двамата сме силни характери. Всичко сме постигнали сами, буквално от нулата и имаме ясна идея как трябва да се случват нещата. Когато вижданията ни се разминават, настъпва сблъсък”, обясни Мегз в предаването на Гери Дончева. Припомняме, че двамата влязоха в открит конфликт заради певицата Тита, която Криско продуцира и която е част от проекта на Каканашева \"Ангелите на Мегз\".  \nА в медиите не веднъж плъзна информация как двамата са си крещели и дори са се гонили по магистралата. После на рождения ден на рапъра стана ясно, че двамата изглежда са се сдобрили, защото Каканашева присъстваше на партито.  \nКогато обаче Криско, който мрази медиите да се бъркат в личния му живот, научил, че Мегз се е разприказвала пред цяла България за драмите им, той полудял.  \nРапърът звъннал на топ дизайнерката и започнал да крещи. Той я обвинявал, че не може да си държи езика зад зъбите и че го злепоставя по този начин. На Мегз пък само толкова й трябвало и също се разкрещяла. Тя го обвинявала, че като толкова го е срам хората да научат, че има скандали по между им, да се научи да е по-професионален и да се контролира в комуникацията си с хората.  \nДвамата стигнали дори до заплахи. Има вероятност двамата повече да не работят заедно защото враждата им станала непоносима. \n", "date": "2017.07.22", "title": "Криско и Мегз пак се хванаха за гушите, стигна се до заплахи"}
{"url": "https://www.blitz.bg/layfstayl/rut-koleva-s-priznanie-az-sm-prosta-pevachka_news531074.html", "text": "„Аз съм проста певачка“, призна си сама Рут Колева, и то публично. Певицата, която е известна с високото си самочувствие, се самоопредели като „проста певачка“ в обществения си Фейсбук профил. Още по-интересното е, че никой от феновете не й възрази.\n „Самопризнанието“ Рут направи под снимка, на която позира заедно с победителката в „Мастършеф“ Божана Кацарова и култовата певица Сашка Васева, пише „Галерия. \n „Една проста певачка, една мастър шефка и една Икона, се събрали за фотогафията на деня. P.s: Аз съм простата певачка”, гласи постът на Рут. \n Сарказмът на Колева бе доловен от всички, макар и разкритикуван от някои. „Грозно е да се подиграва със Сашка Васева, а в същото време да позира до нея, все едно е експонат. Като имаш лошо мнение за някого, кажи му го в очите, а не да лицемерничиш за снимка“, възмутиха се интернет потребители. \n", "date": "2017.07.22", "title": "Рут Колева с признание: Аз съм проста певачка!"}
{"url": "https://www.blitz.bg/layfstayl/khoroskop/koya-zodiya-e-s-nay-shiroki-prsti-i-koya-pesti-kato-skot_news530979.html", "text": "\n При всеки знак от зодиака има различно отношение към парите и уникален начин да се разпорежда с бюджета си. Астрологичният анализ може да ви научи как да пестите пари, или пък как да станете милионер. \n Овен \n Харчи, харчи и не спира да харчи. Импулсивната натура на Овена някак го заставя да живее ден за ден. Затова и не може да задържи пари. Но пък има шанса да обуздае своите желания и да се научи на разумни инвестиции. Освен това може да работи много, а това му дава възможност да достигне финансова независимост. Овни, всеки път когато пожелаете да изхарчите парите си за някаква прищявка, си спомнете как сте ги изкарали. \n Телец \n От всички знаци в зодиака Телците най-много мислят за пари и в пари. Финансовата сигурност е много важна за тях. Дори когато избират най-доброто за себе си, пак ще проверят в сметката си дали имат пари за „черни дни“. Повечето Телци имат доста спестени пари и инвестират умно в имоти, или пък играят на борсата. \n Близнаци \n Те са склонни постоянно да се тревожат за пари, просто такава е природата им. Близнаци, помнете – можете да печелите пари толкова бързо, колкото и ги харчите. Необходимо е само да контролирате своите желания, за да не банкрутирате. Вашите отлични комуникативни способности и острият ви ум, винаги ще ви помогнат да печелите. Само вие можете да правите пари от нищо. \n Рак \n Под този знак са родени немалко милионери. Мнозина смятат, че първото място се поделя от Лъв и Телец, но грешат – Раците са номер едно. Именно те, интуитивно, знаят какво се търси. От тях стават едни от най-добрите промоутъри. Могат да ви продадат всичко. Няма защо да се колебаят да организират собствен бизнес. Най-много пари харчат за недвижими имоти и любимите си хора. \n Лъв \n Лъвовете имат най-голямо сърце сред останалите зодии. И заради това много обичат да харчат пари – за себе си, за онези, които обичат... Понякога дори са твърде щедри. А една тяхна черта ги превръща в прахосници – шопохолизмът им. Лъвовете не обичат да си отказват нищо и тъй като имат безупречен вкус, плащат най-високата цена. В критични моменти обаче се превръщат в скъперници. \n Дева \n Подобно на Близнаци и Дева може да прави пари от всичко. Девите имат безпогрешен нюх към изгодни сделки и постоянно се намират в трескавото им търсене. Вашият перфекционизъм пази парите ви. Никога не бихте похарчили просто така, за прищявка. Най-големият ви проблем е, че сте твърде добри – често давате заеми, които не ви връщат. \n Везни \n Вие се опитвате да установите равновесие във всичко, което правите в живота си. Понякога обаче балансът в бюджета ви ви кара да се разстройвате. Везните обичат красивото, да си организират пътешествия, да си купуват скъпи дрехи и да се отдават на скъпи развлечения. Налага се постоянно да държите под контрол парите си и колкото може по-рано да се замислите за бъдещето, за да не останете на улицата. \n Скорпион \n Можете спокойно да изхарчите крупна сума за каквото и да било. Скорпионите могат да си позволят това, защото винаги имат тайна банкова сметка или пък спестявания. Никой не знае колко точно пари имате, това е залогът за спокойствието ви. Само понякога се безпокоите за вашите финанси, но не изпадате в паника. \n Стрелец \n Управляваните от щедрия и благороден Юпитер, като деца вероятно са вярвали, че парите растат по дърветата. Сигурни сме. И понеже са късметлии, винаги получават възможност да заработят парите си просто така, отникъде. Можете да имате финансова независимост, просто намирайки се на нужното място в нужното време. Благодарение на оптимизма си Стрелецът с лекота се разделя с парите си, но и с лекота ги печели. \n Козирог \n Много внимателно се отнасяте към покупките си. Купувате онова, което ви е нужно от разпродажби, за да спестите пари. Козирозите могат да са хладнокръвни във финансовите въпроси, но ако близък човек се нуждае от помощ, те няма да пожалят средства. Имат уникалната способност да живеят в пределите на своите възможности и винаги трезво да оценяват всяка ситуация. Могат да размишляват цял ден, преди да изхарчат пари. \n Водолей \n Дори и да сте с ограничен бюджет, това никога няма да ви спре да купите онова, което искате. Сега! Винаги получавате желаното, защото правите за това всичко възможно. Вашите желания са на първо място. И постоянно мените навиците си, в зависимост от настроението. И бюджетът зависи от настроението ви. \n Риби \n При вас има две крайности. Можете да привлечете много пари, но също така и да ги изгубите като безумец. За някои Риби няма никакви граници, когато нещата опират до покупка. Когато намерите необходимия баланс, то тогава нищо не може да ви попречи да получавате повече и повече пари. Налага се да бъдете внимателни при общуване, тъй като много хора могат да поискат да се възползват от вашите финансови успехи. \nИзточник: tialoto.bg. \n", "date": "2017.07.22", "title": "Коя зодия е с най-широки пръсти и коя пести като скот?"}
{"url": "https://www.blitz.bg/intsidenti/stikhii/strakht-stava-vse-po-golyam-sega-i-italiya-se-raztrese_news531003.html", "text": "\n Земетресение с магнитуд 4.2 по Рихтер разлюля Централна Италия в ранните часове на събота. Това съобщиха от Националния институт по геофизика и вулканология на Италия. Към момента няма данни за жертви и разрушения, уточнява БГНЕС. \nПо данни на института трусът е бил усетен в 05.13 българско време, а епицентърът му се намира на 14 км. дълбочина на границата между провинциите Аквила, Риети и Терамо. Става дума за районите в близост до  . \nБЛИЦ припомня, че рано тази сутрин  . \n \n", "date": "2017.07.22", "title": "Страхът става все по-голям: Сега и Италия се разтресе"}
{"url": "https://www.blitz.bg/svyat/ruskite-vks-i-siriyskata-armiya-vzeli-strakha-na-teroristite-ot-id-kray-khama_news531023.html", "text": "Сирийската армия и руските ВКС продължават операцията по освобождаване от ИД нейната опора в град Акербат в източната част на провинция Хама, съобщи rusvesna.su.\nВ резултат на огневото поражение в местата на съсредоточаване, терористите понесли сериозни загуби в жива сила и техника, пише изданието с позоваване на сирийски източници. \n  \nСамо за миналото денонощие руските ВКС и сирийската артилерия унищожили в направление към град Акербат 4 пункта за управление, 6 склада с оръжие, 9 броя различна техника и над 150 терористи. \n  \nНай-главното обаче е психологичният ефект, предизвикан от загуба на управлението в отделни участъци на бойното съприкосновение и сломяване на волята за съпротива у редовите джихадисти. Малки отряди започнали да напускат предната линия. \n  \nКомандири на малки подразделения не желаят да изпращат хората си в предния край на отбраната, като знаят, че това няма да донесе полза и за по-малко от денонощие отрядът е техниката ще бъдат унищожени напълно. Според статистиката подразделения с численост 15-20 души на линията на съприкосновение живеят не повече от 9-15 часа. \n  \nПротивникът е сериозно разколебан, религиозните проповеди и заплахите вече не са в състояние да заставят терористите да отиват в бой. Настъплението на сирийската армия и руските ВКС ги принуждават да захвърлят оръжието и да напускат позициите в гражданско облекло. \n  \nПостоянно пристигащите от тила на ИД подкрепления вече не са в състояние да изменят ситуацията. Оказали се на предната линия на стотина метра от сирийските бойци, те моментално губят наглия си и безстрашен вид от рекламните клипове и бързат да се заровят в земята. \n  Превод и редакция: БЛИЦ \n \n", "date": "2017.07.22", "title": "Руските ВКС и сирийската армия взели страха на терористите от ИД край Хама"}
{"url": "https://www.blitz.bg/obshtestvo/ekskluzivno-stoyanka-mutafova-popilya-tezi-koito-ya-vkarakha-v-groba_news531013.html", "text": "Oт малка се влюбих в морето. Бях на 3 г. когато мама за първи път ме заведе във Варна. Това заяви в ефира на Нова телевизия актрисата Стоянка Мутафова.\n\"Сега се почувствах по същия начин. Видя ли море, има някаква магия за мен. Може да ми е лошо, но всичко ми минава, чувствам се добре. Никога не съм изпитвала страх, че ще се удавя\", каза още актрисата.  \n\"Има ме, има ме! Ще се обадя от някъде. Тук съм, ама няма да ви кажа точно къде\", така Стоянка Мутафова ще отговори на тези, които пускат  .  \nБЛИЦ припомня, че преди дни и дъщеря й  . \n \n", "date": "2017.07.22", "title": "Ексклузивно! Стоянка Мутафова попиля тези, които я вкараха в гроба"}
{"url": "https://www.blitz.bg/layfstayl/khoroskop/sedmichen-khoroskop-na-alena-za-24-30-yuli-eto-kakvi-iznenadi-vi-e-prigotvila-sdbata_news531024.html", "text": "\n \n Овен \nИдната седмица ще бъде по-напрегната, така че ще е добре да не се претоварвате, да не се въвличате в конфликти с околните и да не пътувате. Най-добре ще е, ако отделите време за рутинни занимания и за домашни дела. Не бързайте и довършвайте работата си. Бъдете последователни и прецизни. \n Телец \nПрез идните дни астрологичната конфигурация ще остане напрегната, така че времето няма да е подходящо за пътувания и за старт на нови инициативи. Избягвайте да се изявявате в професионален план и внимавайте да не попаднете в конфликтни ситуации с партньора си. През дадения период може да насочите вниманието си към финансови дела. \n Близнаци \nЗа вас би било най-добре да обърнете внимание на домашните дела и на хората, с които живеете, както и на заниманията, свързани с бизнес и финанси. Тъй като планетите ще са в напрегната конфигурация, добре ще е да избягвате пътувания и контакти. Времето не е подходящо за водене на преговори и сключване на сделки. \n Рак \nВремето не е подходящо за пътувания и бизнес дела, както и за предприемане на нови начинания и за обсъждане на финансови въпроси. Не се претоварвайте, избягвайте да се въвличате в стресови ситуации и се грижете добре за здравето си. Все така от полза за вас ще са дългите разходки на открито в приятна компания. \n Лъв \nПрез идната седмица планетната конфигурация ще бъде напрегната – не се претоварвайте, избягвайте да се вкарвате в стресови ситуации и се грижете добре за здравето си. Медитациите и разходките сред природата ще ви помогнат да се презаредите. \n Дева \nЗа вас периодът е подходящ най-вече за изяви в професионален план и за духовни практики: медитации, обръщане навътре към себе си. Поради напрегнатата конфигурация на планетите най-добре ще е да избягвате претоварванията, да не влизате в извънредни ситуации и да избягвате пътуванията. \n Везни \nПрез идната седмица може да учите и да пътувате, както и да развивате отношения и да работите с хора от чужбина. Тъй като небесната конфигурация ще бъде напрегната, избягвайте да влизате в конфликти, особено с висшестоящи. Не се претоварвайте и не се вкарвайте в стресови ситуации. \n \nСкорпион \nЗа вас през идната седмица не е препоръчително да предприемате пътувания – поради напрегнатата планетна конфигурация на небето е добре да избягвате да се въвличате в извънредни ситуации. Не се претоварвайте и не изпадайте в крайности. Времето не е подходящо и за изяви в професионален план. \n Стрелец \nПред дадения период изразявайте ясно и уверено позицията си, покажете се в най-добрата си светлина – както в личен, така и в делови план. Избягвайте претоварванията и щадете нервите си. Ако практикувате екстремни спортове, оставете заниманията си за следващата седмица. Не изпадайте в крайности. \n Козирог \nСедмицата ще бъде напрегната – ето защо е добре да избягвате да се въвличате в конфликтни ситуации в партньорските си отношения. Не се претоварвайте и се стремете да си спестявате стреса. Времето е най-подходящо за творчески дейности и спорт в умерени рамки. \n Водолей \nПрез дадения период внимавайте да не се подлагате на стрес, да не се въвличате в напрегнати ситуации. Грижете се за здравето си – бъдете умерени, спазвайте режим и се отдайте на здравословните си навици. През периода ще регистрирате по-висока активност към кратки пътувания, срещи и контакти. \n Риби \nСедмицата е подходяща за рутинна работа, за изпълнение на ежедневните ви дела и ангажименти, както и за интензивни срещи и разговори, за кратки пътувания, изобщо за повече движение. Изразявайте се ясно и конкретно, за да ви разберат правилно. \n", "date": "2017.07.22", "title": "Седмичен хороскоп на Алена за 24-30 юли! Ето какви изненади ви е приготвила съдбата"}
{"url": "https://www.blitz.bg/layfstayl/za-damite/test-izberi-si-edna-ot-tezi-16-zhabi-i-vizh-dali-shche-si-bogat-snimka_news530991.html", "text": "\n Жабата на богатството е символ в Древен Китай, който дарява нейния притежател с богатство, мъдрост и дълголетие. Пред вас са 16 жаби, изберете си една и разберете какъв е потенциалният ви източник на богатство: \n  \n \n 1.  Източникът на вашето богатство е професия, свързана с публичност, реклама, слава. За вас е важно да се грижите за външния вид, за добрия вкус. Трябва да бъдете ефективни и идеите ви ще са ефективни. Напълно възможно е вашето призвание да е журналистиката, салон за красота, модният бизнес, продажбата на бижута и маркови продукти. Не е изключена и творческа кариера на певец или актьор. \n 2.  Вашият източник на богатство сте вие самите. Вашите идеи, размисли, логика. Способни сте да измислите нова схема или качествено да реконструирате старата. Умът ви е рационален, а успешните ви сфери на дейност са финанси, право, наука. Умеете да мислите широко и свободно. Не се колебайте да се вслушвате във вътрешния си глас. \n 3.  Вашият източник на богатство е вярата. Искрена, дълбока и силна. Това е най-важното в живота ви. И не е задължително да е религия. Може да вярвате в своите мечти, своите сили, в това, което правите, а също и в хората около вас. И трябва да дарявате тази светла вяра на другите, да я споделяте по-често. Подхожда ви работа, която да помага на хората: учител, лекар, свещеник. \n 4.  Вашият източник на богатство е работата в екип, в кръг от единомишленици. Можете да работите и в офис, и вкъщи или да имате собствен бизнес. Но във всеки случай за вас е важно да бъдете близо до хора, които ви подхождат по дух: роднини, приятели от детството, съпруг(а), надежден партньор. С една дума, някой, който винаги подкрепя вас и вашите идеи, помага ви в случай на трудности. \n 5.  Вашият източник на богатство е абсолютно всичко, свързано с домашния уют. Вашето хоби е готвенето на различни манджи, кухненските уреди и тяхната поправка, градинарството, създаването на уют. Можете да бъдете собственик на симпатично магазинче или кафе, да се занимавате с текстилна промишленост, растения и градинарски инвентар. А можете в домашния комфорт на жилището си да се отдадете на семейството и децата. \n 6.  Вашият източник на богатство е активността, действието и движението напред. Девизът ви е: „Животът е действие!“. Професията ви задължително трябва да бъде свързана с пътуване и пътешествия. Също е важно да отделяте време за спорт. Ако работата ви не е свързана със спорт, си изберете подобно хоби. И душата няма да остарява. Движете се! \n 7.  Главният източник на богатство е алчността, желанието. Тази дума не е задължително да се свързва с користолюбие, с личен интерес. Например, има алчност за живот, за щастието и удоволствието, което то носи. Ще бъдете като „риба във вода“ в сферата на развлеченията или в ресторантьорския бизнес. Очаквате от живота чувствени удоволствия и се стремите да доставяте наслада не само на ума, но и на тялото. И още едно условие – задължително трябва да обичате своята работа. \n 8.  Всички видове шоу, фестивали – са източник на богатството ви. Можете да станете аниматор на детски партита, фотограф, шоумен, музикант. Важното е във вашата професия да има ярки цветове, защото сивата монотонна рутина определено не е за хора като вас. \n 9.  Източникът на богатство за вас са чувствата, способността към емпатия, разбирането на другите. Вие можете да бъдете добър психолог, въпреки че в този случай може да ви попречи излишната емоционалност. Стремете се към хармония. Идеална за вас е творческата работа, като никой друг умеете да изразявате своите чувства. Милосърдни сте и винаги пълни със съчувствие към тези, за които животът е тежък. \n 10.  Вашият източник на богатство е строгата доброта. В живота се стремите да „причинявате“ добро. Вероятно сте строги и придирчиви към хората, въпреки това под привидната суровост се крие топла душа. Вашето добро винаги върви с юмруци. Призвани сте за работа в полицията или в армията. И във всяка сфера, в която е нужна критика. Но не забравяйте, че критиката трябва да е градивна. \n \n11.  Източникът на вашето богатство е бизнесът. Особено ако е свързан със строителството. Нужно ви е постоянно да създавате нещо ново, което да служи на хората за дълго. Вие сте сериозен и отговорен човек, който умее да бъде самокритичен и да извлича урок от собствените грешки. Добър наставник сте и учител за по-младите, които тепърва поемат по своя път. \n 12.  Основният източник на вашето богатство е всичко свързано с металите и скоростта. Например автомобилната промишленост и всичко, което е свързано с влакове или самолети. Като модерен човек за вас е важна скоростта. а също така надеждността и качеството. Понякога ви се струва, че сте изтощени от надпреварата и нямате време да живеете. В такива моменти ви е нужна почивка. \n 13.  Вашият източник на богатство е да дарявате топлота, радост. На себе си и околните. Важно е да не се тревожите за дреболии, защото винаги на тяхно място идват нови. Задачата ви е да раждате идеи, да излизате от рамката, да създавате основи. И ако в началото не всичко ще е идеално скроено, то в един момент всички ще се убедят в размаха на вашите идеи. Могат да ви смятат за груб човек, но в действителност вие желаете на всички само доброто. \n 14.  Източникът на вашето богатство е чувството за хумор. Може да го демонстрирате блестящо във всяка област. В много сфери сте просто незаменими. Остроумието ви помага не само да намирате истински приятели, но и да сте двигател във вашата кариера. Главното условие е шегите ви да не бъдат зли. \n 15.  Източникът на богатство за вас е всяка професия, имаща отношение към чистотата, дори в някаква степен към стерилността. С успех бихте имали кариера на лекар или учен. В живота също трябва да държите своите мисли чисти, да бъдете морален човек с неопетнена съвест. Именно на вас никога няма да ви хрумне да извършите нещо подло. Всичко това би се отразило на самия вас. \n 16.  Източникът на вашето богатство е отвъд моретата, в далечна страна. Между другото, в живота ви морето винаги ще играе важна роля. Ето защо най-добре е работата или хобито ви да бъде свързано с вода. Но не е задължително да ставате рибар или водопроводчик. Може просто да вземете уроци по гмуркане или да си купите аквариум и да медитирате, гледайки красиви плуващи рибки, грижейки се за тях. \n \n", "date": "2017.07.22", "title": "ТЕСТ: Избери си една от тези 16 жаби и виж дали ще си богат (СНИМКА)"}
{"url": "https://www.blitz.bg/svyat/putin-napravi-interesni-lichni-priznaniya-i-spodeli-tayniya-si-psevdomin_news530999.html", "text": "\n Руският президент Владимир Путин още не е решил дали да се кандидатира за четвърти мандат през пролетта на 2018 година. Пред възпитаници на образователния център „Сириус“ в Сочи обаче той обеща да не предприема конституционни промени, за да може да управлява неопределено време, предаде Ройтерс. \nПутин не посочи дали възнамерява да определи някого за свой наследник на върха на държавата. И заяви, че това е въпрос на избор от народа. \nКато три най-важни ценности в живота си Путин посочи самия живот, любовта и свободата. А най-голямо влияние в живота му е оказало разпадането на Съветския съюз.  \nПутин сподели и псевдонима си по време на обучението в съветската разузнавателна школа – Платов.\n", "date": "2017.07.22", "title": "Путин направи интересни лични признания и сподели тайния си псевдомин"}
