{"url": "https://www.blitz.bg/politika/doza-smyakh-donald-trmp-napravi-istinski-furor-s-tova-stranno-aziatsko-rkostiskane-snimki_news557553.html", "text": "Президентът Доналд Тръмп участва в церемония за откриване на 10-странна среща във Филипините. Държавата е негова крайна спирка в турнето му в пет страни в Азия, пише \"Дейли Мейл\".\nКонференцията в Манила бе открита с богата церемония, включваща нетипична групова снимка на световните лидери. Вместо да стоят мирно в редица, държавните глави се подреждат за традиционно ръкостискане, което явно обърква сериозно Тръмп, който се чуди какво точно да прави с ръцете си. \n\"Дай ни най-ярката си усмивка\", помага му лидерът на церемонията, когато се появяват светкавиците на камерата. \nТръмп бе видимо объркан, но се засмя на глупавата ситуация и в крайна сметка се справи, за разлика от руския премиер Дмитрий Медведев, който се ухили широко и отвори широко ръце, докато всички останали прекосиха своите. Превод и редакция: БЛИЦ \n \n \n \n \n \n \n \n \n", "date": "2017.11.13", "title": "Доза смях! Доналд Тръмп направи истински фурор с това странно азиатско ръкостискане (СНИМКИ)"}
{"url": "https://www.blitz.bg/politika/borisov-pred-pier-khaylbron-blgariya-e-predvidim-partnor-na-ebvr-snimki_news557588.html", "text": "Доброто сътрудничество между България и Европейската банка за възстановяване и развитие и потенциалът за бъдещо сътрудничество бяха обсъдени на среща на министър-председателя Бойко Борисов с вицепрезидента на ЕБВР Пиер Хайлброн, съобщиха от пресслужбата на МС.\n Хайлброн отбеляза ръста на българската икономика, инвестициите и потреблението, които са отчетени в последния анализ на банката. Според премиера Борисов страната ни е предвидим партньор, който залага на фискалната дисциплина. Той посочи, че основните инвестиции са в сектори, които генерират растеж, като образование и инфраструктура. Политиката на правителството е насочена към подобряване на бизнес средата чрез реформа на административното обслужване, поддържане на ниски данъци и борба с данъчните измами и контрабандата, каза Борисов. \n Българският премиер и вице-президентът на ЕБР обсъдиха и перспективите за европейска интеграция на Западните Балкани. Чрез реализирането на проекти в областта на инфраструктурата и особено газовата, транспортната и цифровата свързаност Западните Балкани ще се приближат осезаемо към европейските си съседи. \n През октомври тази година президентът на ЕБВР Сър Сума Чакрабарти покани премиера Борисов заедно да открият Срещата на върха за инвестиции в Западните Балкани, която ЕБВР организира през февруари 2018 г. в Лондон.    \n На срещата присъстваха вицепремиерът Томислав Дончев, както и Шарлът Ру, управляващ директор на ЕБВР за Централна и Югоизточна Европа и Лариса Манастърли, директор за България на банката. \n  \n \n", "date": "2017.11.13", "title": "Борисов пред Пиер Хайлброн: България е предвидим партньор на ЕБВР (СНИМКИ)"}
{"url": "https://www.blitz.bg/layfstayl/za-damite/taynata-dieta-na-prvata-dama-na-frantsiya-bridzhit-makron_news557591.html", "text": "\n Първата дама на Франция Бриджит Макрон може и да е на 64 години, но много по-млади дами биха завидели на начина, по който изглежда. Тя определено има фигура, която според някои специалисти се постига само с много спорт и строга диета, пишат от iwomen.bg. Признание за младоликия си вид Макрон получи от самия американски президент Доналд Тръмп. \"Вие сте в толкова добра форма\", възкликна той на официалното си посещение във Франция. \n Оказва се обаче, че тайната на Макрон не е в приема на какви ли не зелени фрешове, салати и суперхрани, а в нещо далеч по-просто. Според главния готвач на Елисейския дворец  Бриджит единствено се старае да яде поне 10 вида различни плодове и зеленчуци всеки ден, като същевременно не се лишава от вино и сирене, когато й се прииска. \n В интервю за „Дейли телеграф“ той обяви, че като цяло семейство Макрон са традиционалисти, що се отнася до храната. Харесват френски ястия с продукти, които се доставят от места на не повече от 100 км от Париж и с подправки и билки от градините на резиденцията. По думите на готвача виното и сирената отново са в менюто, след като преди това са били извадени от него от президента Никола Саркози. Единственото изискване на първата дама е 10 вида свежи плодове и зеленчуци, както и никаква вредна храна, разкрива готвачът. \n", "date": "2017.11.13", "title": "Тайната диета на първата дама на Франция Бриджит Макрон"}
{"url": "https://www.blitz.bg/lyubopitno/dzhadzhi/ima-li-zashcho-da-se-strakhuvame-ot-internet-nyakolko-pouki-ot-istoriyata-na-komunikatsiite-snimki_news557592.html", "text": "\n През 1999 година, когато интернет технологията все още била посрещана със суеверен страх от съвременниците й, Дъглас Адамс пише есе, в което с неподражаемия си хумор осмива британския консерватизъм на BBC. Той разказва за начина, по който уважаваните журналисти на популярната медия се опитвали да произнасят интернет адресите, изтичайки ги с всички им точки, тирета и чертички с тайната надежда, че зрителите им (за разлика от тях) разбират дигиталните заклинания. И както журналистите, така и всяко поколение с мрънкане и оплаквания се научавало да ползва я новите умни телефони, я печатната книга или пък модното за една много по-далечна ера колело, пише obekti.bg. За Адамс отношението ни към технологии зависи преди всичко от това, в кой етап от живот ни заварва появата им: \n Днес, през 2017 година, когато интернетът вече е неразделна част от живота ни, все още се намират хора, които си представят пребиваването във Фейсбук като последните дни на Содом и Гомор. Пример за това са думите на  известния журналист и редактор на New York Times, който се оплаква, че въпросното нововъведение е способно ерозира човечността ни: \n \n  \n Страхът от телефоните в  Nature  и софийският трамвай . \n Макар, че е възможно някои от безпокойствията на горния цитат да са ни минавали през ума, ще побързам да ви уверя, че след години ще изглеждат по-нелепо и от следващия пример за телефона. В края на 19 век научното списание Nature пуска поредица от статии, които изразяват страха на обикновени хора и дори учени към новите технологии. Една от най-популярните сред тези статии е озаглавена „Отмъщението на природата срещу гениите“, където авторът изразява възмущението си срещу електричеството, телеграфа и телефона. \n \n Изумлението от телефоните било толкова голямо сред някои групи, че в Австралия през 1881 година се появил култ наречен „Телефонът“, който виреел около вярването, че чрез него била възможно връзката с отвъдното. Но ето и един пример от родна България. В есето си \"В електрическия трамвай„ Иван Вазов ни споделя не само собственото си страхопочитание към електричеството, телеграфа и телефона, но и това на неговите съвременници: \n \n Разбира се, същия този трамвай от есето е бил истинско зрелище за софиянци. Във времето, когато автомобилите в столицата били наричани „гяволски коли“ трамваят е имал възможността да присъства в кошмарите на не малко столичани: \n Страхът на монасите към книгопечатането - De laude scriptorum manualium \n Немският монах от 15 век Йоханес Тритемиус твърди в своята „Възхвала на книжниците“, че печатането на книги подкопава културата, етоса и ежедневието на монасите и всички, които се интересуват от книги и писаното слово. Той виждал в печатната машина заплаха за монашеската общност и духовността на  съвременниците му. Преписването изграждало характер, също както цепенето на дърва и било повече „вътрешно упражнение“ на волята и духа, отколкото изпитание за тялото. За Тритемиус новите печатни книги били напълно неравностойни на старите, ръчно написани книги. Хартията им е била некачествена, за това препоръчвал новите напечатани книги да се преписват отново на ръка, за да се запазят за в бъдеще. Освен това били грозни, недостъпни и не можело много да им се вярва, защото къде отивал авторитетът на книжовната школа.Ако телефонните обаждания до отвъдното не са се сторили достатъчно абсурдни на някои ето и няколко думи срещу книгопечатането. През 19 век дебат около достойнството на книгопечатането, вестниците и списанията не съществувал, но такъв се състоял няколко века по-рано, в годините на изобретяването на печатната преса от Гутенберг. \n В заключение - Сократ  срещу писаното слово \n Писането, това най-богоугодно монашеско занимание, обаче намира и своите критици в историята. Древногръцкият философ Сократ бил eдин от най-яростните противници писаното слово и последен от нашите примери за безпочвените страхове спрямо новите форми на комуникация. Истинското знание според него идвало само чрез диалога и непосредственото общуване между хората. В диалога си „Федър“, записан от ученикът му Платон (явно без неговото разрешение) Сократ ни казва следното: \n  \n \n \n [1] Станоева, Е. 2005. Софийският трамвай. Сп. Критика и хуманизъм, кн. 20 бр. 1, 2005. Фондация за хуманитарни и социални изследвания, София. \n [2] Платон. 2007. Федър. Издателство „Планета-3“, София,с. 28. \n \n", "date": "2017.11.13", "title": "Има ли защо да се страхуваме от интернет? Няколко поуки от историята на комуникациите (СНИМКИ)"}
{"url": "https://www.blitz.bg/daydzhest/ako-imate-tatuirovki-vnimavayte-v-tezi-sedem-strani-snimki_news557593.html", "text": "\n „На входа на сауна в Япония много обидена жена каза на леля ми, че не може да влезе, защото има татуировка“, разказва пред ВВС испанска туристка, пожелала да остане анонимна, пише profit.bg. \n Споделя, че ситуацията била много странна, тъй като не смятала, че човек може да бъде изгонен от дадено място само заради това. В традиционните японски сауни, наречени офуро, хората се къпят голи и достъпът на посетители с татуировки е забранен. \n На входа на тези центрове са залепени бележки, на които пише „Без татуировки“, придружени с рисукна на татуиран човек в червен кръг, означаващ, че не може да премине. \n Обществени места в Япония \n Това е една от изненадите за посетителите с татуировки в азиатската страна. Други места, на които също не са добре дошли, са: обществените басейни, някои спортни зали, някои барове и дори някои магазини. \n \n Макар че Япония има големи традиции в рисунките върху кожата, заради наложената забрана от правителството през XIX век татуировките продължават да се свързват с престъпниците. \n„Хората с татуировки все още имат лош имидж, най-вече защото се свързват с членовете на Якудза - японската мафия, които са татуирани“, разказва пред ВВС Хулио Рентерия, мексиканец, който живее в Япония от 20 години. \n Татуировките на Буда \n В Шри Ланка и Мианмар татуировките обикновено се приемат, но туристите могат да си навлекат сериозни проблеми, ако имат рисунка с лика на Буда. \n „За нас Буда е много свещен, проява на голямо неуважение е хората да го носят като украса“, казва Нанда Сири от Шри Ланка. През 2014 г. британска туристка беше арестувана и принудена да напусне страната, защото имала татуировка на ръката си, изобразяваща Буда, седнал в цвете лотос. \nПрез 2013 г. друг британец също беше арестуван на летището. \n В Мианмар миналата година испанска туристка беше застрашена от депортация заради татуировка с образа на Буда на десния си прасец. В крайна сметка, властите поискаха тя да напусне страната по собствена воля и от съображения за собствената й сигурност, тъй като „някои хора могат да сметнат татуировката на крака като обида към религията“. \n В будистките култури главата е най-свещената част от тялото, а краката – най-маловажната част. Така че Буда, татуиран под кръста, може да предизвика голям скандал. \n В Тайланд, където има много студиа за татуировки, през 2011 г. влезе в сила закон, забраняващ туристите да си татуират ликове на Буда и това е изписано върху табели на няколко езика. Ограничението обаче не се спазва твърде строго. \n \n „Ще се изненадам, ако разбера, че някой е бил подложен и на най-малката дискриминация в Тайланд, защото има татуировки. Това е една от страните, в които татуировките са на най-голям показ“, казва Джон Дуранте - татуист, който е обиколил над 50 страни и е посещавал Тайланд няколко пъти. \n Някои татуировки се смятат за свещени и се правят на специални церемонии от будистки монаси, които изпадат в транс. \n Иран, ОАЕ и Турция \n В Иран, ОАЕ и Турция татуировките в някои случаи не се излагат на показ и дори са забранени. Амира Ескандар, иранка, която живее в Канада, разказва пред ВВС, че неин приятел работи нелегално като татуист. „Много е опасно, защото ако го разкрият, може да отиде в затвора“, споделя Ескандар. \n „Татуировките се смятат за контрареволюционни, западни и Революционната гвардия защитава тези ценности на религиозните фанатици“, допълва тя. \nВсички туристи ще бъдат посрещнати с отворени обятия в Иран, дори мъжете да са с татуировки. Но жените трябва да се съобразяват с ислямския начин на обличане, така че ще се наложи да скрият татуировките си под дрехите, обяснява Амира. \n Тя споделя, че въпреки всичко някои от иранските й приятелки имат татуировки, но внимават да са дискретни и да не бъдат открити на обществени места. \n В Обединените арабски емирства има фетва, според която татуировките са форма на самонанесено нараняване. Според жителите на ОАЕ татуировките не са много често срещани и хората, които ги имат, трябва да ги премахнат, ако искат да работят в армията, полицията и някои авиокомпании. \n Туристите, които покриват татуировките си, няма да имат проблеми. Но видимите татуировки не се гледат с добро око. \n \n В Турция има закон, който влезе в сила през 2014 г. и забранява татуировките и пиърсингите в училищата, въпреки че забраната предизвика сериозен обществен дебат. Татуировките са много популярни сред младежите в страната. Учениците нямат право също да се гримират и да боядисват косата си. \n „Какви са тези татуировки? Защо да наранявате така тялото си? Не се подмамвайте от чужденците. Бог не го иска, включително можете да се разболеете от рак в бъдеще“, каза турският президент Реджеп Ердоган на футболиста Берк Йълдъз при посещение на стадион през 2014 г. \n Това мнение се споделя и от други фундаменталисти в страната, които обаче съжителстват добре с хора, следващи западния начин на живот. \n Татуистът Джон Дуранте казва, че би внимавал най-вече в мюсюлманските страни. „Но в мнозинството от страните, в които съм пътувал с много татуировки и пиърсинги, не съм имал никакви проблеми“, уверява той \n", "date": "2017.11.13", "title": "Ако имате татуировки, внимавайте в тези седем страни (СНИМКИ)"}
{"url": "https://www.blitz.bg/svyat/putin-se-vidya-s-erdogan-i-obyavi-interesna-novina-za-otnosheniyata-rusiya-turtsiya_news557586.html", "text": "\n Президентите на Русия и Турция Владимир Путин и Реджеп Ердоган разговаряха в руския черноморски курорт Сочи. Двамата са обсъдили регионални въпроси, включително кризата в Сирия. Това съобщават руските медии. \nГоворейки в началото на срещата, руският държавен глава Владимир Путин заяви, че отношенията между Русия и Турция \"могат да се разглеждат като почти напълно възстановени\", докато турският президент Реджеп Тайип Ердоган е посочил, че двустранните отношения се развиват \"всяка една минута\". \nПутин е отбелязал, че търговският оборот между двете страни е нараснал с една трета по време на първите осем месеца на настоящата година след спад през 2016 г. Той добави, че Русия и Турция си сътрудничат по редица регионални и международни въпроси, включително уреждането на сирийската криза. \nПутин също така благодарил на Ердоган и отбелязал, че двете страни продължават срещите на високо равнище, изразявайки увереността, че сегашната среща ще бъде успешна. \n\"Наистина, ние сме доста близо до вас, както казахте\", заяви руският държавен глава пред турския си колега, изразявайки благодарност, че той е посетил страната му. \nОтношенията между държави страни претърпяха редица сътресения през последните години, след като през 2015 г. Турция свали руски самолет на турско-сирийската граница. \nПрез 2016 г. Ердоган се извини за инцидента. Тогава Русия започна да вдига ограниченията и започна процесът на нормализиране на търговските и икономическите отношения. Превод: БЛИЦ \n \n", "date": "2017.11.13", "title": "Путин се видя с Ердоган и обяви интересна новина за отношенията Русия-Турция"}
{"url": "https://www.blitz.bg/intsidenti/stikhii/tragediyata-v-iran-sled-opustoshitelnoto-zemetresenie-e-neopisuema_news557572.html", "text": "Броят на жертвите от земетресението в Иран достигна до 407 души, пише местното издание Tehran Times, цитирано от \"Фокус\". Според последни данни пострадалите са над 6,600 души.\nПрипомняме, че във вечерните часове на неделя районът по границата между Иран и Ирак бе ударен от разрушително земетресение. По данни на Европейския средиземноморски сеизмологичен център трусът, регистриран в 21.18 часа (местно време), е бил с магнитуд от 7,6 по скалата на Рихтер, а Геологическият топографски институт на САЩ оцени силата му на 7,2 по Рихтер. \nЕпицентърът на труса бе на 204 км североизточно от иракската столица Багдад и на 108 км западно от Керманшах, Иран, с дълбочина от 10 км под земната кора. \nТой е усетен и в съседните страни, включително Турция, Кувейт и Обединените арабски емирства (ОАЕ). \n", "date": "2017.11.13", "title": "Трагедията в Иран след опустошителното земетресение е неописуема"}
{"url": "https://www.blitz.bg/lyubopitno/dzhadzhi/yasni-sa-mobilnite-prilozheniya-koito-tayno-tochat-smetkite-ni-no-eto-i-koi-sa-nay-poleznite-aplikatsii_news557605.html", "text": "\n Преди време ви показахме  . Конкуренцията между тях в глобален мащаб е изключително интензивна, пише Business Insider. Създателите на приложения се борят да завладеят вниманието и интереса на потребителите по всякакъв начин. \n Неотдавна американската компанията ComScore, предоставяща маркетингови данни и анализи на предприятия, медийни и рекламни агенции и издателства, проучи мнението на потребителите на възраст 18 - 34 години за приложенията, \"без които които не могат\", пишат от \"Economic.bg\". \n 5. YouTube \n 4. Facebook Messenger \n 3. Facebook \n 2. Gmail \n 1. Amazon \n", "date": "2017.11.13", "title": "Ясни са мобилните приложения, които тайно точат сметките ни, но ето и кои са най-полезните апликации"}
{"url": "https://www.blitz.bg/layfstayl/madlen-algafari-dere-klientite-si-nyama-da-povyarvate-kakva-tarifa-e-obyavila-terapevtkata-samo-za-chas_news557562.html", "text": "Една от най-популярните ни психоложки – Мадлен Алгафари, е станала страшна скъпчийка. Терапевтката масово дере пациентите си с по 80 лева на час, което е доста скъпа тарифа на фона на средната такса от 40 лева. На всичкото отгоре сеансите й често преминават в мъчително четене на собствената си поезия, твърди  \"Таблоид\".\nАлгафари обаче използва популярността, която й осигуриха телевизиите и прибира пари като за преглед при професор, макар изобщо да не е хабилитирана.  \nСинеоката половинка на пиара Нидал Алгафари смятала, че евтините сеанси не помагат на болните, защото тогава те нямат доверие в лекуващия. Освен това блондинката прилага и нетрадиционни методи – тъй като в последните години пише стихове, психоложката ги превърнала в терапия. „Всички знаем, че хубавите, подходящи думи лекуват. А поезията е музика за душата”, обяснявала Алгафари на колегите си.  \nВъпреки високите тарифи, кабинетът й бил пълен с посетители, а свободни часове се записвали за месец напред. Единствено на по-евтини цени психоложката приемала възрастни хора и студенти, които нямат възможност да плащат космически тарифи за слушане на дилетантски стихчета. Пациенти на Алгафари потвърдиха, че хитрушата разчита в повечето случаи на нетрадиционни методи, но пък често постига успех и разрешава психичните проблеми на закъсалите. \nВ същото време красавицата не се спира да организира семинари и да води работа в групи, като темите са най-разнообразни – за това как да сме успешни и креативни до родителските грешки. На форумите си Мадлен се радвала на много посетители и сериозно внимание дори от здрави хора, които идвали, за да подредят житейски нещата си по най-правилния начин.. \n \n", "date": "2017.11.13", "title": "Мадлен Алгафари дере клиентите си, няма да повярвате каква тарифа е обявила терапевтката само за час!"}
{"url": "https://www.blitz.bg/svyat/idva-li-erata-na-slabite-amerikantsi-zamenyat-mesoto-s_news557493.html", "text": "\n Компанията от Силициевата долина Impossible Foods, която разработва вегетариански храни с вкус и мирис на истинско месо, си гарантира масово разпространение в САЩ. \n Стартъпът, който може да се похвали с подкрепа от милиардера Бил Гейтс, сключи сделки с водещи дистрибутори, работещи с голяма част от американските ресторанти. \n Така иновативната компания ще може да тества амбициите си за дълбоко проникване в месопреработвателната промишленост на САЩ, пише Financial Times. \n През последните години редица рискови инвеститори вложиха пари в технологични стартъпи, занимаващи се с разработка на нови храни на растителна основа, като Beyond Meat и Memphis Meats. \n Impossible Foods вече е набрала финансиране за 273.5 млн. долара, като сред инвеститорите има имена, като Google, Khosla Ventures и Temasek Holdings. \n Дистрибуторите, сред които е и международният бранд Sysco – компания с 28 млрд. долара пазарна капитализация, вече са започнали да предлагат на клиентите си специалния бургер на Impossible Foods, който е създаден от соя и пшеничен протеин. \n \"Виждаме, че търсенето на растителни протеини идва от хора, които се опитват да намалят консумацията си на месо“, казва Стейси Сопинка, вицепрезидент по иновации и продуктова разработка в US Foods – компания, която обслужва 250 хил. ресторанта и вече има договор с Impossible Foods. \n Иновациите в храната са нещо доста по-сложно, отколкото това, с което се занимават останалите технологични компании в Силициевата долина. Основната причина - че храната е силно регулирана, за разлика от други отрасли. \n Начинът, по който компаниите за храна и технологичните фирми се разрастват, е фундаментално различен“, казва Тод Бойман, бивш технологичен инвеститор, понастоящем изпълнителен директор на Hungry Planet – фирма, произвеждаща вегетариански растителни продукти. „Не става дума за битове и байтове, а за бургери и хапки (bites – игра на думи с битове)“, казва той. \n Въпреки че имитацията на месо от растителни продукти съществува от близо 3 десетилетия, пазарът в САЩ засега не възприема тази иновация. \n Продажбите на вегетарианско месо в САЩ скачат с 6% през миналата година, но въпреки това то заема дял от едва 2% от американския месен пазар, по данни на компанията за проучвания Nielsen. \n В същото време консумацията на червено месо и на пилешко нараства с 4.3% от 2011 г. насам, посочва Кейтли Джоунс от Министерството на земеделието в САЩ. Тя описва пазара на вегетарианско месо като „просто премигване на нашия радар“.   \n Цели 5 години са нужни на Impossible Foods, основана през 2011 г. от биохимика професор Патрик Браун, за да разработи вегетариански бургер, който да имитира телешко месо. Понастоящем продуктът дори може да бъде леко кървав, когато се приготвя алангле. \n \n Преди 2 месеца Impossible Foods започнаха производство в новооткрита фабрика в Оукланд, където работят над 40 души персонал. Компанията произвежда до 1.4 млн. паунда Impossible бургери на месец, посочва Дейвид Лии, ръководител финанси във фирмата. \n Оказва се, че имитацията на месо е по-скъпа от стандартните месни продукти. \n „Значително по-скъпо е спрямо стандартното месо“, казва Джон Магазино, който работи за дистрибутора Chef's Warehouse. \n С цена от 14 долара, бургерът на Impossible Foods е най-скъпото предложение в хранителната верига Hopdoddy. \n \"Просто казано, финансираме научните изследвания, свързани с устойчивите източници на храна и сме абсолютно OK да правим това“, казва Ерин Фон, бранд мениджър в Hopdoddy.  \nИзточник: Profit.bg. \n", "date": "2017.11.13", "title": "Идва ли ерата на слабите американци? Заменят месото с..."}
{"url": "https://www.blitz.bg/lyubopitno/dshcherya-pokaza-na-bashcha-si-kak-da-si-napravi-selfi-i-sega-vsichki-govoryat-za-negovite-snimki_news557518.html", "text": "\n Няма нищо по-хубаво от възрастни хора, които се учат да използват съвременните технологии. Това съвсем наскоро се случи с австралийски фермер, който получи първия си урок по селфита от дъщеря си. \n Мъжът обаче вече сериозно се забавлява с камерата и социалните мрежи и сам, посочва BoredPanda. \n В поредица от снимки, публикувани първоначално в страницата Cool Dog Group във Facebook, а след това разпространени и в интернет, фермерът си прави селфита с две фотогенични кучета и дори овца. \n Това е толкова невинно и чисто, че предизвиква усмивки у всеки, който гледа снимките му. \n Вижте ги и вие:  \n \n \n Селфи е автопортретна снимка, правена най-често с цифров фотоапарат или мобилен телефон.  \n Първата документирана „селфи“ снимка е направена от химика и металург Робърт Корнелиус през 1839 г., която се счита и за най-ранния запазен американски портрет. \nИзточник:  \n", "date": "2017.11.13", "title": "Дъщеря показа на баща си как да си направи селфи и сега всички говорят за неговите СНИМКИ"}
{"url": "https://www.blitz.bg/layfstayl/skorost/shche-nastrkhnete-ot-tozi-brutalen-amerikanski-zvyar-predstaven-v-dubay-snimki_news557533.html", "text": "\n Започваме с ядрото на този проект: LT5 V8. Агрегатът с обем 6,2 литра генерира 755 к.с. при 6300 об./мин и 969 Нм при 4400 об./мин. Той може да работи както със 7-стпененна механична, така и с 8-степенна автоматична трансмисия, което се случва за пръв път в ZR1. \nКъм момента от Chevy все още няма официални данни за динамичните параметри на модела, но все пак потвърдиха, че новия ZR1 може да постигне максимална скорост от 210 мили/ч (337 км/ч). За да извади такава мощност от V8 агрегата, General Motors е вградила първата си система за двойно впръскване на гориво.\n \nОсвен суровите цифри един супер автомобил се нуждае и от аеродинамика. Очевидно американците са наблегнали съществено в тази посока, което се вижда от пръв поглед. При втори прочит се откроява опция Low Wing, която позволява постигане на максимална скорост, генерирайки 70% по-висока притискаща сила спрямо стандартния Z06. \nДопълнително се предлага ZTK Performance Package, който генерира още по-голяма притискаща сила чрез още по-голям спойлеротзад и регулируем сплитер отпред. Заедно те притискат автомобила с 430 кг притискаща сила. Пакетът ZTK включва също летни гуми Michelin Pilot Sport Cup 2, по-корави носачи и пренастроено Magnetic Ride Control.\n \nСпоменах ли, че аеро пакетът е карбонов? Такъв е и капакът на двигателя. От карбона има и в интериора: волан, седалки и табло. ZR1 предлага също вентилирани седалки с Nappa тапицерия.\n \n", "date": "2017.11.13", "title": "Ще настръхнете от този брутален американски звяр, представен в Дубай (СНИМКИ)"}
{"url": "https://www.blitz.bg/obshtestvo/stolitsa/za-prvi-pt-v-istoriyata-amerikanski-samoletonosach-shche-poseti-vietnam_news557547.html", "text": "САЩ и Виетнам се договориха да укрепват сътрудничеството си в областта на отбраната, планирана е за 2018 г. за първи път визита на американски авионосец в пристанище на Виетнам. Това се казва в съвместно заявление на Доналд Тръмп и виетнамския президент Чан Дай Куянг, разпространено от Белия дом.\nДоналд Тръмп бе в Дананг, Виетнам, където взе участие в срещата на формата Азиатско-Тихоокеанското икономическо сътрудничество.  / БЛИЦ \n \n", "date": "2017.11.13", "title": "За първи път в историята американски самолетоносач ще посети Виетнам"}
{"url": "https://www.blitz.bg/daydzhest/iucn-iznese-pritesnitelen-doklad-za-zemyata-i-chovechestvoto_news557529.html", "text": "Измененията в климата представляват заплаха за съществуването на един от всеки четири обекта на световното културно и природно наследство на ЮНЕСКО, включително коралови рифове, глетчери и влажни зони. Това са почти два пъти повече обекта в сравнение с едва три години назад, показва нов доклад на Международния съюз за защита на природата (IUCN), цитиран от БГНЕС.\nВ момента местата в риск са 62 – почти двойно увеличение от 35 през 2014 г., показват данните на съюза, публикувани в рамките на Климатичната конференция на ООН в Бон, Германия.  \nСред най-застрашените екосистеми са тези на кораловите рифове, които продължават да се „избелват“ заради затоплянето на океаните, както и на топящите се глетчери.  \n„Климатичните изменения застрашават самата тъкан на нашето общество, застрашават нашата идентичност - идентичност, чиито основи са в богатата и деликатна смесица от природни богатства“, заяви генералният директор на IUCN Ингер Андресен.  \nВ данните на организацията се посочва, че 29% от обектите от световното и природно наследство на ЮНЕСКО са изправени пред „значителни“ заплахи, а 7% - включително националният парк „Евърглейдс“ в САЩ и езерото Туркана в Кения, са в „критично“ състояние.  \nПо думите на Андерсен мащабите и темпото, с което климатичните промени вредят на планетата и на нейното наследство изискват „спешни и амбициозни“ ангажименти от националните държави, за да може да бъде приложеното Парижкото споразумение за климата. Негова основна цел е ограничаването на глобалното затопляне под 2 градуса по Целзий над прединдустриалните нива.  \nПрагът от 1 градус по Целзий вече е преминат и според учени при сегашните стойности на ограничаване на вредните емисии светът ще се загрее с 3 градуса по Целзий в бъдеще.  \nIUCN наблюдава над 200 природни обекта от списъка на ЮНЕСКО.  \nПо данни на организацията вредите върху природните обекти застрашава местните икономики и начин на живот.  \n„В перуанския национален парк „Уаскаран“ например топенето на глетчерите се отразява върху запасите от вода като замърсява водата и почвата заради изпускането на тежки метали, които досега са били блокирани в ледовете“, се казва още в заключенията на IUCN.  \nОбектите от списъка с културно и природно наследство на ЮНЕСКО са определени като нуждаещи се от защита, за да могат да бъдат запазени за идните поколения.  \nСрещата в Бон, която ще продължи до 17 ноември, е първата откакто американският президент Доналд Тръмп обяви, че ще изтегли САЩ от Парижкото споразумение за климата - единствената държава, която ще остане извън него.  \n \n", "date": "2017.11.13", "title": "IUCN изнесе притеснителен доклад за Земята и човечеството!"}
{"url": "https://www.blitz.bg/daydzhest/ne-e-za-vyarvane-student-izgubi-lichnata-si-karta-sbudi-se-do-bilet-za-maldivite-i-smetka-zaredena-s-nad-5000-paunda-snimki_news557540.html", "text": "Британски студент се събуди и откри, че някой е купил безбожно скъп билет до Малдивите на негово име, след като предната нощ младежът си бе изгубил личната карта. Билетът бе първа класа и бе предназначен за 2 декември, като имаше и транзит през Абу Даби, пише в.\"Метро\".\nЗа капак четирите билета дойдоха до сметка, пълна с 5,289.87 британски паунда. Придружаващото писмо от Полетния център бе адресирано до \"Лорд Джордж Уилям Армстронг\" и гласеше: \"Благодаря ви много, че за пръв път викахте. \"Ние със сигурност оценяваме Вашия бизнес и се надяваме, че вашите подчинени се вълнуват от предстоящия ви полет от първа класа до Малдивите\". Моля, имайте предвид, че балансът по сметката може да се използва изцяло до петък, 10 ноември, 12:00 часа\". \n \n \n \nПреди да припадне обаче, студентът забелязва още едно прикрепено парче хартия, което разкрива, че цялото нещо всъщност е кофти шега от член на персонала на Полетния център. Стив, който работи в клона в град Челтнъм, намерил личната карта на Уилям навън. Той искал просто да му я върне обратно, но защо не и да се пошегува доста стабилно с него. В долната част на писмото той пише: \"Просто се уверете, че ни имате предвид за следващото си пътуване. Пази се! Стив\". \nСлед кофти случката двамата наистина се срещнаха и Уил се сдоби отново с личната си карта. Превод и редакция: БЛИЦ \n \n \n \n \n", "date": "2017.11.13", "title": "Не е за вярване! Студент изгуби личната си карта, събуди се до билет за Малдивите и сметка, заредена с над 5000 паунда (СНИМКИ)"}
{"url": "https://www.blitz.bg/svyat/geroy-shofor-na-kamion-sprya-banda-ot-motordzhii-kradtsi-v-london-video_news557561.html", "text": "\n Шофьор на камион бе обявен за герой, след като успя да спре банда моторджии-крадци, тероризирали централен Лондон. Мъжът препречил пътя им, като срещу тях използвал чук. Видео с потресаващата сцена бе заснето и пуснато в социалните мрежи. Екшънът се е разиграл на Fitzroy Street, Fitzrovia, докато престъпниците се опитвали да откраднат червен скутер, пише \"Новини Лондон\". \n Шофьорът ги видял докато се опитват да откопчаят моторчето. Те отправили заплашителни жестове към мъжа, но той не се стреснал. Успял да ги спре да избягат, докато дойде полицията. \n Над 50 хиляди подобни кражби се извършват в Лондон. Те са извършени от крадци на велосипеди и мотори. \n  \n   \n \n", "date": "2017.11.13", "title": "Герой! Шофьор на камион спря банда от моторджии-крадци в Лондон (ВИДЕО)"}
{"url": "https://www.blitz.bg/layfstayl/shoubiznes/samo-v-blits-niki-knchev-khvrli-bomba-za-noviya-sezon-na-big-bradr-vizhte-pblen-spisbk-na-uchastnitsite-shche-bde-skandalno_news557443.html", "text": "Очаква ни един доста интересен сезон. Това заяви в ефира на Нова телевизия Александра Сърчаджиева, която бе в студиото на \"Здравей, България\" заедно с Ники Кънчев.\nДвамата разкриха неподозирани неща за новия сезон на \"Биг Брадър\", който започва довечера, но не казаха имена на участници.  \n\"На фона на този изключителен финал, сега всичко започва отново. Нова къща, нови съквартиранти, но стари водещи. Mosat Wanted така търсят престъпниците в чужбина. Тези участници са били най-ярка следа във форматите, в които са участвали\", заяви Ники Кънчев.. \n\"Ние пуснахме няколко следи и се надяваме да насочим самите хора сами да се сетят кой ще влезе. Всички 12 съквартиранти ще влязат довечера. Ще започне с една интересна мисия\", каза Сърчаджиева. \n\"Захажаева дали ще влезе. Заради репликата на руски от рекламата си мисля за нея\", запита Виктор Николаев, но не получи отговор. \n\"Държа да отбележа, че това са опитни играчи. Имаме човек, за първи път в историята на шоуто, който по собствени пътища е издирил кои ще участват, установил е самоличността им и се е подготвил. Знае кои са слабите им страни и сигурно още от довечера ще започне да провокира\", каза Ники Кънчев. \n\"Всеки един от участниците довечера влиза с подготвена стратегия. От всички участници, които са били във формата, повечето искат да влязат отново във формата\", добави той. Въпреки че двамата водещи се опитаха да скрият списъка с имената на влизащите довечера в Къщата звезди, БЛИЦ вече знае всички знаменитости, които ще радват зрителите от малкия екран през следващия месец. \nДовечера прага на шоуто ще прекрачат скандалната майка на Албена Вулева - Людмила Захажаева, плеймейтката Светлана Василева, Веселин Плачков и Мариана Попова, певецът Константин, ловецът на бежанци Динко, певицата Луна, рапърът и участник във \"Фермата\" Dee, фолк фурията Дебора, участничката в \"Мастър шеф\" Мариела Нордел, звездата от \"Под прикритие\" - Мариан Вълев - Куката, победителят от миналия сезон и бившо гадже на Джена - Джино Бианкалана и Димитър Ковачев - Фънки. \nИма подозрения, че участникът, който е проучвал останалите си съквартиранти е Мариана Нордел заради многото си връзки, но всичко ще стане ясно довечера.\n", "date": "2017.11.13", "title": "Само в БЛИЦ! Ники Кънчев хвърли бомба за новия сезон на \"Биг Брадър\", вижте ПЪЛЕН СПИСЪК на участниците - ще бъде скандално!"}
{"url": "https://www.blitz.bg/analizi-i-komentari/armiya-ot-20-khilyadi-mirotvortsi-v-donbas-zapadt-may-e-zabravil-otgovora-na-rusiya-v-prishchina_news557403.html", "text": "Руският военен експерт и един от директорите на списание „Арсенал Отечества” Алексей Леонков в интервю за изданието NewsFront разказал как ще постъпи Русия в случай на въвеждане на 20 хиляди военни в Донбас по предложения от САЩ вариант.\nТези дни САЩ предложиха вариант за въвеждане на военен контингент на ООН в Донбас, предвиждащ разполагане на 20 хиляди войници на територията на ДНР и ЛНР. \n  \nСпоред Леонков, Щатите се опитват да повторят „югославския сценарий”, при който военни подразделения провеждат военни операции, за които миротворците си затварят очите. Според експерта, при такова развитие на събитията Русия няма дълго да чака и в Донбас изпреварващо ще се появят „други” миротворци. Експертът припомня 700-километровия марш на 12 юни 1999 г. на руския десантен батальон от Сърбия до Прищина в Косово и колко бързо Русия разположи контингента си в Сирия. \n  \nАко сега американците се опитат да разположат нечий контингент в Донбас, на линията на съприкосновение те ще заварят руски войници, твърди Леонков. Той добавя, че Русия се опитва да постигне изпълнение на план „Минск-2”. Киев обаче има амбицията да реши проблема по силов път. \n   Превод и редакция: БЛИЦ \n \n", "date": "2017.11.13", "title": "Армия от 20 хиляди миротворци в Донбас? Западът май е забравил отговора на Русия в Прищина!"}
{"url": "https://www.blitz.bg/razvlechenie/a-vie-vizhdate-li-smartfon-v-rtsete-na-momicheto-ot-tazi-kartina-ot-xix-vek_news557497.html", "text": "Държавен служител от Глазгоу забеляза смартфон в ръцете на момиче, изобразено на картина от художника Фердинанд Георг Валдмюлер от 1860-а година, пише Motherboard.\nШотландецът Питър Ръсел много внимателно е проучил платното и е забелязал, че момичето, което върви по пътечка сред природата, държи малък предмет в ръцете си. Ръсел отбелязва, че в днешно време точно така изглеждат младите хора, които не се откъсват от модерните си телефони. \n„Повече ме поразява това колко много технологиите влияят на начина, по който възприемаме картините и влияят на контекста”, добавя той. \n„Момичето от картината на Валдмюлер не си играе със своя iPhone X, а върви към църквата, а в ръцете си носи малък молитвеник”, разказва изпълнителният директор на австрийската арт агенция Гералд Вайнполтър. \nТова не е първата картина, в която някой вижда мобилен телефон в картина, нарисувана преди векове. През август тази година наблюдателен човек забеляза, че във фреската на италианския художник Умберто Романо „Мистър Пинчън и заселването на Спрингфийлд” един от персонажите държи мобилен телефон. \nКакво всъщност е изобразил творецът, не е ясно.  Превод: БЛИЦ \n", "date": "2017.11.13", "title": "А вие виждате ли смартфон в ръцете на момичето от тази КАРТИНА от XIX век?"}
{"url": "https://www.blitz.bg/svyat/aktrisa-se-snima-za-spisanie-no-kogato-vidya-koritsata-pobesnya-snimkivideo_news557481.html", "text": "\n Актрисата Лупита Нионго е обидена на сп. Grazia заради нейна снимка на корицата. Редакторите на британското издание на списанието нанесли радикална промяна във визията на Нионго и отрязали косата ѝ. \n Актрисата, която стана известна с ролята си във филма \"12 години робство\", не е била осведомена за решението на екипа на списанието. \n Нионго публикува оригиналните снимки в профила си в \"Инстаграм\". \n  \n \n \"Разочарована съм от сп. Grazia! Поканиха ме за корицата, но са направили косата ми по начин, по който те си мислят, че изглежда красиво\", написа Лупита в социалната мрежа. \n \"Ако се бяха консултирали с мен, щях да им кажа, че не съм съгласна да правят такива корекции. По такъв начин те потъпкват културата ми\", коментира още 34-годишната актриса. \n  \n \n През годините Нионго често пъти е говорила за борбата ѝ да научи хората да обичат специфичната ѝ коса и цвета на кожата ѝ. \n Според нея списанието е обидило нея и културата ѝ. \nОт списанието са поднесли извиненията си на Лупита. \n \nИзточник: Vesti.bg\n", "date": "2017.11.13", "title": "Актриса се снима за списание, но когато видя корицата побесня (СНИМКИ/ВИДЕО)"}
{"url": "https://www.blitz.bg/svyat/otdelete-samo-dve-minuti-na-den-za-da-preobrnete-ksmeta-si_news557502.html", "text": "\n Да отделим две минути, за да погледнем нещо от природната среда, е достатъчно, за да бъдем по-щастливи, твърди изследване. „Да спреш да помиришеш цвете“, както и да обърнеш внимание на каквото и да е от околната природа, наистина върши работа, убедени са учените. \nКогато човек забележи птица, домашно растение, глухарче край пътя или просто слънцето, което грее през прозореца, това увеличава чувството на щастие и благосъстояние. Хората, участвали в изследването снимали това, което са забелязали и записвали чувствата си. \n„Не става дума за часове навън или излети сред природата – казва Холи-Ан Пасмор, водещият автор на изследването – става дума за дърво на спирката в града и положителния ефект, който едно дърво може да има върху хората.“ \nВ изследването участвали 395 души, разделени на две групи – едните трябвало да забелязват и снимат природни обекти, а другите – обекти направени от човека. И двете били сравнени с контролна група, която не трябвало гледа и да снима нищо. Както може да се очаква, групата, която снимала природни обекти, докладвала и най-много щастливи моменти. \n„Разликата в благосъстоянието на участниците – тяхното щастие, чувство на въодушевление и степента на свързаност с другите хора, а не само с природата – беше значително по-високо“ – отбелязва Пасмор. Както потвърждат и предишни изследвания, хората, които обръщат внимание на природата, също се чувстват по-свързани с нея и с другите хора като цяло. \nУчастниците в изследването също така споделят повече просоциални нагласи: те са по-склонни да помагат на другите и да допринасят за общността. Източник: PsyBlog \n", "date": "2017.11.13", "title": "Отделете само две минути на ден, за да преобърнете късмета си"}
{"url": "https://www.blitz.bg/svyat/mzh-izdirva-svoya-kaktus-teri-i-dori-dava-vznagrazhdenie-snimka_news557496.html", "text": "\n Марихуаната не е особено легализирана в Арканзас, но законът все пак позволява употребата за лични цели и претежанието на минимални количества, с които да се разхождате свободно. В много чести случаи обаче, бедите започват, когато всичко стане някак си по-приятно и спокойно. \nДоказателството идва от 19-годишен младеж, който очевидно е прекалил с консумацията на билки или просто разполага с изключително чувство за хумор. Литъл Рок се събудил с постери, в които младеж издирва своя кактус.  \nИмето на растението е Терънс, но според обявата отговаря и на Тери. Кактусът е бил на верандата и последно е бил забелязан на 5 септември тази година. Собственикът му не го е виждал повече, но все пак е направил плакати и моли всеки подозиращ локацията на Тери, да му сигнализира моментално. Собственикът е заявил, че растението има брат на име \"Кларънс\", който е спрял да говори след изчезването. \nРедакцията не е запозната дали Терънс наистина е в добро здраве и някога ще се върне, но умоляваме читателите да сигнализират веднага, ако го срещнат. В други новини, не прекалявайте с леките наркотици, може да са леки, но са наркотици. \n \n \n  Източник: men.hotnews.bg\n", "date": "2017.11.13", "title": "Мъж издирва своя кактус Тери и дори дава възнаграждение (СНИМКА)"}
{"url": "https://www.blitz.bg/intsidenti/stikhii/byala-khala-fuchi-km-blgariya-khrvatiya-i-srbiya-v-snezhen-kolaps-snimkivideo_news557489.html", "text": "\n Транспортен хаос предизвика падането на първия сняг в Хърватия, предаде местният портал Индекс. Обилните валежи и силните ветрове затрудиха автомобилния трафик в редица райони на страната. \nВластите забраниха движението на камиони с ремаркета и полуремаркета по пътищата от северозападния полуостров Истрия и адриатическия порт Риека и към вътрешността на страната. \nТрафикът от планинските райони към столицата Загреб е затруднен. Снеговете и ветровете станаха причина почти всички големи морски пристанища да бъдат затворени. Лошото време стана причина за проблеми по пътищата и в Сърбия.\n \n \n \n \nНамалената видимост предизвика катастрофа в западния район Рума, при която загина жена, информира белградското радио Б92. \nСпоред прогнозата на синоптиците днес  Вечерта вятърът ще отслабва, в Западна България и ще утихне. Ще бъде топло, с максимални температури - между 15° и 20°, северно от планините и по-високи. За София максимална - около 17°.  \nПрогнозите са, че у нас валежите ще започнат в сряда, но максималните температури ще останат над 10 градуса и едва ли дъждовете ще преминат в сняг. \n \n \n  \n \n", "date": "2017.11.13", "title": "Бяла хала фучи към България, Хърватия и Сърбия в снежен колапс (СНИМКИ/ВИДЕО)"}
{"url": "https://www.blitz.bg/layfstayl/shoubiznes/besen-skandal-v-na-kafe-megz-se-nakhvrli-na-magi-siderova-gala-pk-i-nabi-verbalen-shamar_news557470.html", "text": "Скандал си спретнаха Мегз и Маги Сидерова в студиото на \"На кафе\". Двете влязоха в словесен сблъсък, а красивата миска обвини Каканашева, че ревнува, че е загубила и затова в момента се мъчи да компрометира Тото.\n \n\"Маги, аз не съм втора. Това Тото дали печели, не ме касае, защото нямаше как да съм първа. Тото е много талантлив, просто не заемаше твърда позиция. Маги ти говори за мен два месеца, сега аз искам да говоря. \n\"Ти говориш, че си се смирила, че си друг човек. Такъв пример ли даваш на младите хора\", нападна я коментаторката Маги Сидерова, която по време на целия сезон критикуваше дизайнерката и я обяви за тотално куку.  \n\"Научих се да ценя хората, не съм се смирила. Съжалявам, но като видях това видеото, на което Тото заговорничи с майка си се почувствах предадена и зле. Това не е примерът, който трябва да се дава за хората\", каза Мегз. \nГ ала веднага обаче защити Тото и заяви, че и Мегз е можела в своите разговори всеки ден с майка си по телефон а да е получавала информация за това как се представя. \"Може например \"Здравей, маме\", да значи промени стратегията, а \"Маме, здравей\", да продължиш така. Няма как да знаем дали нямате предварителна уговорка\", каза Гала. удряйки истински вербален шамар на дизайнерката. \n\"Моите разговори са се случвали в изповедалня и всичко е записано. В един друг формат организацията не беше така добра, стигнах до телефон, чух се с майка си и рухнах от това, което се мисли за мен отвън. Тогава си обещах да не се влияя от чуждото мнение\", отвърна Каканашева. \n\"Аз вътре първо не съм играл. Това, което съм говорил, е това, което мисля\", отвърна той. \n\" Мария наистина е компаньонка, това не значи, че не я уважавам.  Заставам зад думите си и аз няма да я съдя. Тя издържа семейство, преживяла е много\", каза Мегз. \"Никой не ми е помогнал финансово никога.  От срам и от гордост не съм искала нищо от никого\", отвърна Мегз на обвиненията на коментатора и журналист Станислав, който припомни, че преди време е разказал как знае, че на дизайнерката й е било помогнато да стартира бранда си и да направи мащабна реклама на дрехите си. \"Тук в студиото се обади твой приятел на име Стефан, който ме заплаши. Заплахите от твои хора продължиха и в социалната мрежа. П равеха се и групи срещу мен. Аз си промених наистина мнението за теб, но тези неща не ти правят чест и мисля, че е крайно време да спрат\" , заяви той. \n\"Аз бях в Къщата, нелепо е да мислиш, че съм организирала нещо\", отвърна Мегз.\n", "date": "2017.11.13", "title": "Бесен скандал в \"На кафе\"! Мегз се нахвърли на Маги Сидерова, Гала пък и наби вербален шамар!"}
{"url": "https://www.blitz.bg/obshtestvo/intervyu/vasil-petrov-pred-v-shou-podlagam-na-smnenie-darbata-na-vanga-i-vera-kochovska_news556869.html", "text": "Васил Петров е един от най-популярните български джаз и поп вокалисти. Известен е с прозвището „Българският Франк Синатра“ и „Другият“. На 4 декември в зала 1 на НДК му предстои бляскав спектакъл, на който ще представи песни от репертоара на Франк Синатра в стила на Лас Вегас. Ексклузивно за „ШОУ“ Васил Петров говори за предстоящото шоу, за живота си, за трудностите и успехите.\n - Какво да очакват почитателите ви на спектакъла на 4 декември в зала 1 на НДК?   \n- Това наистина е концерт-спектакъл, който представя най-хитовите песни от репертоара на Франк Синатра в стила на Лас Вегас.  Ще го направим в един модерен прочит, пищно, с 12 балерини, и под съпровода на Биг бенда на националното радио.  \nСамата идея отнема повече време, докато се изкристализира как точно да се случат нещата, а не толкова подготовката. Публиката е задоволена от всякакви шоа – телевизионни и на живо. А ние искахме да направим нещо, с което наистина да изненадаме. Трябва да предложиш на публиката нещо нестандартно и необикновено, което от дълго време не е виждала.  \nДвама талантливи режисьори – Алекс Борназ и Румен Григоров, съвместно подготвят сценария и режисурата на спектакъла и се грижат да ме представят в една по-различна светлина. В програмата на спектакъла присъстват много нови заглавия за мен като песен от саундтрака на филма „Бандата на Оушън“, записана от Синатра през 1966 година, която ще представя в нова версия. Песен от саундтрака на Кил Бил – „Бенг Бенг“, също ще бъде изпълнена в нова джаз версия. Друго ново парче ще бъде „My kind of girl“, което добива популярност след смъртта на Франк Синатра. - Разбрах, че за първи път оркестрината на Националния дворец ще бъде превърната в елегантен джаз клуб в стила на Лас Вегас…  \n- Да, точно така. Оркестрината ще бъде с елегантни маси, на които ще се сервира алкохол, ще бъде точно в стила на Вегас.  - Наричат ви „Българският Франк Синатра“ и колкото и похвално да е това сравнение, толкова е и дразнещо – никой творец не обича да бъде сравняван, нали? \n- Нито ме ласкае, нито ме дразни! Това ми стана като прякор, етикет, още от едно време, когато започнах да пея в този стил. На медиите им харесва винаги да те оприличават с някого. Нямам нищо против. Сравняват ме с един от най-добрите импретатори, направил мост между джаза и поп музиката. Може да се каже, че почти е създал поп музиката. От тази гледна точка няма как да се обидя на тези сравнения. Но се старая и да не се лаская прекалено. Хората трудно правят разлика между подражание и имитация, между сходство в стилове и тембър.  - Непрекъснато в България говорим за звезди и се питам вие дали слагате себе си в това определение?  \n- Не, разбира се. Това е термин от шоубизнеса, който е измислен в Холивуд. Целта му е да привлича внимание и да пресъздава някаква атракция върху хората, които стават известни. Дори в малки държави като  нашата, този термин си е популярен.  - Хващала ли ви е звездоманията през годините? \n- Надявам се, че не е. Мисля, че умея да се приземявам, имам си някакъв критерий спрямо себе си и гледам да не се превъзнасям много. Е, имал съм такива моменти, но си ги знам само аз. Надявам се да не съм го показал на обществени места. Но не е изключено и да се е случило някъде.  - Носител сте на толкова много награди и се изкушавам да ви питам къде ги съхранявате и те дават ли ви самочувствие на успял музикант? \n- Донякъде! Те са радост, но ги забравям бързо. Това не знам дали е хубаво или лошо… Самият момент, когато някой е решил да те удостои с някакъв приз, е вълнуващ. По някакъв начин възбужда егото, което не е много хубаво. Въпросът е да не те води към възгордяване, а да си възложиш по-големи амбиции.    \nВкъщи имам статуетки, но повечето са при майка ми. Тя се грижи за тези работи. Пък те не са чак толкова много, в сравнение с други е направо нищо. Това не е най-важното!   - Харесвате ли новото течение в музиката и смятате ли, че е част от опростачването на нацията? \n- Няма лоши стилове и жанрове, а талантливи и бездарни музиканти. Един талантлив музикант може да експериментира във всякакъв стил. Той е талантлив и музиката му ще бъда такава. Рапът дава възможност на хора с по-ограничени певчески възможности да се изявят. Който не може да пее – рецитира.  - Бихте ли квалифицирали хората спрямо предпочитанията към музиката? \n- Да, може! По вкуса за музика си личи интелектът на хората, тяхната принадлежност, произход. Музиката е най-въздействащото и поетично изкуство и там най-лесно се разпознава един човек.  - Много млади и актуални изпълнители имат по милиони гледания в интернет, но в същото време не могат да напълнят зала 1 на НДК, както правите вие. Как си обяснявате този феномен?  \n- И много по-малки зали не могат да напълнят. Това са трикове, а не реална популярност. Въпреки че интернет аудиторията е огромна и световна, тя си остава ограничена. Не е достатъчно да си известен само в интернет. Пък тези лайкове се постигат изкуствено, купуват се. Плаща се определена сума и се получават тези милиони лайкове. Не е реалистично това. Трикове!  - Понякога имате ли чувство, че се борите с вятърни мелници и усилията са напразни? \n- Не съм имал такива борби, слава Богу. Не мога да се оплача от липса на публика, защото има многобройни почитатели, които изпълват залите на моите концерти. Не мога да кажа, че съм имал кой знае какви премеждия или трудности да се наложа. Нещата при мен винаги са ставали лесно – както за България, така и за чужбина.  - Не са ви подливали вода?!  \n- А, сигурно са ми подливали, просто не съм го забелязал. В началото на кариерата ми е имало такива случаи.  - Кой е най-трудният ви момент досега? \n- В кариерата не мога да кажа, че съм имал кой знае колко труден момент. Не съм се разколебавал. В това отношение съм щастлив, че не съм имал кой знае какви драми. Всичко е било съпроводено с голямо удоволствие и хубави моменти.  \nЛичният и професионалният живот за мен не са много различни. При мен се сливат, не ги разграничавам.  - Рядко открехвате вратата на личния си живот. От какво се пазите?  \n- Не е така. По-скромен съм в това отношение. Не виждам смисъл да го правя. Има мои колеги, които само това чакат – да говорят за личния си живот, да споделят премеждия… Аз не смятам, че това е необходимо. Не че има какво да крия и от какво да се страхувам, просто не намирам за необходимо да афиширам личния си живот пред когото и да е. Най-важното за хората трябва да бъде това, което правя – музиката.  - Допитвали ли сте се някога до ясновидки за бъдещето? Вярвате ли, че има хора, които имат такава свръхсила и могат да ни кажат какво ще се случи след години?  \n- Не съм посещавал такива места и не смятам да го правя. Бъдещето са го видели Библейските пророци преди 2000 години. Всички останали са просто псевдо ясновидци. Ако съществуват някъде такива хора, то са с псевдо познания и могат само да объркат човек и да го заведат в задънена улица. Всички тези ясновидки, врачки и т.н. биха могли да служат и на другите сили – на недобрите. Човек трябва да се пази от тези явления. Няма нужда да научава съдбата си. Господ ни е  дал свободна воля и ние трябва да го почитаме и на него да се молим, а не на някакви такива случайни и измислени псевдо богове. Свободната ни воля противоречи на  всички тези предзнаменования. Ние си ковем съдбата и решаваме какво да бъде нашето бъдеще.  - А в нумерологията вярвате ли?   \n- Също не. Това са един вид окултни науки, древно вавилонски. Не ме касаят, не ме вълнуват, защото не говорят истината. Няма такъв момент, когато някой може да ти предскаже бъдещето. Или ще те излъже, или ще направи така, че да се случат тези неща. Това означава неуважение към свободната си воля.  - Да разбирам ли, че отхвърляте дарбата и на Ванга, Вера Кочовска…  \n- Не мога да се произнеса, защото не ги познавам. Може би са имали способности, но не мога да говоря категорично за тях. Доколкото знам са били вярващи в Бог. Но в интерес на истината подлагам на съмнение всички тези способности. Има хора с дарби да лекуват, но що се касае до предсказване на бъдещето – подхождам със съмнение. Чел съм Библията и знам за какво става въпрос.  \n", "date": "2017.11.13", "title": "Васил Петров пред в. \"ШОУ\": Подлагам на съмнение дарбата на Ванга и Вера Кочовска"}
{"url": "https://www.blitz.bg/svyat/ofitsialni-danni-razkrikha-kolko-ukrainski-voenni-sa-preminali-na-stranata-na-rusiya_news557345.html", "text": "По официални данни на Службата за сигурност на Украйна и Военното министерство, при присъединяването на Крим към РФ през 2014 г. почти 11 хиляди души от техните редове преминали на страната на Руската федерация, съобщиха украински и руски медии.\n Въоръжени сили \n  \nСлед присъединяването на Крим към Русия в Украйна се завърнали едва 3991 военнослужещи от намиращите се там 13 468 души. Останалите 70.4% (4637 офицери и 6631 редови и сержантски състав) преминали в руската армия. Данните са дадени от МО по искане на украинския депутат Дмитрий Тимчук, цитиран от сайта „Крым. Реалии”. \n  Служба за сигурност \n  \nСлед събитията в Крим в Украйна се завърнали едва 217 от всичките 1619 служители на украинската Служба за сигурност. \n  \nПо-рано заместник-лидерът на кримско-татарският Меджлис Илми Умеров заяви, че служителите на Службата за сигурност и от милицията в Крим на 100% се оказали „предатели”, военнослужещите – 80%, прокуратурата – 70%.  Превод: БЛИЦ \n  \n \n", "date": "2017.11.13", "title": "Официални данни разкриха колко украински военни са преминали на страната на Русия"}
{"url": "https://www.blitz.bg/svyat/edgar-pogledna-v-nebeto-nad-peruanskiya-grad-uanuko-i-zasne-sshchestvo-koeto-go-ostavi-ss-zyapnala-usta-snimki_news557407.html", "text": "\n Перуанецът Едгард Валверд снима черен хуманоид в град Уануко. Мъжът е сигурен, че съществото не е птица, но на един от кадрите е върху дърво, а на друг – лети над него, съобщава esoreiter.ru. \nУфолози твърдят, че странното създание прилича на Човека- молец. \nТъй като подобни същества са виждани и в столицата Лима, е възможно да се е отворил портал, чрез който те да преминават в нашия свят. \n \n \nИзточник: Флагман\n", "date": "2017.11.13", "title": "Едгар погледна в небето над перуанския град Уануко и засне същество, което го остави със зяпнала уста (СНИМКИ)"}
{"url": "https://www.blitz.bg/svyat/dwn-indiya-pretsaka-moskva-pusna-amerikantsi-na-ruska-atomna-podvodnitsa_news557344.html", "text": "Руското Министерство на отбраната получило информация, че в индийския ВМФ допуснали американски представители до руската атомна подводница „Нерпа”, която от 2011 г. е дадена под аренда за ползване, съобщи Deutsche Wirtschafts Nachrichten. Този инцидент може да доведе до съществен охлаждане в отношенията между Русия и Индия.\nАмериканските военни са добре образовани технически специалисти и не трябва да с изключи възможността, че те могат да съберат някаква информация, предполага германското издание. Преди това американската военна делегация посетила индийския авионосец „Викрамадитя”, който преди това Индия купи от Русия. \n  \nПодводницата К-152 „Нерпа” е дадена с договор на Индия под аренда, тъй като продажбата на атомни подводници е забранена от международни правила, пояснява изданието. \n  \nИнцидентът усложнява провеждането на нова сделка през декември по арендуването от Индия втора руска подводница. Под заплаха се оказва и понататъшното военнотехническо сътрудничество между двете страни. \n  \nВ последно време се забелязва ясна ориентация на Индия към САЩ. Първия белег за това дойде след като Дели се изтегли от съвместен проект с Москва за изтребител пето поколение без съществени причини. \n  Превод и редакция: БЛИЦ \n \n", "date": "2017.11.13", "title": "DWN: Индия прецака Москва, пусна американци на руска атомна подводница"}
{"url": "https://www.blitz.bg/lyubopitno/nauka-i-tekhnologii/a-vie-znaekhte-li-tova-neshcho-za-pravopisa_news557420.html", "text": "Сложната полифония на “пишещия” мозък е разкрита в проучване, което показва как различни области на мозъчната кора функционират заедно, за да постигнат правилно изписване на думите, пише The Guardian, цитиран от агенция Фокус. Екип от университета “Джонс Хопкинс” в САЩ е изследвал 33-ма души, затрудняващи се с правописа след прекарване на удар. Доброволците са имали проблеми както с дългосрочната, така и с краткосрочната памет.\n Хора с проблеми с дългосрочната памет трудно запомнят изписването на думите и по-скоро правят догадки на базата на опита и познанията си. Тези, които имат нарушения на краткосрочната памет пък са в състояние да запомнят правописа, но се затрудняват да поставят буквите в правилния ред. \n Изследователите са картографирали уврежданията в мозъка на всеки от участниците с помощта на ядрено-магнитен резонанс и са установили, че има две групи увреждания на лявото полукълбо. При хората с проблеми с дългосрочната памет са открити поражения в предната част на мозъка или в долната задна част, докато при участниците с проблеми с краткосрочната памет пораженията са в горната част на мозъчната кора. \n Според ръководителя на проучването Бренда Рап, резултатите показват, че изписването на думи е сложен процес, който включва различни процеси в редица подрегиони на мозъка. Изследването подкрепя тезата, че в мозъка краткосрочната памет е отделена от дългосрочната, а не е част от нея. \n Синхронното функциониране на различни мозъчни области при изпълнение на почти автоматизирани дейности се наблюдава при използване на умения, придобити на по-ранен етап от еволюцията, когато мозъкът е съчетал различни способности, за да се справи с нови задачи, обяснява Рап. Проучването показва, че мозъкът е достъчно гъвкав, за да се адаптира към “променящите се изисквания към мисленето и поведението,” добавя ученият и изтъква, че “всъщност тази гъвкавост може да е част от “еволюционния план.” \n", "date": "2017.11.13", "title": "А вие знаехте ли това нещо за правописа?"}
{"url": "https://www.blitz.bg/svyat/22-godishen-ukrainets-se-ozheni-za-80-godishnata-sestra-na-baba-si-prichinata-e-smayvashcha_news557405.html", "text": "Във Виница, Украйна, 22-годишен мъж се венча за 80-годишната сестра на баба си. Сватбата се състоя два часа след като влюбените подадоха необходимите документи, за да се извърши церемонията.Сватбеният ден съвпадна с датата, на която той и баща му занесоха документите в градския комисариат, за да свидетелстват, че не може да отиде на военна служба в Донбас, предават украински медии, цитирайки местния сайт виннiца.инфо.\nНа 25 октомври украинецът получил призовка за армията, а на 31 октомври, след сватбата, той не празнувал, ами решил веднага да отиде при военните. Младоженецът заявил пред наборната комисия, че е женен за инвалид и поради тази причина не трябва да припарва до бойни действия като им показал и брачното свидетелство. \n\"Наборникът бе доведен от собствения му баща, който заяви: \"Той няма да отиде в армията, защото е женен и жена му е инвалид първа група\". Това ме порази най-много\", разказа Александър Данилюк - военен комисар към Министерството на отбраната на Украйна. \nСпоред думите на бащата на младоженеца, той много харесва и се радва на невестата си. \nМакар че бракът е регистриран, военните имат намерението да го оспорят в съда, защото имат основания да го смятат за фиктивен. Те са убедени, че по този начин жителят на Виница се е опитал да избегне службата в армията.  \n\"Бракът се явява фиктивен, ако двамата са се обвързали без да имат всъщност намерението да създават семейство и да изпълняват задълженията си на съпрузи\", коментира служител от съда.  \nПри всички случаи, младият мъж може да бъде призван в редиците на въоръжените сили на Украйна до 27-годишна възраст. Ето защо младоженецът трябва да внимава и да следи за здравето на жена си, защото за да се измъкне той от военната служба, тя трябва да бъде жива поне още 5 години. Превод и редакция: БЛИЦ \n", "date": "2017.11.13", "title": "22-годишен украинец се ожени за 80-годишната сестра на баба си, причината е смайваща"}
{"url": "https://www.blitz.bg/svyat/kitaytsite-izxapchixa-za-den-cyma-po-golyama-ot-ikonomikata-na-iclandiya-nyama-da-povyarvate-kakvo-praznuvat_news557422.html", "text": "\n Kитaйцитe пoxapчиxa нaд 25 милиapдa дoлapa (168.2 милиapдa юaнa) пo вpeмe нa cтaнaлия тpaдиция Дeн нa нeoбвъpзaнитe. Cyмaтa e peĸopднa зa Πoднeбecнaтa импepия и ocтaвя дaлeч нaзaд дни ĸaтo Чepния пeтъĸ в CAЩ.  \nBcъщнocт тя e пoвeчe и oт цeлия бpyтeн вътpeшeн пpoдyĸт нa Иcлaндия, ĸoйтo зa 2016 г. бe 20.05 милиapдa дoлapa. Πpaзниĸът, пoпyляpизиpaн вcяĸa гoдинa oт ĸитaйcĸия гигaнт в eлeĸтpoннaтa тъpгoвия Аlіbаbа, ce пpoвeждa нa 11-тия дeн oт 11-тия мeceц - зapaди ĸoмбинaциятa oт eдиници, ĸaтo ce cмятa, чe e зaпoчнaл пpeз 90-тe гoдини нa минaлия вeĸ oт cтyдeнти, ĸoитo peшили дa cи ĸyпят пoдapъци, a идeятa e тoвa дa e нeщo ĸaтo пълнa пpoтивoпoлoжнocт нa Cв. Baлeнтин. \nTъpгoвцитe пpeдлaгaт oгpoмни ocтъпĸи зa peдицa пpoдyĸти, пpoдaвaни в 24-чacoвия пepиoд. Дeнят ce пpeвpъщa в cъбитиe зa ĸoмпaниитe, ĸaтo пpиxoдитe ca чeтиpи пъти пo-гoлeми oт тeзи нa Чepния пeтъĸ и Kибep пoнeдeлниĸa в CAЩ. 1 милиapд дoлapa бяxa пoxapчeни тaзи гoдинa в Аlіbаbа caмo зa пъpвитe 24 чaca. \nДpyги oнлaйн тъpгoвци cъщo пpeдлaгaт oтcтъпĸи, нo дeнят ce acoцииpa пpяĸo имeннo c Аlіbаbа. Дeнят ce cмятa и зa пoĸaзaтeлeн зa финaнcoвoтo cъcтoяниe нa ĸитaйцитe. Taзи гoдинa pъcтът бe c 39%.\n", "date": "2017.11.13", "title": "Китaйцитe изxapчиxa зa дeн cyмa, пo-гoлямa oт иĸoнoмиĸaтa нa Иcлaндия! Няма да повярвате какво празнуват"}
{"url": "https://www.blitz.bg/na-tozi-den/predi-155-godini-se-slaga-nachaloto-na-edin-ot-nay-izvestnite-detski-romani_news557430.html", "text": "\n На 13 ноември 1862 г. британският писател Луис Карол записва в дневника си, че започва да пише за приключенията на известната си героиня Алиса. \n Тези записки създават един от най-известните детски романи „Алиса в Страната на чудесата“ - творба, изобилстваща от сатира, символизъм и абстракции. \n Книгата представлява приказна история, чийто главен персонаж е малко момиченце на име Алиса, което, следвайки говорещ бял заек, попада в непознат и напълно объркан свят, пълен с причудливи и фантастични персонажи, много от които са илюзия към личните приятел на Доджсън. Самата Алиса е вдъхновена от реално съществуващо момиче, близка на автора. През 1871 г. излиза продължението на романа, озаглавено „Алиса в Огледалния свят“. \n Произведението се смята за изключително популярно и влиятелно в световната литературата, насочено стриктно към малките читатели, но обичано еднакво и от по-възрастните. Творбата изобилстваща от сатира, символизъм и абстракции, което го прави един от най-характерните представители на литературния нонсенс. Повествователни линия и структура на „Алиса в страната на чудесата“ оказват огромно влияние върху жанровото развитие на фентъзито. По приказната творба са създадени множество театрални, филмови и телевизионни адаптации. \n", "date": "2017.11.13", "title": "Преди 155 години се слага началото на един от най-известните детски романи"}
