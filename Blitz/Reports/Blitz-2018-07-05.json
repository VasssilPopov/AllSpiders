{"url": "https://www.blitz.bg/obshtestvo/liliya-buyuklieva-deteto-mi-se-nuzhdae-ot-speshna-operatsiya-v-germaniya-fondt-ni-bavi_news611683.html", "text": "Петгодишната Ема е родена със спина бифида - вродена аномалия на гръбначния стълб и гръбначния мозък, незатворен неврален канал. Вследствие на това детето има още хидроцефалия, неврогенен пикочен мехур и малформация на Киари тип II. Ема се лекува основно в детската клиника “Асклепиос” в Германия. Лекуващият й лекар е обезпокоен от последното ядреномагнитно изследване на Ема, което й е изпратено по електронна поща, и смята, че на детето може да се наложи спешна неврохирургична операция. Офертата от болницата е за 11 900 евро, без средствата, необходими за престоя на придружителя и без пътните разходи. Ема трябва да постъпи в болницата на 13 юли, но от Фонда за лечение на деца дори отказват да разгледат случая в посочения срок. Предлагаме коментар по казуса от майката на Ема - Лилия Буюклиева.- Г-жо Буюклиева, каква е малформацията, която е обезпокоила германския доктор и заради която Ема вероятно трябва да претърпи неврохирургична операция?  - Това е малформация на Киари тип II - стеснение на шийните прешлени С2 и С3, което притиска гръбначния мозък. Оперира се в редки случаи, когато има симптоми. Моята дъщеря има болки във врата, станала е по-чувствителна, плаче по-често, което не й е в характера. Но все пак детето е на пет годинки и не може да обясни какво й е. В писмо германската докторка обяснява ясно, че е много важно да отидем на преглед. Според нея може да се наложи операция по спешност.   - Защо Фондът за лечение на деца не придвижва вашето заявление за финансиране на лечението на Ема?  - Досега винаги сме заминавали за лечение с помощта на Фонда, но уреждам всичко отрано, поне за четири месеца. Сега обаче се налага да отидем по спешност. Събрах документите, но новият директор д-р Райкова въведе като изискване становище от Лекарска консултативна комисия (ЛКК). Опитах да извадя такова становище, но не успях по простата причина, че Ема не се лекува в България, а и в ЛКК-Русе няма детски неврохирург. Вероятно в болница “Св. Иван Рилски” биха могли да дадат такова становище, но те ми отказаха. Плюс това малформацията, заради която сега ще пътуваме за Германия, не е описана в единствената епикриза на Ема, издадена от “Св. Иван Рилски”. Как за нещо, което дори не е диагностицирано в България, може да се дава становище от български лекари!?    Ето защо написах писмо до Фонда за лечение на деца, че всички други документи съм предоставила, но не мога да предоставя ЛКК. Разбрах по-късно, че има член от правилника, според който, ако родителите не могат, от Фонда са длъжни да изискат ЛКК по службен път. Но вместо това те изобщо не придвижиха заявлението за финансиране на лечението на моето дете.   Парадоксът е, че Ема има операция в Германия преди три години и Фондът я плати. А по правилника на Фонда след операция имаме право на финансиране на три контролни прегледа. Ние не сме направили нито един. Поддържам контакт с германска професорка и когато нещо ме притеснява, я питам по имейл. Така че ние имаме право да отидем на контролен преглед.  - Какво направихте при това положение?  - Написахме с адвокат преди 14 дни жалба до Министерството на здравеопазването, че ни изискват излишна документация. Във всеки имейл до нас пише нещо различно. Толкова време ни мотаха, само за да не дадат парите. И понеже знаят, че имаме дарителска кампания, чакат до последно ние да съберем парите, че да дадат по-малко.   В сряда (б.а. 4 юли) беше последното заседание на Обществения съвет на Фонда, преди да заминем. На 13 юли трябва да сме в болницата в Германия. Но нашето заявление изобщо не беше дадено за разглеждане. То дори не е придвижено по административния ред, за да стигне до разглеждане. Няма да се откажа да искам парите от Фонда. Но понеже те умишлено ни бавят, правим дарителска кампания и молим всеки, който може да помогне. Трябват ни повече от тези 11 900 евро, които са за лечението и престоя на Ема. Моят престой като придружител е 45 евро на ден. Отделно е и пътуването ни до Германия.      Мара КАЛЧЕВА ", "date": "2018.07.05", "title": "Лилия Буюклиева: Детето ми се нуждае от спешна операция в Германия – Фондът ни бави"}
{"url": "https://www.blitz.bg/layfstayl/za-damite/obichash-siniya-tsvyat-tezi-modni-sveti-shche-ti-pomognat-da-izglezhdash-prekrasno_news611141.html", "text": "Синьото е цветът на вечността и спокойствието, на постоянството и вярността. Този цвят носи в себе си много дълбоко емоционално послание. Това е цветът на небето и морето, има успокояващ ефект и създава усещане за спокойствие и сигурност. Естественият цвят на синьото и асоциацията му с небето го правят универсален.   Ако си влюбена в синьото и голяма част от дрехите ти са в този цвят, ще ти дадем няколко съвета, с които умело да съчетаеш този прекрасен цвят в облеклото си.     ", "date": "2018.07.05", "title": "Обичаш синия цвят? Тези модни съвети ще ти помогнат да изглеждаш прекрасно!"}
{"url": "https://www.blitz.bg/layfstayl/za-damite/mlada-fotografka-pokaza-kolko-razlichni-sa-tatkovtsite-s-malki-detsa-no-te-imat-neshcho-trogatelno-obshcho_news611121.html", "text": "Със сигурност много пъти ви се е налагало да излезете спешно от дома си и да стоварите всички грижи около детето на съпруга си. А въпросът как се справя и дали няма да намерите къщата надолу с главата не ви дава мира през цялото време. Днес ще се опитаме да ви дадем отговор на тези въпроси чрез снимките на фотографката от американския щат Индиана Гидра Гомес. Младата жена е специалист по семейните снимки. Един от проектите й е посветен точно на младите татковци и методите им на възпитание. Гидра е снимала свои приятели, познати и съседи и е успяла да запечата много забавни и мили моменти. ", "date": "2018.07.05", "title": "Млада фотографка показа колко различни са татковците с малки деца. Но те имат нещо трогателно общо!"}
{"url": "https://www.blitz.bg/layfstayl/za-damite/8-neshcha-koito-e-dobre-da-napravite-do-9-chasa-sutrinta_news611137.html", "text": "Римският император и философ Марк Аврелий някога е казал: \"Когато се събудите сутрин, помислете за това, че отново сте получили безценната привилегия да бъдете живи - да дишате, да мислите, да се наслаждавате и да обичате\". В натовареното си ежедневие сме принудени да се сблъскваме с куп препятствия по пътя си. Затова е много важно в какво настроение ще излезем от дома си. ", "date": "2018.07.05", "title": "8 неща, които е добре да направите до 9 часа сутринта!"}
{"url": "https://www.blitz.bg/svyat/prviyat-transdzhendr-v-istoriyata-na-mis-vselena-razkri-dushata-si-pred-vsichki-snimki_news611695.html", "text": "През декември във Филипините ще се проведе поредният конкурс \"Мис Вселена\", за който активно се говори в цели свят още сега. Работата е там, че за първи път в историята на конкурса в него ще участва трансджендър.26-годишната Ангела Понсе изпревари над 20 красавици в националната селекция и стана \"Мис Испания 2018\", което на свой ред ѝ даде възможност да представи страната си на един от най-престижните конкурси за красота в света.     Трябва да се отбележи, че на трансджендъри е позволено да участват в конкурси за красота още през 2012 година, но оттогава нито един от тях не е преминал националното ниво. А това означава, че тази година конкурсът \"Мис Вселена\" наистина ще е уникален.   Испанката Ангела признава, че се е сбъднала най-голямата ѝ мечта: \"Ще участвам не с посланието \"Световен мир\", а с посланието за толерантност, уважение, зачитане, любов към себе си и другите\".  Понсе се надява да стане \"гласът на разбирателството и уважението не само за ЛГБТ общността, но и за целия свят\". В профила си в Туитър тя призова \"да пишем историята заедно\".  Представителката на Испания разказа, че от ранно детство тя се е чувствала различна. Докато неиние връстници са си играли с колички, тя си е падала по куклите. А най-важното е, че нейният избори е бил категорично подкрепен от родителите ѝ.   Последната операция за смяна на пола на Ангела е през 2014 година. Външно тя по нищо не се отличава от останалите красиви момичета. Как ли тя ще бъде оценена на конкурса?  Превод и редакция: БЛИЦ   ", "date": "2018.07.05", "title": "Първият трансджендър в историята на \"Мис Вселена\" разкри душата си пред всички (СНИМКИ)"}
{"url": "https://www.blitz.bg/svyat/cherna-prokoba-tegne-nad-ruskiya-big-bradr-za-broeni-dni-misteriozno-si-otidokha-dve-fatalni-uchastnichki-snimkivideo-18_news611506.html", "text": "20-годишната Полина Лобанова, която тази сутрин бе открита мъртва в банята, е била фенка на голите фотосесии. В акаунта й в социалната мрежа на голяма част от снимките хубавицата показва татуси и съблазнява последователите си с голото си тяло.Както БЛИЦ съобщи, бившата участничка от хитовото руско телевизионно шоу „Дом” бе открита мъртва. Тъжната вест бе съобщена от сестра й Василиса.   „Случи се в Москва, нищо не предвещаваше тази трагедия. Много ми е тежко да говоря сега”, коментира момичето пред журналисти.  „Сутринта ми се обадиха от полицията. Първоначално си помислих, че се шегуват с мен. Дадоха ми адрес, на който да отида”, добавя Василиса.  Полина е открита в безсъзнание във ваната на гаджето си - 19-годишния татуист Иван.  Според някои информации, на Полина й станало лошо в клуба, в който купонясвала и приятелят й я откарал в дома си.  Според друга информация, двамата се прибрали от нощното заведение около 7 часа сутринта, където били откраднали телефоните им. Полина отишла да си полегне в спалнята. Приятелят и компанията му се намирали в дневната. След известно време те чули странни звуци. Влизайки в стаята, те видели, че на младото момиче му е лошо, извикали спешна помощ, но лекарите не успели да спасят живота й.   Причината за кончината й ще стане ясна след аутопсия, но запознати предполагат, че Полина може да е издъхнала от свръхдоза.   На 1 юли Полина навърши 20 години. В мрежата тя постна снимка от ресторанта и написа, че това е била най-хубавата вечер в живота й.  Часове преди смъртта си тя  е публикувала в Инстаграм няколко видеа от предишната вечер. На тях тя се забавлява с приятелка в ресторант. Двете красавици се чудят къде да отидат – на кино или да пият текила някъде навън.  Това не е първата участничка от предаването, която си отива без време. В средата на миналия месец почина друго колоритно момиче – 24-годишната Анастасия Тарасюк. Тя падна от прозореца на 19-етаж на сграда в елитен московски комплекс и издъхна на място.      От получените травми лицето й било обезобразено и тъй като била по домашни дрехи, първоначално я сбъркали с домашна помощничка.  Разследващите не изключват да става дума за нещастен случай. Версията за убийство не се потвърждава.  Според някои данни, Анастасия е имала проблеми с алкохола и наркотиците. В последно време била в депресия.  Малко преди да загине трагично, Анастасия е получавала заплахи за живота си. В началото на май в Инстаграм се появило страховито предупреждение по неин адрес „Смъртта те чака”.  Бившият приятел на 24-годишната красавица твърди, че тя е работела като модел за ескорт. Превод: БЛИЦ", "date": "2018.07.05", "title": "Черна прокоба тегне над руския \"Биг Брадър\"! За броени дни мистериозно си отидоха две фатални участнички (СНИМКИ/ВИДЕО 18+)"}
{"url": "https://www.blitz.bg/obshtestvo/stana-yasen-noviyat-predsedatel-na-nadzorniya-svet-na-noi_news611679.html", "text": "На свое заседание днес Надзорният съвет на Националния осигурителен институт (НОИ) избра ново ръководство. За председател на ръководния орган на институцията беше избран министърът на труда и социалната политика Бисер Петков, съобщиха от НОИ за Дарик. Като представител на национално представените синдикални организации, президентът на КТ \"Подкрепа\" Димитър Манолов застава на поста заместник-председател на съвета, а заместник-председател от квотата на работодателите ще бъде избран на следващото заседание на Надзора.     Съгласно разпоредбите на Кодекса за социално осигуряване, председателството на Надзорния съвет на НОИ е с мандат от една година и се предава на ротационен принцип между трите страни, участващи в него - изпълнителна власт, работодатели и синдикати. ", "date": "2018.07.05", "title": "Стана ясен новият председател на Надзорния съвет на НОИ"}
{"url": "https://www.blitz.bg/intsidenti/uzhasyavashcho-video-18-kitayka-ozhivya-sled-kato-ogromen-shish-proniza-glavata-y_news611640.html", "text": "Клиентка на ресторант бе приета в болница след ужасяваща злополука, при която огромен шиш я прободе директно в окото. Металният прът залепнал в главата на жената, която през цялото време е била в съзнание, съобщава Mirror. Инцидентът се случи в Китай на местен стек ресторант миналата седмица, но видеото се появи в мрежата сега. На шокиращите кадри жената лежи на носилка, докато огромното острие излиза от главата й.  Жената била отведена в болницата, но все още не е известно в какво състояние е. Превод: БЛИЦ     ", "date": "2018.07.05", "title": "Ужасяващо ВИДЕО 18+! Китайка оживя, след като огромен шиш прониза главата й"}
{"url": "https://www.blitz.bg/svyat/myusyulmanka-s-khidzhab-prezhivya-zhestoko-unizhenie_news611698.html", "text": "Мюсюлманка е била бита и унижена при нападение, извършено в град Андерлю, намиращ се в западната част на Белгия, предаде „Ла Либре“, позовавайки се на информация на полицията. 19-годишната жена се е разхождала сама около 23:00 часа местно време, когато на пътя й се изпречили двама мъже. Мюсюлманката е носила хиджаб, закриващ главата й, с изключение на лицето.Нападателите я обидили, наричайки я „гнусна арабка“. Те свалили забрадката й, след което скъсали тениската й. Тийнейджърката се опитала да избяга, но мъжете я повалили на земята. С остър предмет те направили кръст върху тялото й.  Полицията води разследване и издирва извършителите. Кметът на града осъди нападението. След атаката двамата мъже са избягали в неизвестна посока.", "date": "2018.07.05", "title": "Мюсюлманка с хиджаб преживя жестоко унижение"}
{"url": "https://www.blitz.bg/svyat/london-prizna-ofitsialno-noviyat-otroven-intsident-s-novichok-ne-e-ruska-ataka_news611688.html", "text": "Според предварителните данни, инцидентът в Еймсбъри не е „руска атака“, заяви заместник-министърът на вътрешните работи на Обединеното кралство Бен Уолъс, цитиран от световните медии. „Знаейки това, че те са разработвали „Новичок“ и това, че целите са били свързани, ние твърдим с висока степен на увереност, че Русия стои зад първоначалната атака. Но в момента не виждаме доказателства за връзка между последните двама пострадали нито със сем. Скрипал, нито с мястото, където те бяха отровени“, заяви Уолъс, предава Фокус. По думите му, работната хипотеза се заключва в това, че пострадалите в Еймсбъри са „жертви на последствията от предишната атака или още нещо“. „Тези хора не са били свързани със Скрипалови, това не е било атака, а, според мен, заразяване с „Новичок““, добави Уолъс.  По-рано полицията съобщи, че двама местни жители – 44 годишна жена и 45-годишен мъж, са намерение в безсъзнание в къща в Еймсбъри. В момента те са в критично състояние в болницата на Солсбъри, където се лекуваха и бившия полковник от руското военно разузнаване (ГРУ) Сергей Скрипал и дъщеря му Юлия.  От Скотланд Ярд заявиха, че жената и мъжа са отровени със същото вещество, с което и Скрипал. При това полицията все още не знае как са се отровили пострадалите. Отбелязва се, че те не са посещавали мястото в Солсбъри, където бе отровен двойния агент.  Разследването в Еймсбъри продължава и в него участват около 100 следователи от контратерористическите подразделения на Великобритания.  Главният лекар на Великобритания Сали Дейвис заяви, че рискът от заразяване с веществото е нисък, но трябва да се внимава.  Еймсбъри се намира на 10 километра от Солсбъри, където на 4 март бяха отровени работещия за британските спецслужби Сергей Скрипал и дъщеря му Юлия. Лондон твърди, че към използването на веществото А-234, което британските власти приравняват към „Новичок“ е причастна руската държава. Москва отрича категорично това твърдение. Разследването на инцидента Скрипал се ръководи от контратерористичното подразделение на Скотланд Ярд.  От своя страна прессекретарят на МВнР на Русия Мария Захарова заяви, че ситуацията около английския град Еймсбъри е „мръсна политическа игра“.      „Призоваваме британските правоохранителни органи да не следват тази мръсна политическа игра, която е започната от определени сили в Лондон и да започне, най-накрая, взаимодействие с правоохранителните органи на Русия“, заяви Захарова.", "date": "2018.07.05", "title": "Лондон призна официално: Новият отровен инцидент с \"Новичок\" не е руска атака"}
{"url": "https://www.blitz.bg/svyat/ot-poslednite-minuti-germaniya-i-avstriya-shche-vrshchat-migranti-vizhte-v-koi-strani_news611716.html", "text": "Вътрешният министър на Германия заяви, че е налице нов план, който предвижда създаването на така наричаните \"транзитни центрове\" на границата с Австрия, които ще имат за цел бързо да \"обработват\" новодошлите мигранти и да ги връщат директно в страните, чрез които те с влезли в ЕС, предимно Гърция и Италия.Завявайки, че \"той е убеден, че преговорите ще бъдат трудни\", Хорст Зеехофер каза в четвъртък, че \"това е проблем за цяла Европа и ние искаме да преговаряме с Италия и Гърция\", за да им бъдат връщани мигрантите, които вече са регистрирани и са подали молба за убежище в тези страни - основните входни точки в ЕС.   Зеехофер заяви това във Виена след разговори с канцлера на Австрия Себастиан Курц, който подкрепи плана, казвайки, че се надява проблемът с миграцията да бъде преодолян в рамките на австрийското председателство на Общността.  Успяхме да изясним много подробности, коментира Курц. „Германия няма да предприема мерки за сметка на Австрия. Ще обединим усилията си срещу незаконната миграция и срещу самоволните движения на мигрантите. Сред целите ни е да бъде затворен пътят за миграция през Средиземно море”, поясни австрийският канцлер.  Очаква се през следващата седмица в Инсбрук да преговарят външните министри на Италия, Австрия и Германия. Смята се, че именно тогава ще започнат разговорите за връщането на тези, поискали закрила в Италия и Гърция, но продължили след това на север.  Превод и редакция: БЛИЦ", "date": "2018.07.05", "title": "От последните минути: Германия и Австрия ще връщат мигранти! Вижте в кои страни"}
{"url": "https://www.blitz.bg/intsidenti/vzriv-na-yakhta-otksna-krakata-na-krasiva-balerina-snimkivideo_news611292.html", "text": "Американската балерина Стефани Шафер изгуби и двата си крака в резултат на взрив на туристическа яхта по време на почивката си на Бахамите. 22-годишната млада жена е в болница в критично състояние, съобщава Ен Би Си.Инцидентът е станал на 30 юни. Телевизията отбелязва, че на борда са се намирали 12 души - десет американци и двама местни жители - членове на екипажа. Внезапно на катера избухнал взрив. При експлозията е загинала гражданка на САЩ, деветима души са ранени. Пафер е получила вътрешни травми и множество счупвания на костите. Наложило се краката на красивата балерина да бъдат ампутирани. Момичето все още не е дошло в съзнание след инцидента, в момента то е в медикаментозна кома.            Роднини на балерината отбелязват, че освен балета, Стефани също е фенка на футбола. На Бахамите тя е била с майка си, пастрока си и сестра си. Бреговата охрана на САЩ е транспортирала четиримата в Сейнт Питърсбърг в щата Флорида. Шестима от пострадалите се лекуват в болница на бахамския остров Насау.    Причините за взрива все още не са установени.   Превод и редакция: БЛИЦ          ", "date": "2018.07.05", "title": "Взрив на яхта откъсна краката на красива балерина (СНИМКИ/ВИДЕО)"}
{"url": "https://www.blitz.bg/layfstayl/shoubiznes/kilata-se-samozabravi-iska-kolosalna-suma-pari-za_news611699.html", "text": "Рапърът Явор Янакиев, по-известен като 100 Кила, съвсем се е самозабравил. Изпълнителят на „Газ до дупка” иска по 3000 лева за интервю, тъй като събирал бели пари за черни дни. „За да дам интервю, искам хонорар от 3 бона. Телевизиите рекламират дамски превръзки и хапчета за разстройство, продуцентите си вземат паричките от рекламите, пък аз трябва да стана в 9 сутрина, за да им направя рейтинга”, обяснява решението си 100 Кила, предадено от Хот Арена. Лошото момче на родния рап, което възпява безгрижния живот в хитовете си,  страдал от фобия, че може отново да стане беден , както в гладните си детски години. И до днес Явор не обича да говори за мизерията, в която е живяло семейството му. Преди да стане звезда, той живеел като безпризорно дете, след като и двамата му родители го зарязали. Музикантът бил едва на 12, когато се налагало сам да оцелява. Най-близките хора на циганчето били запознати с тежката му семейна сага, но певецът не искал да афишира трудното си детство, за да не му се подиграват колегите от шоубизнеса. „Когато бях малък стоях на табуретката вкъщи  – една по рода си, защото всичките ни столове бяха различни, и си мечтаех да стана рапър. Мечтаех да имам собствени маратонки, но доизносвах старите на моите по-заможни   приятели. Сега е лесно баща ми да ме търси, когато имам пари и слава. Да беше до мен в годините, в които нямах какво да ям. Той ми ограби детството и младостта”, пали се 100 Кила.  Той се родил в един от крайните варненски квартали – „Аспарухово” и  не криел, че във вените му тече циганска кръв.  Баща му изоставил семейството им, а майка му отпрашила да си търси късмета в Гърция. В тийнейджърските си години 100 Кила сам се грижел за своя по-малък брат, който днес е управител на верига магазини в морската столица. Наложило се Килата да започне работа още като ученик, за да могат двете момчета да свързват двата края. В осми клас бъдещата рап звезда започнал да  продава сладолед, царевица и гевреци на плажа. Всеки ден по 12 часа прекарвал на жаркото слънце, а нощем работел като диджей в местните дискотеки. Нямал нито време, нито желание да учи, затова пет години повтарял десети клас. Явор обаче изобщо не страдал, тъй като за него било най-важно да се научи да оцелява без чужда помощ. Години по-късно осъзнал, че именно трудностите са калили волята му.  ", "date": "2018.07.05", "title": "Килата се самозабрави! Иска колосална сума пари за..."}
{"url": "https://www.blitz.bg/svyat/lekari-svetvat-zhitelite-na-eymsbri-i-solsbri-ne-pravete-tova-ako-iskate-da-zhiveete_news611706.html", "text": "След инцидента с предполагаемото отравяне на двама души, жителите на английските градове Еймсбъри и Солсбъри не трябва да взимат от земята непознати предмети. Като цяло обаче заплахата за обществото е малка, заяви в ефира на телевизия \"Скай нюз\" Пол Косфорд, директор на надзорната структура към британското здравно министерство, отговаряща за общественото здраве и предотвратяването на епидемии.Косфорд препоръча на жителите на Еймсбъри, които са били в петък след 10 ч. вечерта на местата, които полицията отцепи през последните дни, да изперат всичките си дрехи.  Според министъра на здравеопазването на Великобритания Джереми Хънт случилото се с двамата изглежда като злополучно последствие от опита за убийство през март на бившия руски агент Сергей Скрипал и неговата дъщеря, предаде Ройтерс. Агенцията отбелязва, че и в двата случая жертвите са се отровили с нервнопаралитичното вещество \"Новичок\". \"В момента не спекулираме, че това е бил умишлен опит за убийство\", каза министърът, но добави, че трябва да се изчака какво ще каже полицията.", "date": "2018.07.05", "title": "Лекари съветват жителите на Еймсбъри и Солсбъри: Не правете това, ако искате да живеете"}
{"url": "https://www.blitz.bg/lyubopitno/nauka-i-tekhnologii/novo-prouchvane-preduprezhdava-globalnoto-zatoplyane-shche-ni-izpeche-dva-pti-po-brzo_news611730.html", "text": "Ново проучване, основаващо се на доказателства от минали топли периоди, показва, че глобалното затопляне може да е двойно по-голямо в сравнение с прогнозите. Бъдещото глобално затопляне може в края на краищата да бъде два пъти по-топло от прогнозираното от климатичните модели, а морското равнище може да се повиши с шест метра или повече, дори ако светът изпълни целта от Парижкото споразумение за климата за ограничаване на глобалното затопляне до 2 градуса по Целзий до 2100 г.Това се предупреждава в проучването на международен екип от изследователи от 17 страни, които са публикували констатациите си в сп. Nature Geoscience, като техните изводи се основават на данни от три топли периода през последните 3,5 млн. години, когато светът е бил по-топъл с 0,5 до 2 градуса в сравнение с прединдустриалните температури през 19 век.  Изследването също така разкрива колко големи зони от полярните ледени шапки биха могли да се разтопят, а значителните промени в екосистемите биха могли да доведат до това пустинята Сахара да стане зелена, а краищата на тропическите гори да се превърнат в доминирана от пожари савана. \"Наблюденията от минали периоди на затопляне показват, че редица усилващи механизми, които са слабо представени в климатичните модели, увеличават дългосрочното затопляне отвъд прогнозите на климатичните модели\", изтъква водещият автор проф. Хубертус Фишер от Университета в Берн. \"Това предполага, че размерът на въглеродните емисии за избягване на глобално затопляне от 2 градуса може да бъде много по-малък от очакваното, оставяйки много малък марж за грешка за постигането на целите на Парижкото споразумение за климата\", предупреди ученият. Положението обаче се влошава от обстоятелството, че днес нашата планета се затопля много по-бързо в сравнение с миналите периоди, тъй като човешките емисии на въглероден диоксид продължават да растат. Дори ако емисиите ни бъдат спрени днес, ще са необходими векове и дори хилядолетия, за да се постигне равновесие. ", "date": "2018.07.05", "title": "Ново проучване предупреждава: Глобалното затопляне ще ни изпече два пъти по-бързо"}
{"url": "https://www.blitz.bg/layfstayl/za-damite/sled-kato-razberete-kolko-polezni-sa-semkite-na-avokadoto-i-vie-shche-sprete-da-gi-izkhvrlyate_news611125.html", "text": "Авокадото е толкова вкусно и полезно, че веднага трябва да го включите в дневното си меню. Докато повечето плодове са богати основно на въглехидрати, то съдържа голямо количество полезни мазнини. Много хора изхвърлят семките му, без да осъзнават, че тази част е най-хранителната.   Костилката на авокадото действа като мощен антиоксидант, както и самият плод. Антиоксидантите са способни да свалят нивото на холестерола и да ни предпазят от заболявания на сърцето.", "date": "2018.07.05", "title": "След като разберете колко полезни са семките на авокадото, и вие ще спрете да ги изхвърляте!"}
{"url": "https://www.blitz.bg/layfstayl/shoubiznes/rusata-zlatka-izumi-vsichki-blondinkata-prsna-200-bona-za_news611702.html", "text": "Златка Райкова е инвестирала парите от хонорара си в „Като две капки вода” по възможно най-умния за една млада жена начин. Тя си е купила нов луксозен апартамент в комплекс от затворен тип в покрайнините на София. Моделката е броила близо 100 000 евро за новия си дом, в който цените тръгват от 800 евро на квадрат. Той вече е обзаведен и остава само да си нанесе багажа и да заживее в него. Говори се, че парите от шоуто на Нова тв едва ли са стигнали, за да плати цялото жилище. Най-вероятно се е наложило да търси банков кредит, но смятала, че инвестицията си струва. Апартаментът е много луксозен, модерен и удобен.  Предполага се, че Златка е ползвала услугите на интериорен дизайнер за обзавеждането. Дневната е разделена на три зони – кухненски кът, трапезария и мека мебел. Банята изглежда изключително оригинална и скъпа, а според отлично запознати източници на „Уикенд”, дори в общите части на комплекса имало бутикови мебели, на които съкооператорите могат да си правят срещи.  Коридорите били изрисувани със стенописи с африкански мотиви. В комплекса имало и частен парк, и портиер, който да следи кой влиза и кой излиза от сградата.  За да е в крак с модата, блондинката не е търсила апартамент в центъра на София, както правят много нейни колежки, а в покрайнините. Жилището ѝ било на входа на село Ивавяне, край Банкя. В същата сграда съседка ѝ била певицата Елена Брусарска, а се очаквало скоро да се нанесат и други випове.  Златка вече има апартамент в София, който до момента не е показвала на никого. Явно обаче е на мнение, че едно допълнително жилище никога не е излишно, затова е решила да инвестира и във втори дом. Не е ясно дали ще го обитава заедно с ММА-боеца Георги Валентинов, за когото преди няколко месеца се сгоди на сцената на „Като две капки вода”. Говори се, че двамата били разделени, след като блондинката му изневерила с брата на Борис Дали направо зад кулисите.  ", "date": "2018.07.05", "title": "Русата Златка изуми всички! Блондинката пръсна 200 бона за..."}
{"url": "https://www.blitz.bg/svyat/politsiyata-obyavi-prichinata-za-smrtta-na-seks-ikonata-lobanova-otkrita-mrtva-vv-vanata_news611651.html", "text": "Участничката във втория сезон на руския \"Биг Брадър\" Полина Лобанова е починала поради сърдечни проблеми. Това съобщават световни медии. \"Според предварителните данни, причината за смъртта е остра сърдечносъдова недостатъчност\", се казва в доклад на правоприлагащите органи в страната.    ", "date": "2018.07.05", "title": "Полицията обяви причината за смъртта на секс иконата Лобанова, открита мъртва във ваната"}
{"url": "https://www.blitz.bg/obshtestvo/btv-dade-efir-na-lesbiyki-da-se-khvalyat-kak-sa-nadkhitrili-blgarskiya-zakon-za-zabrana-na-gey-brakovete_news611592.html", "text": "Мариама Диало е французойка, женена за българката Кристина. Те двете са първите две жени, надделяли над закона против гей браковете по много хитър начин, рекламира тази сутрин постъпката им bTV. Те се възползваха от предоставения им ефир, за да просветят и други гейове как да заобикалят българските закони. Двете са заедно от 14 г. Сключили брак във Франция. Живяли заедно в Австралия, а после се преместили в Европа. Миграционните власти у нас отказват разрешение за Кристина, защото не я приемат за законен партньор на Мариама. Двете завеждат дело в Люксембург.   Оказва се, че по закон, когато в страна от ЕС има сключен граждански брак, другите членки трябва да го признаят. Въпреки забраната за гей бракове у нас, страната ни е длъжна да признава такива, сключени в друга страна.  \"Ако двама гейове българи се оженят във Франция, след това, като се върнат, могат да се възползват от това законодателство\", споделят двете жени.  Мариама е консултант за защита на правата на децата.  Кристина е експерт по комуникация, преди била радио журналист.  \"Връзката ми с България започна през 2011 г. Тогава работех в посолството на Франция в Румъния, често започнах да посещавам България. Купихме си къща в село Паламарца. Изглежда никой в селото не е разтревожен от това какви сме ние. Много добре се чувстваме там\", казва Мариама.  \"Живели сме в 9 страни, навсякъде е трудно да създадеш приятели. Тук в Паламарца е много лесно. На всяко друго място сме се чувствали самотни, но не и тук\", добавя Кристина.    ", "date": "2018.07.05", "title": "bTV даде ефир на лесбийки да се хвалят как са надхитрили българския закон за забрана на гей браковете"}
{"url": "https://www.blitz.bg/layfstayl/za-damite/52-godishnata-neostaryavashcha-aktrisa-ot-kitay-gun-li-spodeli-svoite-anti-eydzh-tayni_news611144.html", "text": "Гун Ли е много известна китайска актриса. Въпреки че в края на тази година ще навърши 53, тя изглежда потресаващо. Кожата й е като порцелан, а по лицето си няма нито една бръчица. Китайките имат своите тайни за красота, които практикуват от векове и се предават от поколение на поколение. За щастие, актрисата реши да сподели своите тайни пред целия свят.", "date": "2018.07.05", "title": "52-годишната неостаряваща актриса от Китай Гун Ли сподели своите анти ейдж тайни"}
{"url": "https://www.blitz.bg/svyat/tazi-strana-vvede-dneven-dank-za-polzvane-na-internet-uslugi_news611588.html", "text": "От 1-ви юли т.г. Уганда събира ежедневен данък за ползване на някои интернет услуги, съобщава Reuters. Президентът на страната Йовери Мусевени стои зад идеята с аргумента, че социалните мрежи се използват за лъжи.Данъкът е в размер на 200 шилинга или 5 американски цента за всеки ден, в който услуги като Facebook, Twitter, Google Hangouts, YouTube, WhatsApp, Skype, Yahoo Messenger и т.н. са били използвани. Сумата не изглежда голяма, но всъщност е 20% от средната цена на плановете за мобилен интернет. Тя се начислява към месечната сметка.  Според Мусевени социалните мрежи са \"лукс за тези, които се забавляват или тези, които имат лоши намерения. Това са достатъчни морални причини да се подкрепя този данък\". Според президента на страната потребителите на социални мрежи в Уганда \"безкрайно даряват пари на чуждестранни телефонни компании чрез чат и дори чрез лъжи\". Очаквано, данъкът не среща особена подкрепа сред потребителите. \"Данъкът е абсолютна обида за жителите на Уганда... Ние вече плащаме за абонаментните планове, в които има включен данък, защо трябва отново да плащаме на правителството за достъп до тези платформи\", коментира Дикенс Камугиша, работник в благотворителния сектор. По-рано тази седмица и организацията \"Амнести Интернешънъл\" призова правителството да отмени данъка. Според организацията реалната цел на данъка не е повишаване на приходите, а смазване на различните възгледи. Наскоро правителството на страната въведе нов данък и върху всички преводи в платформата за мобилни плащания Mobile Money. Тя се радва на голяма популярност в страната не само за плащане на стоки и услуги, но и за пращане на пари между потребителите. Данъкът първоначално беше обявен като 1% от всеки превод, но в последствие Мусевени обяви, че всъщност това е грешка и реалният данък ще е 0,5% от всеки превод.", "date": "2018.07.05", "title": "Тази страна въведе дневен данък за ползване на интернет услуги"}
{"url": "https://www.blitz.bg/svyat/skandal-v-london-priyatel-na-prints-charlz-oplyu-megan-markl-i-semeystvoto_news611615.html", "text": "Известният интериорен дизайнер и приятел на принц Чарлз Ники Хаслам грубо говори за новото семейство на принц Хари и Меган Маркъл, както и за сватбената рокля на булката, пише в. \"Слънцето\". В неотдавнашно интервю за вестника Ники каза, че роднините на Меган са твърде прости за едно кралско семейство и нарече баща й Томас \"дървар\".  \"Роднините на Меган наистина са много прости. Единственият приличен човек в семейството на Меган е ... нейната майка Дория\", каза дизайнерът.  Хаслан също критикува сватбената рокля на Меган от модната къща \"Живанши\".  \"Не ми хареса много роклята й. Беше плахо да седи на нея. Трябваше да бъде направена от по-фин материал, изглеждаше като парче бетон\", каза дизайнерът. Превод: БЛИЦ", "date": "2018.07.05", "title": "Скандал в Лондон: Приятел на принц Чарлз оплю Меган Маркъл и семейството ѝ"}
{"url": "https://www.blitz.bg/layfstayl/emotsionalni-invalidi-4-zodii-chiito-chuvstva-sa-nerazgadaemi_news611518.html", "text": "Всеки е заобиколен от хора, които невинаги споделят чувствата и емоциите си с другите. Вие ги питате как са, а те отговарят с „добре“, но ви лъжат. Понякога това премълчаване на истината им създава проблеми в общуването, особено при връзките.Причините за криенето на истинските чувства са най-различни. Уязвимостта и поддаването на негативните мисли е една от тях. Просто някои от нас са по-чувствителни и затворени в себе си. Но по нищо не им личи и предпочитат да не разкриват болката си, защото ги е страх, че ще ги наранят отново.  Има четири зодиакални знака, които трудно ще покажат емоциите си на околните. Дева  Представителите на този знак са супер срамежливи. Те винаги са прекалено критични към себе си и околните, но ще запазят в тайна това, което изпитват. Девите са много практични и анализират нещата. Понякога размишляват твърде дълго над проблемите и им се иска да споделят с някого, но трудно се решават. Везни   Те мразят да се конфронтират с хората и дори и нещо да не им харесва, няма да го споделят с дразнителите си. Те избягват всякакви спорове. Могат да се самосъжаляват с дни, но рядко ще признаят, че имат проблем, защото това ще окаже отражение върху егото им.  Везните могат да твърдят, че са добре, дори и душата им да страда вътрешно. Те обичат да си кротуват и таят всичко в себе си. Скорпион  Хората с тази зодия са доста ревниви и свободолюбиви. Те трудно се доверяват на някого, дори и на най-близките си. В повечето случаи не споделят с околните, защото не обичат да бъдат съдени. Скорпионите се опитват да бъдат уверени и спокойни в очите на другите, но дълбоко в себе си ги „раздират“ най-различни притеснения, които се борят със самочувствието им. Водолей  Това е знакът, който в най-голяма степен крие емоциите си от хората. Водолеите се държат доста студено и другите никога не могат да разберат какво става с тях. Най-лошо е, че когато ги попитат как са, те се дразнят от този род внимание. Ако някой, който е доста открит и обича да споделя, излиза с водолей, може да има проблеми в комуникацията с него. Ще се наложи да се разделят, ако не успее да преглътне, че той трудно ще се промени.", "date": "2018.07.05", "title": "Емоционални инвалиди: 4 зодии, чиито чувства са неразгадаеми"}
{"url": "https://www.blitz.bg/layfstayl/za-damite/megan-markl-blesna-s-toaleti-v-barkshr-no-vsichki-pogledi-byakha-prikovani-ne-v-drekhite-a-v-snimki_news611286.html", "text": "Миналия уикенд в графство Баркшър се проведе благотворително състезание по поло, в което по традиция взимат участие и челновете на кралското семейство. Тази година в надпреварата участваха принцовете Уилям и Хари, а красивата съпруга на по-малкия син на принцеса Даяна - Меган Маркъл, го подкрепяше от трибуните. Въпреки че събитието бе неофициално, херцогинята на Съсекс не успя да се скрие от зоркия поглед на папараците. Тоалетите, които бе избрала Меган за турнира, бяха  неофициални. В първия ден на състезанието младата американка се появи в свободна дълга рокля, за втория се издокара с черни 3/4 панталони и свободна риза.   По-наблюдателните веднага забелязаха нещо странно в Маркъл и започнаха усилено да шушукат.    ", "date": "2018.07.05", "title": "Меган Маркъл блесна с тоалети в Баркшър, но всички погледи бяха приковани не в дрехите ѝ, а в... (СНИМКИ)"}
{"url": "https://www.blitz.bg/layfstayl/shoubiznes/iva-ekimova-ostavi-vsichki-s-prst-v-usta-sbira-mzhkite-pogledi-na-plazha-s-brutalno-tyalo-snimka_news611546.html", "text": "Пиарката Ива Екимова събра всички погледи на плажа с горещо тяло. Блондинката е потренирала сериозно зимата и това се е отразило страхотно на лятната й фигура. Самата тя сподели снимка във Facebook, на която се е излегнала на плажно легло. Перфектно оформения и корем и стегнати крака са достойни за завист и със сигурност Екимова предизвиква такава. ", "date": "2018.07.05", "title": "Ива Екимова остави всички с пръст в уста! Събира мъжките погледи на плажа с брутално тяло (СНИМКА)"}
{"url": "https://www.blitz.bg/layfstayl/shoubiznes/aleks-raeva-se-fuka-s-meka-skpa-pokupka-snimka_news611690.html", "text": "Алекс Раева се показа във впечатляващ бански костюм в профила си в инстаграм. Водещата на „Х Фактор“ се пече по гръцките острови, като обикаля с яхта от един на друг. Алекс явно е посрещнала и Джулая на вода, а е изпратила залеза на гръцки остров Скиатос-мястото на снимките на филма „Мама мия“, чието продължение нямаме търпение да видим. Сексапилната 37-годишна телевизионерка се разписа и на остров Алонисос, а впечатление прави банския й костюм. Той е на прочутата дизайнерка Стела Маккартни и струва 500 лева или 250 евро. Синьото парче плат е без презрамки и идеално подчертава апептитния бюст на водещата. Тя е голяма почитателка на топлите слънчеви лъчи и екзотичните пътешествия. Наскоро бе във Филипините, а няколко месеца преди това на Малдивите, но нито веднъж не показа компанията си.   Преди година Алекс призна, че има мъж до себе си, който живее зад граница и затова двамата си организират романтични пътешествия, винаги когато могат. Дали банския на Стела е подарък от него остава само да гадаем, предават от  . ", "date": "2018.07.05", "title": "Алекс Раева се фука с мека скъпа покупка (СНИМКА)"}
{"url": "https://www.blitz.bg/layfstayl/za-damite/chudish-se-koi-sa-nay-golemite-ti-nedostattsi-eto-kakvo-kazvat-zvezdite-za-teb_news609821.html", "text": "След като се запознаем с някой човек, започваме постепенно да го опознаваме. Първоначално той ни показва най-положителните черти от характера си. Но изведнъж най-неочаквано ни показва неща, на които не знаем как да реагираме. Разбира се, всеки иска първо да се запознае с недостатъците на новия си приятел. А тук на помощ идват астролозите. Те отдавна са направили списък на негативните черти на всеки знак на зодиака. ", "date": "2018.07.05", "title": "Чудиш се кои са най-големите ти недостатъци? Ето какво казват звездите за теб!"}
{"url": "https://www.blitz.bg/svyat/zrelishchno-neplnoleten-shofor-otselya-sled-kato-trap-mu-gltna-kolata-snimkivideo_news611728.html", "text": "16-годишно момче оцеля като по чудо, след като колата му пропадна в огромна дупка на пътя. Инцидентът е станал в Минесота. Момчето е успяло да се измъкне от задния прозорец на автомобила си.Пред ABC News той е разказал, че първоначално е забелязал нещо на пътя, но не му се е сторило да е голямо. „Мислех, че може би е клон или нещо такова”, казва още младият шофьор.  Успял да натисне спирачката, но автомобилът се плъзнал и паднал в пропастта.  Младежът се е разминал без наранявания, защото е бил с предпазен колан и се е задействала въздушната възглавница, написаха във Facebook от полицията в окръга. Те публикуваха видео, което обиколи социалната мрежа. Призивът е винаги да слагаме предпазните си колани, защото никога не знаем в каква ситуация може да попаднем на пътя. Оказва се, че дупката е зейнала след значителни валежи в окръга.", "date": "2018.07.05", "title": "Зрелищно! Непълнолетен шофьор оцеля, след като трап му глътна колата (СНИМКИ/ВИДЕО)"}
{"url": "https://www.blitz.bg/layfstayl/za-damite/polovinkata-vi-e-tiranin-mozhe-lesno-da-se-otrvete-ot-ada-v-koyto-zhiveete-tryabva-samo-da_news611129.html", "text": "В представите ни за идеална връзка или брак никъде не фигурира вероятността жената да стане жертва на морално и / или физическо унижение. Вече ви разказахме как да разпознаете в ранен етап на връзката, че приятелят ви е тиранин. Какво обаче да правите, ако разберете, че партньорът ви е деспотична личност, когато е прекалено късно? Преди всичко трябва да сте подготвени, че това няма да е лесно и ще са ви нужни много сили. Ако моралното насилие може да причини различни сериозни заболявания, то физическото може да доведе до ужасяващи последствия. Наличието на деца също не трябва да става причина за запазване на подобен род отношения.   Ако жертвата не е готова сама да признае, че подобен род отношения са пагубни за нея и единственото й спасение е да се раздели с тиранина, ничия странична помощ и съвети не могат да помогнат. Затова и първата стъпка към промяна трябва да стане осъзнаването, че само пълната и окончателна раздяла може да бъде изход от положението. ", "date": "2018.07.05", "title": "Половинката ви е тиранин? Може лесно да се отървете от ада, в който живеете, трябва само да..."}
{"url": "https://www.blitz.bg/layfstayl/skorost/ne-e-za-vyarvane-kolko-struva-poddrzhkata-na-audi-za-30-godini_news611736.html", "text": "Отговор на този въпрос ни дава германското автомобилно издание Autobild, което разказва за историята на един германец и неговото Audi 100. Педантичният собственик на автомобила, го купува чисто нов преди 30 години и от тогава до днес си води записки за всички разходи по автомобила, пише Факти бг.Германецът е запазил всички касови бележки за гориво, обслужване и резервни части. Сега той прави калкулация на разходите, като включва и сумата за придобиване на колата, както и ремонтните дейности по няколкото леки ПТП-та.  Днес, Audi-то е с пробег от 430 000 километра, което не е толкова много за германска кола на 32 години. За този период сериозни поражения по колата не е имало и за нея е похарчена сумата от 110 000 евро.    ", "date": "2018.07.05", "title": "Не е за вярване! Колко струва поддръжката на Audi за 30 години"}
{"url": "https://www.blitz.bg/svyat/vlyuben-indiets-se-prostrelya-v-glavata-za-da-poluchi-blagosloviya-ot-bdeshchiya-si-tst-snimki_news611525.html", "text": "Индиец се озова в болница с огнестрелна рана в главата, след като бащата на любимата му обеща да благослови брака им, ако оживее след опит за самоубийство, съобщава Hindustan Times. Атул Локханде, лидер на младежкото крило на една от партиите в страната, и приятелката му – служителка в банка, били заедно от 13 години. Първоначално бащата на момичето бил против брака им и отказал да даде ръката й. Ядосан, Локханде започнал да го заплашва по телефона. Това не се харесало на изгората му и тя спряла да отговаря на повикванията му.  Партийният лидер изчакал известно време и решил да атакува отново. Тогава бащата на момичето му предложил да посегне на живота си, за да докаже любовта си. И обещал, че ако опитът се окаже неуспешен и той оживее, няма да пречи на любовта им.  Индиецът решил да изпълни условието на бащата и написал прощален пост в мрежата, в който отбелязал, че не вижда смисъл да живее без любимата жена и помолил никой да не я обвинява за решението му.  Локханде е приет в болница в Бенгалуру в мозъчна смърт. Въпреки това животът му се поддържа от апарати.  Полицията разследва инцидента. Все още няма арестувани. Превод: БЛИЦ", "date": "2018.07.05", "title": "Влюбен индиец се простреля в главата, за да получи благословия от бъдещия си тъст (СНИМКИ)"}
{"url": "https://www.blitz.bg/kriminalni/prestplenie/medsestra-prevrshcha-momicheta-v-poslushni-prostitutki-s-vudu-magii-i-piene-na-krv-s-chervei-snimki_news610347.html", "text": "Медицинска сестра от Великобритания плаши млади момичета с черна магия, за да може по-лесно да ги продава в сексуално робство. Едновременно с това 53-годишната Жозефина ръководела международна мрежа за борба с трафика на хора и живеела в огромно имение с отделни стаи за прислугата, пише \"Мирър\".Всички мръсни пари, изкарани от секс търговия тя използвала, за да поддържа луксозния си образ на живот, глезела се с пътешествия из цяла Европа и скъпи дизайнерски обувки. За всяко момиче от Нигерия престъпничката получавала до 38 000 паунда.   Преди да се захване с доходоносния си бизнес, британката, наричана мадам Сандра, е работила 37 дни като медицинска сестра в болница в югоизточната част на Лондон.    Момичетата получавали обещания за лъскав живот в Европа и много пари, които ще изкарват от проституция, заради които те били готови да направят много неща.    Момичетата били толкова наплашени от черната магия на Жозефина, че минали през още един обред, с който да отменят клетвите на боговете.  Превод: БЛИЦ", "date": "2018.07.05", "title": "Медсестра превръща момичета в послушни проститутки с вуду магии и пиене на кръв с червеи (СНИМКИ)"}
{"url": "https://www.blitz.bg/layfstayl/za-damite/iskate-da-preobrazite-doma-si-eto-kak-mozhe-da-go-napravite-mnogo-brzo-i-bez-skp-remont-snimki_news611133.html", "text": "В края на тежкия работен ден мечтаете да се приберете в уютния си дом и да се отдадете на заслужена почивка. За да се сдобиете с красиво, стилно и комфортно жилище, в което да се чувствате прекрасно, може да потърсите помощта на професионалисти. Ако пък не ви се дават пари за професионална консултация, може да се възползвате от съветите на  известни дизайнери, които ще ви предложим напълно безплатно.", "date": "2018.07.05", "title": "Искате да преобразите дома си? Ето как може да го направите много бързо и без скъп ремонт (СНИМКИ)"}
{"url": "https://www.blitz.bg/svyat/ferari-bentli-lukst-progonen-ot-komunizma-se-vrshcha-v-polsha_news611531.html", "text": "Сиво ферари спира на две крачки от сградата на полското президентство във Варшава. От него слиза млада жена със спортни обувки и слънчеви очила \"Шанел\", която държи в ръце \"добре коафирано\" кученце, и влиза в хотел \"Рафълс Еуропейски\", символ на завръщането на лукса в Полша. Тя отива в сладкарница \"Лурс\" - освен стаите и апартаментите с цени от 250 до 4000 евро на нощ, в хотела има и прочута стара сладкарница, която носи името на швейцарския си основател Лоран Лурс, пристигнал във Варшава през 1820 г. Легендарният хотел \"Еуропейски\", смятан през 19-ти век за най-добрия хотел в Източна Европа и където днес всеки клиент може да разчита на личен иконом, неотдавна отвори врати след петгодишен ремонт и реновиране, пише Франс пренс.  Говори се, че догодина в него може да бъде открит първият в Полша бутик на \"Ермес\". От Париж френската компания се ограничава да потвърди, че \"планира да стъпи във Варшава в края на 2019, началото на 2020 г.\".  Луксът в Полша е все по-явен и показва, че се формира нова класа от богати хора - собственици на преуспяващи семейни компании, строителни предприемачи и инвеститори в недвижимо имущество, банкери. . .  Дълго време в тази страна нямаше лукс, първо поради огромните разрушения през Втората световна война, после заради официалната уравниловка при комунистическия режим. \"Вертикално село\"  Символ на този лукс е 44-етажният небостъргач с апартаменти \"Космополитън\" - минималистичен като дизайн, дело на американския архитект от германски произход Хелмут Ян, проектирал също така централата на Европейския съюз в Брюксел.  Сред 100-те най-скъпи имотни сделки във Варшава през 2015, 2016 и 2017 г., 79 са за апартаменти в кулата \"Космополитън\", казва за АФП президентката на полското дружество \"Тасит инвестмънт\", финансирало строежа, Каролина Каим.  Цената на апартамент в тази луксозна сграда варира според етажа и гледката. Най-високо ценени са тези с гледка към река Висла и Стария град. Квадратният метър в тях струва близо 10 000 евро. Такава цена не е изненадваща в Париж или Лондон, но е потресаваща за Полша, където средната месечна заплата е 1100 евро.  В голямата си част собствениците на жилища в кулата са поляци (чужденците са само 10 процента) и представляват нещо като общност в това \"вертикално село\", в чието изграждане са вложени над 100 милиона евро, казва Каим.  \"Хората си говорят непринудено в асансьора\", който прилича на малък салон.  Впрочем някои от обитателите нямат нужда от представяне - сред тях има известни певци, театрални и футболни звезди, любимци на телевизиите и таблоидите. \"Ролс Ройс\" и \"Ламборгини\"  Друг символ на лукса са автомобилите: \"Ролс Ройс\", \"Ферари\", \"Бентли\" или \"Ламборгини\". . . Допреди няколко години появата на кола с черно конче на жълт фон събираше тълпа от зяпачи. Днес, поне във Варшава, ферарито вече няма същия ефект.  Италианската марка има оторизирани представителства на две места - в Катовице (Шльонско воеводство) и във Варшава. Маркетинговият им директор Каролина Шуленцка не иска да говори с числа за продажбите, но споделя, че интересът на клиентите постоянно расте и че ако не е умишленото ограничаване на производството от страна на италианската автомобилна компания, поляците биха купували \"10-15 процента повече\" нови автомобили.  След рухването на комунизма в Полша там на практика бързо възникна класа от богати бизнесмени и предприемачи. Немалко от тях са бивши ръководни кадри на приватизирани предприятия, които са ги придобили и развили, или дребни търговци или занаятчии, които бързо са се приспособили към новите условия и са създали или развили семейна фирма.  После, след приемането на Полша в Европейския съюз през 2004 г., към страната потекоха европейски субсидии и инвестиции. Вносителите на многобройни чуждестранни стоки, за каквито полският пазар беше зажаднял, също бързо направиха състояние.  Между 1990 и 2015 г. брутният вътрешен продукт на Полша нарасна повече от два пъти. Днес износът се увеличава, а растежът за 2018 г. според прогнозите на Международния валутен фонд\" се очаква да надхвърли 4 процента, поддържан от \"силно вътрешно потребление\". Дванайсет ферарита  Днес Полша има свои колекционери на луксозни спортни коли. Инвеститор в имоти, който работи за голяма международна агенция, казва, че има три ферарита в гаража. Най-големият полски колекционер, който предпочита да остане анонимен, имал дванайсет. . .  Оторизираният дилър на \"Бентли\" и \"Ламборгини\" Пьотр Йендрах смята да продаде тази година петдесетина луксозни британски лимузини, включително т.нар. SUV.  Същите са перспективите за колите \"Ламборгини\", изложени във Варшава в обстановка, която напомня футуристичен храм.  Тези състезателни автомобили карат много поляци да мечтаят. Някои обаче казват, че не разбират тези, които ги \"събират\", като пенсионерката Хана Мровец, която е бивш ръководен кадър и живее в малък двустаен апартамент.  \"Ако имахме толкова пари, аз също щях да си купя ферари. Обаче да имаш три? Абсурдно е, не можеш да караш и трите едновременно\", казва тя за АФП, цитирана от БТА.  Луксът \"по полски\" често е по-дискретен, по-свързан с културното меценатство, отколкото със светския блясък.  Собственичката на \"Рафълс Еуропейски\", свръхбогатата швейцарка Вера Михалски, собственичка на издателство \"Черно на бяло\" (Noir sur Blanc), е финансирала покупката на около 500 творби на съвременни полски художници и скулптори и (за декорирането на хотела си) е предоставила някои творби от личната си колекция.  На 42-рия етаж на небостъргача \"Космополитън\" всеки жител на Варшава, а не само малцината щастливци, които живеят в сградата, можеше да разгледа безплатно тази пролет експозиция от творби на художника и скулптор Войчех Фангор - единственият поляк, който е имал честта да представи самостоятелна изложба в музея \"Гугенхайм\" в Ню Йорк.    ", "date": "2018.07.05", "title": "Ферари, Бентли... Луксът, прогонен от комунизма, се връща в Полша"}
{"url": "https://www.blitz.bg/politika/posledno-20-za-bezdimnite-tsigari_news611682.html", "text": "Цената на електронните цигари без повишение, а парите от акциза ще са за пенсии и социални дейности. Това стана ясно от съвместната пресконференция на ГЕРБ и Обединени патриоти в Народното събрание, предава БГНЕС.На нея мандатоносителите обявиха, че са съгласни да преосмислят първоначалното си решение за скок на акциза на електронните цигари, което автоматично щеше да доведе до сериозно увеличение на цената на самия продукт.  Намерението за повишаване на акциза за тези продукти, който да се изравни с този на конвенционалните цигари, бе обявено преди дни от председателя на Комисията по бюджет и финанси Менда Стоянова. За аргумент послужиха загубите в бюджета - около 15 млн. лева от началото на годината, които до края ще се удвоят. В същото време тези изделия бележат ръст в потреблението с 50%.  След като предложението за повишаване на акциза бе оповестено, една от партиите, влизащи в състава на \"Обединени патриоти\", обяви несъгласие с него. От ВМРО посочиха, че предложението не е съгласувано с тяхната парламентарна група и се позоваха на стриктната акцизна политика на ЕК, която дава шанс на това ново изделие да допринесе за подобряване на здравословното състояние на европейските граждани. Законопроектът няма да бъде оттеглен, но отчитайки влошената комуникация с колегите си от ВМРО, от ГЕРБ отлагат разглеждането на предложението в бюджетна комисия, за да се направят по-задълбочени анализи. \"В държавите от ЕС съотношението на акциз за нормална цигара и за електронна цигара е 70% акциз за електронната, 100% за нормалната. Смятаме, че може би в тази посока ще бъде по-разумно да се обсъди вариант. Да започнем с 50%, но всичко това е една възможна хипотеза\", обяви председателят на ПГ на ГЕРБ Цветан Цветанов.", "date": "2018.07.05", "title": "Последно 20 за бездимните цигари"}
{"url": "https://www.blitz.bg/intsidenti/katastrofi/izvnredno-nova-smrt-na-trakiya-sled-brutalno-mele-snimka_news611710.html", "text": "Жестока катастрофа е станала на 131 километър от магистрала \"Тракия\" в посока София. По първоначални данни, микробус се ударил в разделителната мантинела, завъртял се и излязъл вдясно извън пътя. На място загинала 59-годишната водачка.  Минути по-късно движещ се отзад Нисан също и извън пътя при опит на водача да избегне удар. Няма данни за пострадали от втората кола.  В буса са пътували 53-годишен мъж и 59-годишна жена, която е загинала. Изяснява се кой е шофирал  Движението се осъществява в лявата лента, регулира се от полицейски служители. Кристина ИВАНОВА, БЛИЦ", "date": "2018.07.05", "title": "Извънредно: Нова смърт на \"Тракия\" след брутално меле (СНИМКА)"}
{"url": "https://www.blitz.bg/obshtestvo/regioni/razgadakha-edna-ot-nay-golemite-svremenni-misterii-vv-vratsa_news611726.html", "text": "Наблюдателни врачани разплетоха една от най-актуалните мистерии в града, пише BulNews.bg. Малко преди Нова година изчезна популярният бизнесмен Валери Пешов, който бе собственик на единствената дискотека„Go play“, известна в цялата страна като „Буркана“, и стопанисваше централното кафене „No name“. Веднага след празниците заведенията осъмнаха с лепенки „Затворено за ремонт“, а от 54-годишния Пешов - Валето Кожата, нямаше и следа. След себе си той остави дългове към един вагон служители и партньори, които на този етап пият по една студена вода от чешмата.  През изминалите месеци във Враца се разказваха различни легенди, че той е бил забелязван във Виена, Канада и къде ли още не, докато преди дни мистерията се разплете.  Оказа се, че Валето е заминал за Куба, като бръмчи предимно в столицата Хавана. Островната държава е на нивото на България от 90-те и това дава възможност да се действа точно така, както се правеше през онези години у нас. Пред находчивите инвеститори има широко поле за правене на пари. Необходимото уточнение е, че там вървят всички измами, които роди българският гении през смутните времена на прехода в нашата страна.  Междувременно дискотеката във Враца стои затворена, като вноските по кредита в ПИБ се плащат редовно. Кафенето обаче вече е продадено на инвеститор от Ботуша, който след сериозен ремонт ще го превърне в италиански ресторант. ", "date": "2018.07.05", "title": "Разгадаха една от най-големите съвременни мистерии във Враца"}
{"url": "https://www.blitz.bg/politika/borisov-transportniyat-khb-s-grtsiya-rumniya-i-srbiya-shche-e-pechatnitsa-na-pari-video_news611725.html", "text": "Финансиране за транспортния пръстен между България, Гърция, Румъния и Сърбия, може да се търси от Китай. Проектът за връзка между Адриатическо, Черно море и Егейско море ще струва на България около 1,5 милиарда лева, а ще носи много повече. Това заяви пред медии премиерът Бойко Борисов при посещението си в Босна и Херцеговина, където получи награда за европейска личност на годината.", "date": "2018.07.05", "title": "Борисов: Транспортният хъб с Гърция, Румъния и Сърбия ще е печатница на пари (ВИДЕО)"}
{"url": "https://www.blitz.bg/svyat/vizhte-kak-fabrika-za-pirotekhnika-se-vzrivyava-i-ubiva-nay-malko-12-dushi-video_news611752.html", "text": "Най-малко 12 души са загинали при взривове във фабрика за пиротехника в мексиканския град Тултепек. Други 10 души са ранени.Втори взрив е избухнал, когато на мястото на първия взрив тъкмо били пристигнали пожарникари и медици. Ранените са били евакуирани с хеликоптери.   Тултепек е един от главните центрове за производство на пиротехника в Мексико, при това по-голямата част от него е нелегална.     ", "date": "2018.07.05", "title": "Вижте как фабрика за пиротехника се взривява и убива най-малко 12 души (ВИДЕО)"}
{"url": "https://www.blitz.bg/layfstayl/svetski/grm-v-raya-prints-khari-otkaza-da-khvane-za-rka-sprugata-si-megan-markl-na-ofitsialno-meropriyatie-video_news611734.html", "text": "Веднага щом принц Хари и Меган Маркъл започнаха да се появяват заедно на обществени прояви техните почитатели веднага забелязаха техните трогателни погледи един на друг, как трепетно те се държат за ръце, Журналистите дори започнаха да отбелязват, че двойката може да си позволи доста повече волности, отколкото херцозите на Кеймбридж.Съпружеският живот в кралското семейство внесе своите корективи в поведението на младоженците. По време на официален прием в Бъкингамския дворец херцогинята на Съсекс искаше да хване за ръка своя мъж, но той просто не ѝ позволи.      Експерт обясни, че в протокола никъде не е посочено, че двойката не може да се държи за ръце, но има и неписани правила на кралското семейство, за които членовете му гледат винаги към Елизабет.   \"Рядко може да видим кралски двойки да се държат за ръка по време на официални мероприятия. Кейт Мидълтън и принц Уилям не са поддръжници на такава проява на чувства, затова пък това често може да се види при принц Чарлз и неговата съпруга Камила, които се държат за ръце\", обяснява Мика Майър.  \"Всичко зависи от предпочитанията на конкретната двойка, а също и от характера на мероприятието, което те посещават. В присъствието на кралицата държането за ръце не е позволено. Това е нарушение\", добавя тя.    Интересно е, че кралица Елизабет за своите 70 години съвместен живот с принц Филип само няколко пъти си е позволявала да държи за ръка съпруга си или да покаже някаква друга проява на чувства.   \"Това, Хари и Меган да се държат за ръце, след като вече са съпруг и съпруга, не е типично за кралските бракове. Най-вероятно, това е жест, с който те са искали да покажат, че след годежа те вече са едно цяло\", разсъждава експертът.  Превод и редакция:БЛИЦ", "date": "2018.07.05", "title": "Гръм в рая? Принц Хари отказа да хване за ръка съпругата си Меган Маркъл на официално мероприятие (ВИДЕО)"}
{"url": "https://www.blitz.bg/blits-tv/shche-se-umilite-mila-moya-mamo-kolko-te-obicham-video_news611750.html", "text": "Казват, че женито обичат с ушите си, а мъжете - с очите си. Това сладко клипче го доказва най-добре - как един малък мъж обича най-скъпата жена в живота си: мама. Очите на юначето казват повече, отколкото хиляди думи, лицето му е озарено от най-истинска, най-чиста и безусловна обич към мама.     А тя само с огромно усилие на волята успява да сдържи усмивката си пред това безмълвно признание в любов.   ", "date": "2018.07.05", "title": "Ще се умилите: Мила, моя мамо, колко те обичам! (ВИДЕО)"}
{"url": "https://www.blitz.bg/kriminalni/styuardesa-be-otkrita-mrtva-sled-piyanska-noshch-na-borda-na-superluksozna-yakhta-za-6-miliona-paunda-snimki_news611621.html", "text": "Британска стюардеса бе намерена мъртъв на борда на суперлуксозна яхта на стойност 6 млн. паунда, часове след като отбеляза спечелването на дузпи на Англия в мача срещу Колумбия. Това предаде в.\"Мирър\". Смята се, че 33-годишната Ребека Бойл е претърпяла сериозно нараняване на врата след пиянска нощ на пиене в Италианската ривиера във вторник вечерта.  Колегите й се разтревожили, когато на следващата сутрин Ребека не се появила на закуска. По-късно откриха безжизненото й тяло в каютата й. Полицията третира смъртта като злополука и не я намира за подозрителна, но все пак ще разпита свидетели на случая и членове на екипажа.        Изследователите смятат, че стюардесата вероятно е счупила врата си, когато влизала в стаята, и заради това починала.   Ребека Бойл, която е от Лондон, имала значителен трудов стаж в индустрията и започнала да работи на регистрираната в Малта яхта La Polonia едва седмица преди смъртта си.         Според свидетели британката е гледала мача между Англия и Колумбия на борда на яхтата, но по-късно е посетила бар край пристанището с членове на екипажа от друга близка яхта. След завръщането бандата влязла в горещата вана на La Polonia, където продължила да пие алкохол.   Полицията не е определила какво количество алкохол е изпила Ребека преди смъртта си, но се очаква пълна аутопсия, за да установи причината за случая. Превод: БЛИЦ          ", "date": "2018.07.05", "title": "Стюардеса бе открита мъртва след пиянска нощ на борда на суперлуксозна яхта за 6 милиона паунда (СНИМКИ)"}
{"url": "https://www.blitz.bg/layfstayl/skorost/kakvo-tryabva-da-znaem-kogato-vzimame-kola-pod-naem_news611707.html", "text": "Ако доскоро автомобилът под наем се смяташе за скъпа и труднодостъпна услуга, то днес може да се каже, че това е един от най-изгодните и удобни начини да обиколим някоя дестинация. Как да наемем кола за своята ваканция, какви документи са необходими и за какво трябва да внимаваме, разказват експертите от онлайн агенция eSky, пише Факти бг.Как да резервирате кола под наем?   Почти всички летища разполагат с гишета на различни компании за автомобили под наем, но един от най-удобните и изгодни начини да резервирате тази услуга си остава онлайн, където ще можете да сравните бързо и лесно стотици оферти и да получите различни отстъпки. Най-напред изберете надежден уебсайт за онлайн резервации и въведете в търсачката дестинацията и датите на своето пътуване. След това изберете откъде ще ви бъде най-удобно да вземете автомобила и къде да го върнете. При пътуване в чужбина, обикновено това е летището на пристигане и отпътуване, но има възможност за взимане и от други пунктове. Системата ще ви предложи различни възможности, според клас на автомобила, брой места, оборудване, екстри, политика за горивото и тн. Стандартно личните данни, които се предоставят за резервация, са имената на шофьора, телефон и имейл. Има възможност да попълните и номер на полет, което е полезно при евентуалното му закъснение – от рент-а-кар компанията ще са наясно с него и няма да ви наложат санкции. Въвеждането на данни от кредитна карта и потвърждаване на плащането са последните стъпки, след които ще получите ваучера си по имейл. Какви са необходимите документи за наем на автомобил?  Най-важното условие при наем на кола онлайн, е наличието на кредитна карта на името на шофьора. Дори дебитна карта със статут на кредитна няма да ви свърши работа и само ще усложни почивката, тъй като компанията може да откаже да ви даде автомобила. С българската си шофьорска книжка, издадена минимум преди 1 година (в някои случаи 2 години), можете да шофирате на територията на целия Европейски съюз. Извън него е възможно да се нуждаете от международна такава. Експертите съветват преди да предприемете своето пътуване, задължително да проверите дали можете да шофирате с българска шофьорска книжка в съответната дестинация. За втори шофьор се заплаща допълнително, освен ако не е изрично упоменато в резервационния процес. За какво да внимавате при наемане на автомобил?  При резервация да обърнете внимание на следните детайли, за да имате безпроблемно пътуване:  - Какво включва цената за наем – отмяна, промени, застраховка Автокаско и др.;  - Какви са условията за анулация – има ли безплатна такава и ако да, колко време преди датата на наемане;  - Каква е политиката за горивото – в повечето случаи автомобилът се взима и връща с пълен резервоар, но има и изключения;  - Каква е възрастта на шофьора – обикновено, ако той е под или над определена възраст, подлежи на допълнителни такси;  - Марка и модел кола – не е изключено да получите различен от резервирания автомобил. Това не трябва да ви изненадва – в повечето случаи компаниите изрично изписват, че е възможно да получите сходен автомобил, но той със сигурност ще отговаря на параметрите на резервирания;  - Какви са възможностите за допълнителни защити и застраховки. ", "date": "2018.07.05", "title": "Какво трябва да знаем, когато взимаме кола под наем?"}
{"url": "https://www.blitz.bg/lyubopitno/zagadchnata-katrina-s-koyato-lyatoto-e-oshche-po-goreshcho-snimki-18_news611745.html", "text": "Намерихме фитнес инструктор, който отговаря на изискванията ни. Изглежда прилично и кара всички мацки да се обръщат след нас, но не заради мускулатурата ни. Обещаваме да бъдем добри ученици, но останалото е в ръцете на Катрина. А тя е мацка и половина. Има силни снимки, с които привлече вниманието ни. Обича лятото, а ние също. Ето, че имаме общи интереси. Остава сега и тя да ни хареса…", "date": "2018.07.05", "title": "Загадъчната Катрина, с която лятото е още по-горещо… (СНИМКИ 18+)"}
{"url": "https://www.blitz.bg/obshtestvo/bezumie-pred-parlamenta-nagl-shofor-parkira-kato-arabin-v-pustinya-sluzhitel-na-tsgm-mozhem-samo-da-mu-drpnem-ushite-snimka_news611668.html", "text": "Случка типично по байганьовски се разигра преди минути близо до паметника на Цар Освободител, видя БЛИЦ. Шофьор паркира джипа си \"Фолксваген Тигуан\" като арабин в пустиня в Синята зона на жълтите павета. В този участък платените паркоместа и без това са малко, но това ни най-малко не трогна водача на немския автомобил.  Наглото паркиране вбеси останалите шофьори и един от тях попита служителя на Центъра за градска мобилност дали ще постави скоба на виновника.  \"Е, айде сега! Можем само да му дръпнем ушите! Какво толкова е станало\", лежерно му отговори чичото от ЦГМ, все едно че нищо не се е случило.  Така наглостта отново победи и постави въпроса - защо трябва да си плащаме за паркиране в центъра, след като хората със зелени елечета нито пазят колите от кражба, нито следят дали няма някой да ги надраска с пирон, нито им пука кой и как паркира!?    ", "date": "2018.07.05", "title": "Безумие пред парламента! Нагъл шофьор паркира като арабин в пустиня! Служител на ЦГМ: Можем само да му дръпнем ушите (СНИМКА)"}
{"url": "https://www.blitz.bg/lyubopitno/unikalni-snimki-kak-izglezhda-zavistta-otstrani_news611732.html", "text": "Една от 10-е библейски заповеди гласи: \"Не завиждай на ближния\". А и от малки деца ни казват, че да се завижда е лошо.Въпреки това, съвременната психология учи, че завистта е чувство мотивиращо и човек не трябва да се срамува и кори за него. Ако завистта се използва положително, тя мотивира и подбужда към личностно развитие. Основното, човек да не зацикля върху пораженията си и да не си трови живота с постоянни сравнения с другите.   Важно е човек да умее да се радва на чуждите победи и да си прави отчет за това, че той е сам собственик на своята съдба.    В крайна сметка се оказва, че завиждат всички. Вижте как това изглежда отстрани.   Класически пример     ", "date": "2018.07.05", "title": "Уникални СНИМКИ! Как изглежда завистта отстрани"}
{"url": "https://www.blitz.bg/obshtestvo/blizkite-na-zhestoko-ubitiya-profesor-neykov-s-potresavashchi-razkritiya-za-fatalnata-studentka-ivanka_news611555.html", "text": "Близките на убития в понеделник вечерта доц. Стефан Нейков са потресени от изнесената версия, че е искал от студентка секс и пари срещу взимане на изпити. Според семейството на жертвата никой от полицията не им се е обадил във фаталната вечер, за да им съобщи за смъртта на съпруга и бащата. Ирена Нейкова и децата й Наталия и Николай, разбрали, че Стефан е починал случайно - внукът на жертвата минавал по бул. \"Христо Ботев\" и видял леката кола на дядо си обградена от полиция, пише  .   „Това е брутално престъпление, което е било предварително замислено. Огромна помия се изля върху него и нас, а той и на мравката път правеше. Имаше над 300 научни публикации у нас и в чужбина. Двата нови сорта – салата „Ира” и алабаш” Ники” са кръстени на нас. Носят нашите имена. Потресени сме. В шок сме. Всички в Садово, Чешнигирово, който го е помолил да отиде и да им види растенията за болести, винаги се е отзовавал. Винаги е помагал. Какви бяха тези помии, не мога да разбера…Пенсионер е и не е преподавал от много години”.  Думите са на съпругата на убития с бейзболна бухалка в понеделник вечерта край Пловдив доц. Стефан Нейков – Ирина и на двете му деца Николай и Наталия. Арестуван за жестокото престъпление е 42-годишен мъж, който е съпруг на студентка, на която убитият трябвало да съдейства за взимане на изпити срещу секс и пари, е версията на разследващите.  Близките и приятелите на жертвата обаче не скриха своята погнуса от това. „Боже Господи, какъв секс на 70 години?! Айде сега!”, изригнаха и съседки на семейството. Според тях убитият доцент бил винаги готов да помага на комшии и приятели. „Слизаме да чистим пред блока, той е първи. Негов приятел се разболя, ходеше да му пазарува. Не вярваме да е искал пари и секс от студентка”, казаха жените.  Съпругата Ирена и децата й се чудят как ще продължат живота си и как ще гледат хората в очите оттук нататък. Те не знаят и кога ще е погребението, въпреки че им звънят хора от цялата страна, защото първо трябвало от прокуратурата да наредят от Съдебна медицина да освободят трупа. Лично шефът на Селскостопанска академия проф. Васил Николов им се обадил да поднесе съболезнования. Във вторник отишли до Четвърто районно в Пловдив да подадат молба, за да им бъде върната колата „Фолксваген поло”. Вместо това синът Николай, който също е учен в Института по растителни генетични ресурси в Садово, бил разпитан от полицията.  От прокуратурата обаче са категорични, че версията за изпити срещу секс и пари, е водеща в разследването за смъртта на доц. Стефан Нейков. Той е познавал 32-годишната съпруга на убиеца от 2005г., когато тя била студентка и че още тогава двамата са имали някакви отношения. Какви по-точно, от прокуратурата не поясниха. Тогава жената, която е била състудентка на сина Николай, е завършила степен „Бакалавър”. Самият Николай пред Агенция Монитор заяви, че не си спомня за коя от всичките му колежки става дума, защото са били много хора. „Чрез сина му се познават. Тя е записала магистратура, прекъснала е и в момента записва отново, за да си довърши образованието. И осъществява контакт с него, за да й улесни следването. Искала е да й помага за изпитите, чрез контактите, които той има в научната общност”, обясни зам.-окръжният прокурор Галин Гавраилов. Той уточни, че убитият в момента не е бил преподавател на студентката, тъй като бил от години пенсионер.  Фаталният понеделник доцентът прекарал с дъщеря си Наталия. Тя го водила на преглед при кожен лекар. Баща й бил ведър, в настроение, не говорил с никого по телефона, нито показал някакво притеснение. Не й казал да има вечерта среща с някой. Били заедно до 16,30, когато се разделили. След това доцентът се обадил на съпругата си и й казал, че от работа ще я вземе Наталия. „Защото аз съм с оперирани стави и той ме водеше и ме прибираше от работа”, каза съпругата Ирена.  В 18,30 часа имал за около 5 минути среща със сина си Николай, след което следите му се губят. И на него не казал да има късни срещи извън Пловдив. Баща му отишъл на срещата с колата си „Фолксваген поло”, до която няколко часа по-късно, на бул. „Христо Ботев” в Пловдив, бил намерен жестоко пребит и впоследствие издъхнал.  Доц. Стефан Нейков имал навика да се обажда на съпругата си Ирена, ако закъснява. Винаги й звънял. Такава била установена през годините им привичка. Във фаталната вечер мъжът й не се обадил. Съпругата и децата му звънели, но телефонът му давал или свободно, или, че няма връзка с този номер, най-вероятно поради липса на обхват.  През това време доц. Стефан Нейков е имал уговорена среща с 32-годишната студентка. Трябвало да се видят близо до Спортната зала в село Оризари до Пловдив. Ненадейно там се появил мъжът на студентката, който започнал да налага пенсионера с бейзболната бухалка.  Около 20-21 часа близките му започнали да го търсят в квартала. Обиколили близките заведения, защото предполагали, че може да е седнал да гледа там мачовете с приятели. Не го намерили. Към 22 часа внукът на доц. Стефан Нейков минавал по бул. „Христо Ботев”. Видял колата на дядо си „Фолксваген поло” и как около нея се суетят полицаи. Обадил се на майка си. Тя му казала: „Иви, дядо ти го няма”, а той й отвърнал: „Обличайте се, видях полото на бул. „Христо Ботев”, заградено с лента и има много полицаи”. Наталия веднага хукнала натам с мъжа си. Когато стигнала до Военна болница, видяла трупа на баща си. Гледка, която младата жена вероятно никога няма да забрави. Цялата му дясна ръка била синя от нанесения му побой. Стефан Нейков бил облян в кръв. Имал огромна рана на главата. В колата имало много пясък и всичко вътре било потрошено.  Затова близките му предполагат, че той може да е пребит в колата си, с която вероятно е  отишъл към село Оризари и с която е върнат обратно в Пловдив. Студентката и мъжът й го зарязали на бул. „Христо Ботев” до Военна болница. Там бил намерен, облян в кръв, от минувачи извън автомобила си и издъхнал малко след пристигането на линейката. Извършителят и жена му били засечени от охранителни камери как, след като оставили пребития възрастен мъж, се разделили. 32-годишната жена тръгнала към река Марица, където изхвърлила бейзболната бухалка. Мъжът й се отдалечил в друга посока. Ден по-късно студентката завела полицаите до мястото на речния бряг и им показала къде е изхвърлила оръжието на убийството.  Очаква се мярката за неотклонение на арестувания за убийството на доц. Стефан Нейков да бъде гледана от окръжния съд в Пловдив този петък.", "date": "2018.07.05", "title": "Близките на жестоко убития професор Нейков с потресаващи разкрития за фаталната студентка Иванка"}
{"url": "https://www.blitz.bg/obshtestvo/senzatsionno-razkritie-v-blits-arestuvakha-drzhaven-chinovnik-sled-upotreba-na-kokain-v-tsentra-na-sofiya_news611626.html", "text": "Високопоставен държавен чиновник от престижна институция бе арестуван след употреба на кокаин, докато шофирал лъскавото си \"Ауди\" А8 в идеалния център на София. Това разкриха пред БЛИЦ очевидци на конфузната ситуация, а информацията ни бе потвърдена и от разследващи. Служителят бил засечен от полицейски патрул от отдел Тежки пътнотранспорти произшествия към столичния КАТ. На служителите на реда направило впечатление, че шофьорът на немската лимузина криволичи опасно по пътя и на няколко пъти се разминал с катастрофа.  Полицаите спрели нарушителя и първоначално го тествали с дрегер. Пробата се оказала отрицателна. И служителите на реда направили тест за употреба на упойващи вещества. Този път пробата показала, че водачът шофира с високо съдържание на кокаин в кръвта.  Чиновникът се опитал да се измъкне от случая и показал служебната си карта. С което, обаче си вкарал жесток автогол, защото служителите на отдел Тежки пътнотранспортни произшествия не се впечатлили и го откарали в ареста.  През последните месеци зачестяват случаите на заловени с дрога водачи. Сред тях са общественици, синове и дъщери на баровци, разносвачи на пица, таксиметрови шофьори и журналисти. Крайно време е законодателството да бъде променено по такъв начин, че да дава възможност на държавата да конфискува колите на арестуваните с дрога шофьори. Защото в момента подобни индивиди са освобождавани само след няколкодневен престой в килиите.  Държавата трябва да се намеси решително, защото в противен случай става неволен съучастник на криминалните престъпници, които всекидневно предизвикват кървави катастрофи. Ивайло КРАЧУНОВ", "date": "2018.07.05", "title": "Сензационно разкритие в БЛИЦ! Арестуваха държавен чиновник след употреба на кокаин в центъра на София!"}
{"url": "https://www.blitz.bg/obshtestvo/fandkova-s-vazhna-informatsiya-za-parkiraneto-v-tsentra-radost-za-peshekhodtsite-mka-za-shoforite_news611599.html", "text": "Ремонтират се тротоарите по ул. Московска, освобождаваме ги от коли. Ще продължим при участъка край храм-паметника \"Александър Невски\". Малко са притеснени колегите, но за нас е важно да се освобождават тротоарите от пешеходците. Това заяви в ефира на bTV столичният кмет Йорданка Фандъкова. \"Участъкът край \"Ал. Невски\" ще бъде изцяло пешеходен. Местата за коли намаляват и ще са зад храм-паметника\", добави тя.  Запитана за евентуален ремонт в участъка около ул.\"Солунска\" и бул.\"Христо Ботев\", Фандъкова каза: \"Правим процедура и предвиждаме такъв ремонт, ако не тази година, то другата\".  На въпрос за изграждане на детска градина в ж.к.\"Манастирски ливади\", която е обещана от 2015 г., кметицата заяви: \"Със сигурност тя е проектирана, имаме финансиране за това и започваме около края на тази година. В кв. \"Кръстова вада\", където няма никаква, вече се строи.  Тази година откриваме три нови, започваме цялостна реконструкция и строителство на девет други. Отделили сме цели 9 милиона лева за новите и над 23 милиона са осигурени са строителството на новите девет\".  Запитана защо детската площадка в Манастирски ливади, за която бе обещано да е готова за 15 дни, се бави вече месец, Фандъкова каза: \"Работата спря заради обилните валежи и тъй като в момента има няколко проекта за самата детска площадка, които се обсъждат. Кметът на района ще трябва да одобри този проект, който хората изберат, за да са доволни. Важното е, че отвоювахме този проект, беше си цяла битка\". ", "date": "2018.07.05", "title": "Фандъкова с важна информация за паркирането в центъра! Радост за пешеходците, мъка за шофьорите"}
{"url": "https://www.blitz.bg/analizi-i-komentari/prof-durankev-dori-v-indiya-pensiite-sa-90-ot-zaplatata-v-turtsiya-100-v-khrvatiya-129-zashcho-v-blgariya-sa-mizerni_news611600.html", "text": "Голяма част от българските пенсионери остават под чертата на бедността като изоставени токсични отпадъци, които никой не желае. Това каза в ефира на БНТ икономистът проф. Боян Дуранкев. В коментара си за актуализираният размер на пенсиите от 1 юли той опроверга тезата, че броят на пенсионерите у нас непрекъснато расте: „След 2000-та година няма увеличаване на дела на пенсионерите и те би трябвало да получават по-високи доходи, за да изкарат щастливо своите старини. Не бива да ги забравяме с ниски доходи като токсични отпадъци.“  В редица европейски страни пенсионерите получават над 100% от заплатата си след пенсиониране, подчерта Боян Дуранкев и даде примери:  „В Хърватия 129 %, в Турция 100 %, в Холандия 101 %, над 90 процента спрямо доходите си получават даже Индия, Португалия и Италия, а най-ниските доходи спрямо това, което са заработвали хората, в момента са във Великобритания. Средно за ЕС е 71 на сто.  Логиката е много проста – вие сте работили 40 години, така че сте натрупали за следващите 4 или 14 години, които ви остават достатъчно средства, за да живеете добре и по-добре.“  Проф. Дуранкев анализира с какви средства ще разполага получателят на минимална пенсия на ден след увеличението от 1 юли:  „От този момент щастливият български пенсионер с минимална пенсия ще заживее с 6 лв. и цели 92 стотинки. Нещо изключително високо! Как да не замечтае  човек да продължи работата си до смъртта си, че и след това?“  В този момент минималната пенсия спрямо минималната заплата е 40%, а средната пенсия спрямо средната заплата – 33%, пресметна проф. Дуранкев. Той отбеляза още, че има тенденция на намаляване на спестяванията в ниските депозитни групи и обратен тренд при високите.  Запитан дали инфлацията ще „изяде“ минималното нарастване на доходите на пенсионерите Дуранкев обясни:  „Много бързо тези пенсии ще бъдат подядени, тъй като хората живеят по т.нар. малка потребителска кошница. Те оцеляват ден за ден. Тази политика на доходите в България, която се прехвърли от времената БСП – Станишев в ерата Борисов 1, 2, 3 с ниски данъци за най-богатите, със същите данъци и за най-бедните – това нещо е срам и позор през 21 век. Не очаквайте с тези увеличения на пенсиите по-щастлив и по-богат живот.“ ", "date": "2018.07.05", "title": "Проф. Дуранкев: Дори в Индия пенсиите са 90% от заплатата, в Турция - 100%, в Хърватия - 129%, защо в България са мизерни?!"}
